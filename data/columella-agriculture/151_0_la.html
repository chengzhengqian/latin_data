<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

arboribus sunt libera, considerandum est ante quam pastinemus, surcularis necne sit terra; idque facillime exploratur per stirpes, quae sua sponte proveniunt. Neque enim est ullum tam viduum solum virgultis ut non aliquos surculos progeneret, tamquam piros silvestres et prunos, vel rubos certe; nam haec quamvis genera spinarum sint, solent tamen fortia
<span class="br"></span><span class="lineNumber">6</span><span class="br"></span>et laeta et gravida fructu consurgere. Igitur si non retorrida nec scabra, sed levia et nitida, et prolixa fecundaque viderimus, eam intellegemus<a class="footnoteLink" href="#note_LCL361_301_1" id="target_note_LCL361_301_1"><sup>1</sup></a> esse terram surcularem.</p>
<p>Sed hoc in totum ad<a class="footnoteLink" href="#note_LCL361_301_2" id="target_note_LCL361_301_2"><sup>2</sup></a> illud, quod vineis praecipue est idoneum, proprie considerandum, ut prius rettuli, si facilis est humus et modice resoluta, quam diximus<a class="footnoteLink" href="#note_LCL361_301_3" id="target_note_LCL361_301_3"><sup>3</sup></a>
pullam vocitari; nec quia sola ea, sed quia sit
<span class="br"></span><span class="lineNumber">7</span><span class="br"></span>habilis maxime vinetis. Quis enim vel mediocris agricola nesciat etiam durissimum tofum vel carbunculum,
simulatque sit confractus<a class="footnoteLink" href="#note_LCL361_301_4" id="target_note_LCL361_301_4"><sup>4</sup></a> et in summo regestus,<a class="footnoteLink" href="#note_LCL361_301_5" id="target_note_LCL361_301_5"><sup>5</sup></a> tempestatibus et gelu nec minus aestivis putrescere caloribus ac resolvi; eumque<a class="footnoteLink" href="#note_LCL361_301_6" id="target_note_LCL361_301_6"><sup>6</sup></a> pulcherrime radices vitium per aestatem refrigerare, sucumque retinere; quae res alendo surculo sunt accommodatissimae?
Simili quoque de causa probari solutam glaream calculosumque agrum et mobilem lapidem? si tamen haec pingui glebae permixta sunt, nam
<span class="br"></span><span class="lineNumber">8</span><span class="br"></span>eadem ieiuna maxime culpantur. Est autem, ut





</p></section><notes></notes></section>