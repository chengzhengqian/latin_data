<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

congio, quam nocte una<a class="footnoteLink" href="#note_LCL407_148_1" id="target_note_LCL407_148_1"><sup>1</sup></a> sub dio habent, atque ita faucibus infundunt. Deinde interposita hora macerati
ervi quattuor libras obiciunt, aliaque potione
<span class="br"></span><span class="lineNumber">3</span><span class="br"></span>prohibent. Hoc per triduum fieri debet, ut omnis causa languoris discutiatur. Nam si neglecta cruditas
est, et inflatio ventris et intestinorum maior dolor insequitur,<a class="footnoteLink" href="#note_LCL407_148_2" id="target_note_LCL407_148_2"><sup>2</sup></a> qui nec capere cibos sinit, gemitus exprimit,
locoque stare non patitur, saepe decumbere, et agitare caput, caudamque crebrius agere cogit. Manifestum remedium est proximam clunibus partem caudae vinculo vehementer obstringere, vinique sextarium cum olei hemina faucibus infundere atque ita citatum per mille et quingentos passus agere.
<span class="br"></span><span class="lineNumber">4</span><span class="br"></span>Si dolor permanet, ungulas circumsecare, et uncta<a class="footnoteLink" href="#note_LCL407_148_3" id="target_note_LCL407_148_3"><sup>3</sup></a> manu per anum inserta fimum extrahere, rursusque agere currentem. Si nec hoc profuit, tres caprifici aridi conteruntur, et cum dodrante aquae calidae dantur. Ubi nec haec medicina processit, myrti silvestris foliorum duae librae laevigantur, totidemque
sextarii calidae aquae mixti per vas ligneum faucibus infunduntur. Atque ita sub cauda sanguis emittitur. Qui cum satis profluxit, inhibetur papyri ligamine. Tum concitate agitur pecus eousque dum
<span class="br"></span><span class="lineNumber">5</span><span class="br"></span>anhelet. Sunt et ante detractionem sanguinis illa remedia: tribus heminis vini triens<a class="footnoteLink" href="#note_LCL407_148_4" id="target_note_LCL407_148_4"><sup>4</sup></a> pinsiti alii<a class="footnoteLink" href="#note_LCL407_148_5" id="target_note_LCL407_148_5"><sup>5</sup></a> permiscetur, et post eam potionem currere cogitur, vel salis sextans cum cepis decem conteritur, et ad-





</p></section><notes><section class="footnotes"><ul><li class="note" id="note_LCL407_148_1"><a class="footnoteCrossrefLink" href="#target_note_LCL407_148_1" title="Click to highlight in text"><sup class="lineRef">1</sup>nocte unam <span class="italic">SA</span>: noctem unam <span class="italic">R.</span></a></li><script type="text/javascript">document.getElementById('note_LCL407_148_1').style.display = "none";</script><li class="note" id="note_LCL407_148_2"><a class="footnoteCrossrefLink" href="#target_note_LCL407_148_2" title="Click to highlight in text"><sup class="lineRef">2</sup>dolor sequitur <span class="italic">S</span><sup>2</sup>: dolori sequitur <span class="italic">SA</span><sup>1</sup><span class="italic">E.</span></a></li><script type="text/javascript">document.getElementById('note_LCL407_148_2').style.display = "none";</script><li class="note" id="note_LCL407_148_3"><a class="footnoteCrossrefLink" href="#target_note_LCL407_148_3" title="Click to highlight in text"><sup class="lineRef">3</sup>cuncta <span class="italic">SAR.</span></a></li><script type="text/javascript">document.getElementById('note_LCL407_148_3').style.display = "none";</script><li class="note" id="note_LCL407_148_4"><a class="footnoteCrossrefLink" href="#target_note_LCL407_148_4" title="Click to highlight in text"><sup class="lineRef">4</sup>triens <span class="italic">Svennung</span>: tribus <span class="italic">SAR.</span></a></li><script type="text/javascript">document.getElementById('note_LCL407_148_4').style.display = "none";</script><li class="note" id="note_LCL407_148_5"><a class="footnoteCrossrefLink" href="#target_note_LCL407_148_5" title="Click to highlight in text"><sup class="lineRef">5</sup>pinsiti alii <span class="italic">ed. pr.</span>: pinsitiali <span class="italic">SAR.</span></a></li><script type="text/javascript">document.getElementById('note_LCL407_148_5').style.display = "none";</script></ul></section></notes></section>