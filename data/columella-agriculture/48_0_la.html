<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>IX. Dicendum etiam est, quibus operibus quemque habitum corporis aut animi contribuendum putemus. Magistros pecoribus<a class="footnoteLink" href="#note_LCL361_96_1" id="target_note_LCL361_96_1"><sup>1</sup></a> oportet praeponere sedulos ac frugalissimos. Ea res utraque plus quam corporis statura roburque confert huic negotio, quoniam id ministerium custodiae diligentis et artis officium
<span class="br"></span><span class="lineNumber">2</span><span class="br"></span>est. Bubulco quamvis necessaria non tamen satis est indoles mentis, nisi eum vastitas vocis et habitus metuendum pecudibus efficit.<a class="footnoteLink" href="#note_LCL361_96_2" id="target_note_LCL361_96_2"><sup>2</sup></a> Sed temperet vires clementia, quoniam terribilior debet esse quam saevior, ut et obsequantur eius imperiis et diutius perennent boves, non confecti vexatione simul operum verberumque. Sed quae sint magistrorum
<span class="br"></span><span class="lineNumber">3</span><span class="br"></span>munia quaeque bubulcorum, suo loco repetam; nunc admonuisse satis est nihil in his, in illis plurimum referre vires et proceritatem. Nam longissimum quemque aratorem,<a class="footnoteLink" href="#note_LCL361_96_3" id="target_note_LCL361_96_3"><sup>3</sup></a> sicut dixi, faciemus, et propter id, quod paulo ante rettuli, et quod in re rustica nullo minus opere fatigatur prolixior, quia in arando stivae paene rectus innititur. Mediastinus qualiscumque status potest esse, dummodo perpetiendo labori sit
<span class="br"></span><span class="lineNumber">4</span><span class="br"></span>idoneus. Vineae non sic altos quemadmodum<a class="footnoteLink" href="#note_LCL361_96_4" id="target_note_LCL361_96_4"><sup>4</sup></a> latos et lacertosos viros exigunt, nam hic habitus fossuris et putationibus ceterisque earum culturis magis aptus. Minus in hoc officio quam in ceteris agricolatio








</p></section><notes><section class="footnotes"><ul><li class="note" id="note_LCL361_96_1"><a class="footnoteCrossrefLink" href="#target_note_LCL361_96_1" title="Click to highlight in text"><sup class="lineRef">1</sup>operibus <span class="italic">Gesn., Schn.</span></a></li><script type="text/javascript">document.getElementById('note_LCL361_96_1').style.display = "none";</script><li class="note" id="note_LCL361_96_2"><a class="footnoteCrossrefLink" href="#target_note_LCL361_96_2" title="Click to highlight in text"><sup class="lineRef">2</sup>effecit <span class="italic">SA.</span></a></li><script type="text/javascript">document.getElementById('note_LCL361_96_2').style.display = "none";</script><li class="note" id="note_LCL361_96_3"><a class="footnoteCrossrefLink" href="#target_note_LCL361_96_3" title="Click to highlight in text"><sup class="lineRef">3</sup>maiorem <span class="italic">SA, et R nonnvlli.</span></a></li><script type="text/javascript">document.getElementById('note_LCL361_96_3').style.display = "none";</script><li class="note" id="note_LCL361_96_4"><a class="footnoteCrossrefLink" href="#target_note_LCL361_96_4" title="Click to highlight in text"><sup class="lineRef">4</sup>quomodo <span class="italic">AaM.</span></a></li><script type="text/javascript">document.getElementById('note_LCL361_96_4').style.display = "none";</script></ul></section></notes></section>