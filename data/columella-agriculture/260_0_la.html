<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

ulmum vestiant, pedem inter se distantes scrobibus deponendae: cavendumque ne aut septentrionalibus
ventis aut rorulentae sed siccae serantur.</p>
<span class="br"></span><span class="lineNumber">20</span><span class="br"></span><p>Hanc observationem non solum in vitium positione, sed in ulmorum ceterarumque arborum praecipio: et uti cum de seminario eximuntur, rubrica notetur una pars, quae nos admoneat, ne aliter arbores constituamus,
quam quemadmodum in seminario steterint.
Plurimum enim refert, ut eam partem caeli spectent, cui ab tenero consueverunt.<a class="footnoteLink" href="#note_LCL407_56_1" id="target_note_LCL407_56_1"><sup>1</sup></a> Melius autem locis apricis, ubi caeli status neque praegelidus
neque nimium pluvius est, autumni tempore et
<span class="br"></span><span class="lineNumber">21</span><span class="br"></span>arbores et vites post aequinoctium deponuntur. Sed eae ita conserendae sunt, ut summam terram,<a class="footnoteLink" href="#note_LCL407_56_2" id="target_note_LCL407_56_2"><sup>2</sup></a> quae aratro subacta sit, semipedem alte substernamus, radicesque omnes explicemus, et depositas stercorata, ut ego existimo, si minus, certe subacta operiamus, et circumcalcemus ipsum seminis codicem. Vites in ultimo scrobe deponi oportet, materiasque earum per scrobem porrigi, deinde ad arborem erigi; atque ab
<span class="br"></span><span class="lineNumber">22</span><span class="br"></span>iniuria pecoris caveis emuniri. Locis autem praefervidis
semina septentrionali parte arbori applicanda
sunt: locis frigidis a meridie, temperato<a class="footnoteLink" href="#note_LCL407_56_3" id="target_note_LCL407_56_3"><sup>3</sup></a> statu caeli aut ab oriente aut ab occidente, ne toto die solem vel umbram patiantur.</p>
<p>Proxima deinde putatione melius existimat Celsus ferro abstineri, ipsosque caules in modum coronae contortos





</p></section><notes><section class="footnotes"><ul><li class="note" id="note_LCL407_56_1"><a class="footnoteCrossrefLink" href="#target_note_LCL407_56_1" title="Click to highlight in text"><sup class="lineRef">1</sup>consueverunt <span class="italic">c</span>: consuerunt <span class="italic">SAa.</span></a></li><script type="text/javascript">document.getElementById('note_LCL407_56_1').style.display = "none";</script><li class="note" id="note_LCL407_56_2"><a class="footnoteCrossrefLink" href="#target_note_LCL407_56_2" title="Click to highlight in text"><sup class="lineRef">2</sup>summam terram <span class="italic">Aac</span>: somnum a terra <span class="italic">S.</span></a></li><script type="text/javascript">document.getElementById('note_LCL407_56_2').style.display = "none";</script><li class="note" id="note_LCL407_56_3"><a class="footnoteCrossrefLink" href="#target_note_LCL407_56_3" title="Click to highlight in text"><sup class="lineRef">3</sup>temperato <span class="italic">a</span>: tempato <span class="italic">c</span>: temperatu <span class="italic">SA.</span></a></li><script type="text/javascript">document.getElementById('note_LCL407_56_3').style.display = "none";</script></ul></section></notes></section>