<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

canere videtur: at ubi certis numeris ac pedibus velut facta conspiratione consensit atque concinuit, ex eiusmodi vocum concordia non solum ipsis canentibus amicum quiddam et dulce resonat, verum etiam spectantes audientesque laetissima
<span class="br"></span><span class="lineNumber">5</span><span class="br"></span>voluptate permulcentur. Iam vero in exercitu neque miles neque imperator sine ordine ac dispositione quidquam valet explicare, cum armatus inermem, eques peditem, plaustrum equitem, si sint permixti, confundant. Haec eadem ratio praeparationis
atque ordinis etiam in navigiis plurimum valet. Nam ubi tempestas incessit, et est rite disposita navis, suo quidque ordine locatum armamentum sine trepidatione minister promit, cum est a gubernatore
<span class="br"></span><span class="lineNumber">6</span><span class="br"></span>postulatum. Quod si tantum haec possunt vel in theatris vel in exercitibus vel etiam in navigiis, nihil dubium est, quin cura villicae ordinem dispositionemque rerum, quas reponit, desideret. Nam et unumquidque<a class="footnoteLink" href="#note_LCL408_186_1" id="target_note_LCL408_186_1"><sup>1</sup></a> facilius consideratur, cum est assignatum suo loco, et siquid forte abest, ipse vacuus locus admonet, ut quod deest requiratur. Siquid vero curari aut concinnari oportet, facilius intellegitur,
cum ordine suo recensetur.<a class="footnoteLink" href="#note_LCL408_186_2" id="target_note_LCL408_186_2"><sup>2</sup></a> De quibus omnibus M. Cicero auctoritatem Xenophontis secutus in Oeconomico<a class="footnoteLink" href="#note_LCL408_186_3" id="target_note_LCL408_186_3"><sup>3</sup></a> sic inducit Ischomachum sciscitanti Socrati narrantem.</p>
<p>III. Praeparatis idoneis locis instrumentum et supellectilem distribuere coepimus: ac primum ea



</p></section><notes><section class="footnotes"><ul><li class="note" id="note_LCL408_186_1"><a class="footnoteCrossrefLink" href="#target_note_LCL408_186_1" title="Click to highlight in text"><sup class="lineRef">1</sup>unumquitque <span class="italic">SA</span>: unumquodque <span class="italic">ac.</span></a></li><script type="text/javascript">document.getElementById('note_LCL408_186_1').style.display = "none";</script><li class="note" id="note_LCL408_186_2"><a class="footnoteCrossrefLink" href="#target_note_LCL408_186_2" title="Click to highlight in text"><sup class="lineRef">2</sup>recensetur <span class="italic">Aac</span>: recensentur <span class="italic">S.</span></a></li><script type="text/javascript">document.getElementById('note_LCL408_186_2').style.display = "none";</script><li class="note" id="note_LCL408_186_3"><a class="footnoteCrossrefLink" href="#target_note_LCL408_186_3" title="Click to highlight in text"><sup class="lineRef">3</sup>Oeconomico <span class="italic">ac</span>: -os <span class="italic">SA.</span></a></li><script type="text/javascript">document.getElementById('note_LCL408_186_3').style.display = "none";</script></ul></section></notes></section>