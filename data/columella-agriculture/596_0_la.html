<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>condatur. Hac quidam mella pro aqua mulsa utuntur, nonnulli etiam pro defruto in condituras olivarum; quibus quidem magis idoneam censeo, quia cibarium saporem habet, nec potest languentibus
pro aqua mulsa remedio esse, cum si bibatur, inflationem stomachi et praecordiorum facit.<a class="footnoteLink" href="#note_LCL408_212_1" id="target_note_LCL408_212_1"><sup>1</sup></a> Itaque seposita ea et ad condituras destinata, per se facienda erit optimo<a class="footnoteLink" href="#note_LCL408_212_2" id="target_note_LCL408_212_2"><sup>2</sup></a> melle aqua mulsa.</p>
<p>XII. Haec autem non uno modo componitur. Nam quidam multos ante annos caelestem aquam vasis includunt, et sub dio in sole habent: deinde cum saepius eam in alia vasa<a class="footnoteLink" href="#note_LCL408_212_3" id="target_note_LCL408_212_3"><sup>3</sup></a> transfuderunt et eliquaverunt nam quoties aqua post longum tempus diffunditur, aliquod crassamentum in imo simile faeci reperitur veteris aquae sextarium cum libra mellis
<span class="br"></span><span class="lineNumber">2</span><span class="br"></span>miscent. Nonnulli tamen qui austeriorem volunt efficere gustum, sextarium aquae cum dodrante pondo mellis diluunt, et ea portione repletam lagoenam gypsatamque patiuntur per Caniculae ortum in sole quadraginta diebus esse; tum demum in tabulatum, quod fumum accipit, reponunt.
<span class="br"></span><span class="lineNumber">3</span><span class="br"></span>Nonnulli, quibus non fuit curae caelestem inveterare aquam, recentem sumunt, eamque usque in quartam partem decoquunt: deinde cum refrixerit, sive dulciorem mulsam<a class="footnoteLink" href="#note_LCL408_212_4" id="target_note_LCL408_212_4"><sup>4</sup></a> facere volunt, duobus aquae sextariis sextarium mellis permiscent: sive austeriorem,<a class="footnoteLink" href="#note_LCL408_212_5" id="target_note_LCL408_212_5"><sup>5</sup></a> sextario aquae dodrantem mellis adiciunt, et his portionibus factam in lagoenam diffundunt:





</p></section><notes><section class="footnotes"><ul><li class="note" id="note_LCL408_212_1"><a class="footnoteCrossrefLink" href="#target_note_LCL408_212_1" title="Click to highlight in text"><sup class="lineRef">1</sup>faciat <span class="italic">S.</span></a></li><script type="text/javascript">document.getElementById('note_LCL408_212_1').style.display = "none";</script><li class="note" id="note_LCL408_212_2"><a class="footnoteCrossrefLink" href="#target_note_LCL408_212_2" title="Click to highlight in text"><sup class="lineRef">2</sup>optimo <span class="italic">ac</span>: -a <span class="italic">SA.</span></a></li><script type="text/javascript">document.getElementById('note_LCL408_212_2').style.display = "none";</script><li class="note" id="note_LCL408_212_3"><a class="footnoteCrossrefLink" href="#target_note_LCL408_212_3" title="Click to highlight in text"><sup class="lineRef">3</sup>aliam vasam <span class="italic">S.</span></a></li><script type="text/javascript">document.getElementById('note_LCL408_212_3').style.display = "none";</script><li class="note" id="note_LCL408_212_4"><a class="footnoteCrossrefLink" href="#target_note_LCL408_212_4" title="Click to highlight in text"><sup class="lineRef">4</sup>mulseam <span class="italic">SAac.</span></a></li><script type="text/javascript">document.getElementById('note_LCL408_212_4').style.display = "none";</script><li class="note" id="note_LCL408_212_5"><a class="footnoteCrossrefLink" href="#target_note_LCL408_212_5" title="Click to highlight in text"><sup class="lineRef">5</sup>austeriorem <span class="italic">ac</span>: -e <span class="italic">SA.</span></a></li><script type="text/javascript">document.getElementById('note_LCL408_212_5').style.display = "none";</script></ul></section></notes></section>