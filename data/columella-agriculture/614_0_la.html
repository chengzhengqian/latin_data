<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

modum perveniat. Quod cum factum fuerit, alia vasa habeto, et in ea sensim aquam eliquato, donec ad faecem pervenias. Semper enim in requieta aqua crassamen
<span class="br"></span><span class="lineNumber">3</span><span class="br"></span>aliquod in imo reperitur. Sic curata cum fuerit, in modum defruti ad tertias decoquenda est. Adiciuntur
autem in aquae dulcis sextarios quinquaginta salis candidi sextarius et mellis optimi unus sextarius. Haec pariter decoqui, et omnem spurcitiam expurgari
oportet. Deinde cum refrixerit, tum quantumcunque
humoris<a class="footnoteLink" href="#note_LCL408_248_1" id="target_note_LCL408_248_1"><sup>1</sup></a> est, tantam in amphoram musti portionem adici.</p>
<span class="br"></span><span class="lineNumber">4</span><span class="br"></span><p>Quod si ager maritimus est, silentibus ventis de alto quam quietissimo mari sumenda est aqua, et in tertiam partem decoquenda, adiectis, si videbitur, aliquibus aromatis ex iis quae supra retuli, ut sit odoratior vini curatio. Mustum autem antequam de lacu tollas, vasa rore marino vel lauro vel myrto suffumigato, et large repleto, ut in effervescendo
<span class="br"></span><span class="lineNumber">5</span><span class="br"></span>vinum se bene purget. Postea vasa nucibus pineis suffricato. Quod vinum volueris dulcius esse, postero die: quod austerius, quinto die quam sustuleris, condire oportebit, et ita supplere, et oblinire vasa. Nonnulli etiam suffumigatis seriis prius condituram addunt, et ita mustum infundunt.</p>
<p>XXVI. In quo agro vinum acescere<a class="footnoteLink" href="#note_LCL408_248_2" id="target_note_LCL408_248_2"><sup>2</sup></a> solet, curandum est, ut cum uvam legeris et calcaveris,


</p></section><notes><section class="footnotes"><ul><li class="note" id="note_LCL408_248_1"><a class="footnoteCrossrefLink" href="#target_note_LCL408_248_1" title="Click to highlight in text"><sup class="lineRef">1</sup>moris <span class="italic">S.</span></a></li><script type="text/javascript">document.getElementById('note_LCL408_248_1').style.display = "none";</script><li class="note" id="note_LCL408_248_2"><a class="footnoteCrossrefLink" href="#target_note_LCL408_248_2" title="Click to highlight in text"><sup class="lineRef">2</sup>acessere <span class="italic">S.</span></a></li><script type="text/javascript">document.getElementById('note_LCL408_248_2').style.display = "none";</script></ul></section></notes></section>