<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

elementa cum terrenis primordiis<a class="footnoteLink" href="#note_LCL361_290_1" id="target_note_LCL361_290_1"><sup>1</sup></a> misceret, atque hanc<a class="footnoteLink" href="#note_LCL361_290_2" id="target_note_LCL361_290_2"><sup>2</sup></a> animantis machinae<a class="footnoteLink" href="#note_LCL361_290_3" id="target_note_LCL361_290_3"><sup>3</sup></a> speciem effingeret.
<span class="br"></span><span class="lineNumber">11</span><span class="br"></span>Hac lege pecudes ac virgulta progenuit; hac vitium genera figuravit, quibus eadem ipsa mater ac parens primum radices velut quaedam fundamenta iecit, ut iis quasi pedibus insisterent.<a class="footnoteLink" href="#note_LCL361_290_4" id="target_note_LCL361_290_4"><sup>4</sup></a> Truncum deinde superposuit velut quandam staturam corporis et habitus; mox ramis diffudit quasi brachiis; tum caules et<a class="footnoteLink" href="#note_LCL361_290_5" id="target_note_LCL361_290_5"><sup>5</sup></a> pampinos elicuit velut palmas, eorumque alios fructu donavit, alios fronde sola vestivit ad protegendos tutandosque partus.</p>
<span class="br"></span><span class="lineNumber">12</span><span class="br"></span><p>Ex his igitur, ut supra diximus, si non ipsa membra genitalia conceptu atque fetu gravida sed tamquam tegmina et umbracula eorum, quae fructibus vidua sunt, legerimus, umbrae scilicet non vindemiae
<span class="br"></span><span class="lineNumber">13</span><span class="br"></span>laboraverimus.<a class="footnoteLink" href="#note_LCL361_290_6" id="target_note_LCL361_290_6"><sup>6</sup></a> Quid ergo est? Cur quamvis non sit e duro pampinus sed e tenero natus, si tamen orbus est, etiam in futurum quasi sterilis damnatur a nobis? Modo enim disputatio nostra colligebat unicuique corporis parti proprium esse attributum officium, quod scilicet ei convenit; ut malleolo quoque, qui opportuno loco natus est, fecunditatis
<span class="br"></span><span class="lineNumber">14</span><span class="br"></span>vis adsit, etiam si interim cesset a partu. Nec ego abnuerim hoc me instituisse argumentari; sed et illud maxime profiteor, palmitem quamvis frugifera parte enatum, si fructum non attulerit, ne vim quidem








</p></section><notes><section class="footnotes"><ul><li class="note" id="note_LCL361_290_1"><a class="footnoteCrossrefLink" href="#target_note_LCL361_290_1" title="Click to highlight in text"><sup class="lineRef">1</sup>primordii <span class="italic">S, Sobel.</span></a></li><script type="text/javascript">document.getElementById('note_LCL361_290_1').style.display = "none";</script><li class="note" id="note_LCL361_290_2"><a class="footnoteCrossrefLink" href="#target_note_LCL361_290_2" title="Click to highlight in text"><sup class="lineRef">2</sup>hanc <span class="italic">edd.</span>: hoc <span class="italic">codd., Sobel.</span></a></li><script type="text/javascript">document.getElementById('note_LCL361_290_2').style.display = "none";</script><li class="note" id="note_LCL361_290_3"><a class="footnoteCrossrefLink" href="#target_note_LCL361_290_3" title="Click to highlight in text"><sup class="lineRef">3</sup>macine <span class="italic">A</span>: imagine, <span class="italic">et deinde</span> specie <span class="italic">S</span>: imagine (specie) <span class="italic">Sobel.</span></a></li><script type="text/javascript">document.getElementById('note_LCL361_290_3').style.display = "none";</script><li class="note" id="note_LCL361_290_4"><a class="footnoteCrossrefLink" href="#target_note_LCL361_290_4" title="Click to highlight in text"><sup class="lineRef">4</sup>insisteret <span class="italic">SAacM.</span></a></li><script type="text/javascript">document.getElementById('note_LCL361_290_4').style.display = "none";</script><li class="note" id="note_LCL361_290_5"><a class="footnoteCrossrefLink" href="#target_note_LCL361_290_5" title="Click to highlight in text"><sup class="lineRef">5</sup>caules et <span class="italic">om. SAa</span>: et <span class="italic">om. cM.</span></a></li><script type="text/javascript">document.getElementById('note_LCL361_290_5').style.display = "none";</script><li class="note" id="note_LCL361_290_6"><a class="footnoteCrossrefLink" href="#target_note_LCL361_290_6" title="Click to highlight in text"><sup class="lineRef">6</sup>laboravimus <span class="italic">Aa.</span></a></li><script type="text/javascript">document.getElementById('note_LCL361_290_6').style.display = "none";</script></ul></section></notes></section>