<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent noindent">

inesse, aut certe plures bona fide reconciliatos; quos sic<a class="footnoteLink" href="#note_LCL407_464_1" id="target_note_LCL407_464_1"><sup>1</sup></a> patieris,<a class="footnoteLink" href="#note_LCL407_464_2" id="target_note_LCL407_464_2"><sup>2</sup></a> dum in suum revolent<a class="footnoteLink" href="#note_LCL407_464_3" id="target_note_LCL407_464_3"><sup>3</sup></a> domicilium.
<span class="br"></span><span class="lineNumber">8</span><span class="br"></span>Sin autem duobus aut etiam compluribus velut uberibus diductum<a class="footnoteLink" href="#note_LCL407_464_4" id="target_note_LCL407_464_4"><sup>4</sup></a> fuerit examen, ne dubitaveris et plures proceres et adhuc iratos esse. Atque in iis partibus, quibus maxime videris apes glomerari, requirere duces debebis. Itaque succo praedictarum
herbarum, id est, melissophylli vel apiastri manu illita, ne ad tactum diffugiant, leviter inseres digitos, et diductas apes scrutaberis, donec auctorem pugnae reperias.</p>
<p>X. Sunt autem hi reges maiores paulo et oblongi magis quam ceterae apes, rectioribus cruribus, sed minus amplis pinnis, pulchri coloris et nitidi, levesque ac sine pilo, sine spiculo, nisi quis forte pleniorem quasi capillum, quem in ventre gerunt, aculeum putat, quo et ipso tamen ad nocendum non utuntur. Quidam etiam infusci atque hirsuti reperiuntur, quorum pro habitu damnabis ingenium.</p>
<blockquote><p><span class="br"></span><span class="lineNumber">2</span><span class="br"></span><span class="line">Nam duo sunt regum facies, ita corpora plebis.</span><span class="linebreak"></span>
<span class="line">Alter erit maculis auro squalentibus ardens</span><span class="linebreak"></span>
<span class="line indent11">insignis et ore</span><span class="linebreak"></span>
<span class="line">Et rutilis clarus squamis.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL407_464_1"><a class="footnoteCrossrefLink" href="#target_note_LCL407_464_1" title="Click to highlight in text"><sup class="lineRef">1</sup>quos sic <span class="italic">om. SAac.</span></a></li><script type="text/javascript">document.getElementById('note_LCL407_464_1').style.display = "none";</script><li class="note" id="note_LCL407_464_2"><a class="footnoteCrossrefLink" href="#target_note_LCL407_464_2" title="Click to highlight in text"><sup class="lineRef">2</sup>patieris <span class="italic">a</span>: paterisque <span class="italic">SA</span>: petierunt(?) <span class="italic">c.</span></a></li><script type="text/javascript">document.getElementById('note_LCL407_464_2').style.display = "none";</script><li class="note" id="note_LCL407_464_3"><a class="footnoteCrossrefLink" href="#target_note_LCL407_464_3" title="Click to highlight in text"><sup class="lineRef">3</sup>revolet <span class="italic">SAac.</span></a></li><script type="text/javascript">document.getElementById('note_LCL407_464_3').style.display = "none";</script><li class="note" id="note_LCL407_464_4"><a class="footnoteCrossrefLink" href="#target_note_LCL407_464_4" title="Click to highlight in text"><sup class="lineRef">4</sup>deductum <span class="italic">ac</span>: ductum <span class="italic">SA.</span></a></li><script type="text/javascript">document.getElementById('note_LCL407_464_4').style.display = "none";</script></ul></section></notes></section>