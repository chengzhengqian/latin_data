<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>XXXIV. Hoc ipsum scillae pondus, quod supra, in aceti duas urnas adiciunt, et per <span class="sc">xl</span> dies inesse patiuntur, qui scilliticum acetum facere volunt. Ad embammata<a class="footnoteLink" href="#note_LCL408_258_1" id="target_note_LCL408_258_1"><sup>1</sup></a> in tres amphoras musti mittis aceti acris congium aut duplum, si non est acre,<a class="footnoteLink" href="#note_LCL408_258_2" id="target_note_LCL408_258_2"><sup>2</sup></a> et in ollam, quae fert amphoras tres, decoquis ad palmum, id est, ad quartas: aut si non est dulce mustum, ad tertias: despumetur. Sed mustum desub massa et limpidum sit.</p>
<p>XXXV. Vinum absinthiten, et hyssopiten, et abrotoniten, et thymiten, et marathriten, et glechoniten
sic condire oportet. Pontici absinthii pondo libram cum musti sextariis <span class="sc">iv</span> decoque usque ad quartas: reliquum quod erit, id frigidum adde in musti Aminei urnam. Idem ex reliquis rebus quae suprascripta sunt, facito. Possunt etiam puleii aridi tres librae cum congio musti ad tertias decoqui, et cum refrixerit liquor, exempto puleio in urnam musti adici: idque mox tussientibus per hiemem recte datur: vocaturque vini nota glechonites.</p>
<p>XXXVI. Mustum tortivum est, quod post primam pressuram vinaceorum circumciso pede exprimitur. Id mustum conicies in amphoram novam, et implebis ad summum. Tum adicies ramulos roris marini aridi lino colligatos, et patieris una defervescere per dies septem: deinde eximes ramulorum fasciculum, et purgatum diligenter vinum gypsabis. Sat erit






</p></section><notes><section class="footnotes"><ul><li class="note" id="note_LCL408_258_1"><a class="footnoteCrossrefLink" href="#target_note_LCL408_258_1" title="Click to highlight in text"><sup class="lineRef">1</sup>ad embammata <span class="italic">Schneider</span>: decem bambatae <span class="italic">SAac.</span></a></li><script type="text/javascript">document.getElementById('note_LCL408_258_1').style.display = "none";</script><li class="note" id="note_LCL408_258_2"><a class="footnoteCrossrefLink" href="#target_note_LCL408_258_2" title="Click to highlight in text"><sup class="lineRef">2</sup>acris <span class="italic">c</span>: acri <span class="italic">SAa.</span></a></li><script type="text/javascript">document.getElementById('note_LCL408_258_2').style.display = "none";</script></ul></section></notes></section>