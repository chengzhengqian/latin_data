<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span>inveniuntur. Nam etiam in concordia<a class="footnoteLink" href="#note_LCL407_498_1" id="target_note_LCL407_498_1"><sup>1</sup></a> suum quaeque
plebs morem figurandi ceras fingendique servant. Sed omnes favi semper cavearum tectis et paululum ab lateribus adhaerentes dependent, ita ne solum contingant: quoniam id praebet examinibus iter.
<span class="br"></span><span class="lineNumber">8</span><span class="br"></span>Ceterum figura cerarum talis est, qualis et habitus domicilii. Nam et quadrata et rotunda spatia nec minus longa suam speciem velut formae quaedam favis praebent. Ideoque non semper eiusdem<a class="footnoteLink" href="#note_LCL407_498_2" id="target_note_LCL407_498_2"><sup>2</sup></a> figurae reperiuntur favi. Sed hi qualescunque sint<a class="footnoteLink" href="#note_LCL407_498_3" id="target_note_LCL407_498_3"><sup>3</sup></a> non omnes eximantur. Nam priore messe, dum adhuc rura pastionibus abundant, quinta pars favorum;
posteriore, cum iam metuitur hiems, tertia
<span class="br"></span><span class="lineNumber">9</span><span class="br"></span>relinquenda est. Atque hic tamen modus non est in omnibus regionibus certus: quoniam pro multitudine florum et ubertate pabuli apibus consulendum est. Ac si cerae dependentes in longitudinem decurrunt, eo ferramento, quod est simile cultro, insecandi sunt favi, deinde subiectis duobus bracchiis excipiendi, atque ita promendi: sin autem transversi tectis cavearum inhaerent, tunc scalprato ferramento est
<span class="br"></span><span class="lineNumber">10</span><span class="br"></span>opus, ut adversa fronte impressi desecentur. Eximi autem debent veteres vel vitiosi, et relinqui maxime integri ac melle pleni, et siqui<a class="footnoteLink" href="#note_LCL407_498_4" id="target_note_LCL407_498_4"><sup>4</sup></a> pullos continent, ut examini progenerando reserventur.</p>
</section><notes><section class="footnotes"><ul><li class="note" id="note_LCL407_498_1"><a class="footnoteCrossrefLink" href="#target_note_LCL407_498_1" title="Click to highlight in text"><sup class="lineRef">1</sup>in concordia <span class="italic">ac</span>: in cordia <span class="italic">SA.</span></a></li><script type="text/javascript">document.getElementById('note_LCL407_498_1').style.display = "none";</script><li class="note" id="note_LCL407_498_2"><a class="footnoteCrossrefLink" href="#target_note_LCL407_498_2" title="Click to highlight in text"><sup class="lineRef">2</sup>eiusdem <span class="italic">ac</span>: eius quem <span class="italic">SA.</span></a></li><script type="text/javascript">document.getElementById('note_LCL407_498_2').style.display = "none";</script><li class="note" id="note_LCL407_498_3"><a class="footnoteCrossrefLink" href="#target_note_LCL407_498_3" title="Click to highlight in text"><sup class="lineRef">3</sup>sint <span class="italic">Aac</span>: sunt <span class="italic">S.</span></a></li><script type="text/javascript">document.getElementById('note_LCL407_498_3').style.display = "none";</script><li class="note" id="note_LCL407_498_4"><a class="footnoteCrossrefLink" href="#target_note_LCL407_498_4" title="Click to highlight in text"><sup class="lineRef">4</sup><span class="italic">post</span> siqui <span class="italic">add.</span> tamen <span class="italic">SAac.</span></a></li><script type="text/javascript">document.getElementById('note_LCL407_498_4').style.display = "none";</script></ul></section></notes></section>