<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

etiam circa sepem agri satis commode ramis cytisus seri, quoniam facile comprehendit et iniuriam sustinet.
Aridum si dabis, parcius praebeto, quoniam vires maiores habet, priusque aqua macerato, et <span class="br"></span><span class="lineNumber">5</span><span class="br"></span>exemptum paleis permisceto. Cytisum cum aridum facere voles, circa mensem Septembrem, ubi semen eius grandescere incipiet, caedito, paucisque horis, dum flaccescat, in sole habeto: deinde in umbra exsiccato,
et ita condito.</p>
<p>Hactenus de arboribus praecepisse abunde est, reddituro pecoris curam et remedia sequenti volumine.</p>
</section><notes></notes></section>