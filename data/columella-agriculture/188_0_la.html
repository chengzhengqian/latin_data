<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

et levem et aequalem accipit, nec falci repugnat. Hunc autem secuti sunt Celsus et Atticus. Nobis neque angusta putatione coercenda semina videntur, nisi si admodum invalida sunt; neque utique verno
<span class="br"></span><span class="lineNumber">2</span><span class="br"></span>recidenda. Sed primo quidem anno, quo sunt posita, frequentibus<a class="footnoteLink" href="#note_LCL361_376_1" id="target_note_LCL361_376_1"><sup>1</sup></a> fossionibus omnibus mensibus dum frondent ac pampinationibus adiuvanda sunt, ut robur accipiant, nec plus quam uni materiae serviant. Quam ut educaverint, autumno vel vere, si magis competit,<a class="footnoteLink" href="#note_LCL361_376_2" id="target_note_LCL361_376_2"><sup>2</sup></a> adradenda, et nepotibus, quos pampinator<a class="footnoteLink" href="#note_LCL361_376_3" id="target_note_LCL361_376_3"><sup>3</sup></a> in superiore parte omiserat, liberanda censemus, atque ita in iugum imponenda. Ea enim levis et recta sine cicatrice vinea est quae se primi anni flagello supra iugum extulit, quod tamen apud paucos agricolas et raro contingit; ideoque praedicti auctores primitias vitis resecare censuerunt.<a class="footnoteLink" href="#note_LCL361_376_4" id="target_note_LCL361_376_4"><sup>4</sup></a>
<span class="br"></span><span class="lineNumber">3</span><span class="br"></span>Sed nec utique verna omnibus regionibus melior putatio est: nam ubi caelum frigidum est, ea sine dubio eligenda est; ubi vero aprica loca sunt, mollesque hiemes, optima et maxime naturalis est autumnalis, quo tempore divina quadam lege et aeterna fructum cum fronde stirpes deponunt.</p>
<p>XI. Hoc facere, sive viviradicem sive malleolum conseveris, censeo. Nam illam veterem opinionem damnavit usus non esse ferro tangendos<a class="footnoteLink" href="#note_LCL361_376_5" id="target_note_LCL361_376_5"><sup>5</sup></a> anniculos malleolos quoniam reformident. Quod frustra Vergilius
et Saserna Stolonesque et Catones timuerunt; qui non solum in eo errabant, quod primi anni capillamenta








</p></section><notes><section class="footnotes"><ul><li class="note" id="note_LCL361_376_1"><a class="footnoteCrossrefLink" href="#target_note_LCL361_376_1" title="Click to highlight in text"><sup class="lineRef">1</sup>frequentius <span class="italic">SA.</span></a></li><script type="text/javascript">document.getElementById('note_LCL361_376_1').style.display = "none";</script><li class="note" id="note_LCL361_376_2"><a class="footnoteCrossrefLink" href="#target_note_LCL361_376_2" title="Click to highlight in text"><sup class="lineRef">2</sup>competit <span class="italic">edd</span>.: competent (con- <span class="italic">SA</span>) <span class="italic">SAacM.</span></a></li><script type="text/javascript">document.getElementById('note_LCL361_376_2').style.display = "none";</script><li class="note" id="note_LCL361_376_3"><a class="footnoteCrossrefLink" href="#target_note_LCL361_376_3" title="Click to highlight in text"><sup class="lineRef">3</sup>pampinatione <span class="italic">SAa, vett. edd.</span></a></li><script type="text/javascript">document.getElementById('note_LCL361_376_3').style.display = "none";</script><li class="note" id="note_LCL361_376_4"><a class="footnoteCrossrefLink" href="#target_note_LCL361_376_4" title="Click to highlight in text"><sup class="lineRef">4</sup>consuerunt <span class="italic">A</span>: consueverunt <span class="italic">ac.</span></a></li><script type="text/javascript">document.getElementById('note_LCL361_376_4').style.display = "none";</script><li class="note" id="note_LCL361_376_5"><a class="footnoteCrossrefLink" href="#target_note_LCL361_376_5" title="Click to highlight in text"><sup class="lineRef">5</sup>tangendos <span class="italic">vulgo</span>: frangendos <span class="italic">SAacM.</span></a></li><script type="text/javascript">document.getElementById('note_LCL361_376_5').style.display = "none";</script></ul></section></notes></section>