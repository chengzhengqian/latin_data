<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

lacu in vasa defrutaria deferemus,<a class="footnoteLink" href="#note_LCL408_230_1" id="target_note_LCL408_230_1"><sup>1</sup></a> lenique primum igne et tenuibus<a class="footnoteLink" href="#note_LCL408_230_2" id="target_note_LCL408_230_2"><sup>2</sup></a> admodum lignis, quae cremia<a class="footnoteLink" href="#note_LCL408_230_3" id="target_note_LCL408_230_3"><sup>3</sup></a> rustici appellant, fornacem incendemus, ut ex commodo 
<span class="br"></span><span class="lineNumber">4</span><span class="br"></span>mustum ferveat. Isque qui praeerit huic decoquendo, cola iuncea vel spartea sed crudo, id est non malleato sparto praeparata habeat: itemque fasciculos faeniculi fustibus illigatos, quos possit usque ad fundum vasorum demittere, ut quidquid faecis subsederit, exagitet et in summum reducat: tum colis omnem spurcitiam, quae redundarit, expurget.
Nec absistat id facere, donec videbitur eliquatum omni faece mustum carere. Tum sive mala cydonia, quae percocta sublaturus sit, seu quoscunque
voluerit convenientes odores adiciat, et nihilo minus subinde faeniculo peragitet, nequid
<span class="br"></span><span class="lineNumber">5</span><span class="br"></span>subsederit, quod possit plumbeum perforare. Cum deinde iam acriorem potuerit ignem vas sustinere, id est, cum aliqua iam parte mustum excoctum in se fervebit, tum codices et vastiora ligna subiciantur, sed ita ne fundum contingant. Quod nisi vitatum fuerit, saepe vas ipsum pertundetur; vel si id factum non erit, utique aduretur mustum, et amaritudine
<span class="br"></span><span class="lineNumber">6</span><span class="br"></span>concepta condituris fiet inutile. Oportebit autem antequam mustum in vasa defrutaria coniciatur, oleo bono plumbea intrinsecus imbui, et bene fricari,



</p></section><notes><section class="footnotes"><ul><li class="note" id="note_LCL408_230_1"><a class="footnoteCrossrefLink" href="#target_note_LCL408_230_1" title="Click to highlight in text"><sup class="lineRef">1</sup>conferemus <span class="italic">S</span>: conferamus <span class="italic">Aa</span>: deferamus <span class="italic">c.</span></a></li><script type="text/javascript">document.getElementById('note_LCL408_230_1').style.display = "none";</script><li class="note" id="note_LCL408_230_2"><a class="footnoteCrossrefLink" href="#target_note_LCL408_230_2" title="Click to highlight in text"><sup class="lineRef">2</sup>tenuimus <span class="italic">S.</span></a></li><script type="text/javascript">document.getElementById('note_LCL408_230_2').style.display = "none";</script><li class="note" id="note_LCL408_230_3"><a class="footnoteCrossrefLink" href="#target_note_LCL408_230_3" title="Click to highlight in text"><sup class="lineRef">3</sup>gremia <span class="italic">SAac.</span></a></li><script type="text/javascript">document.getElementById('note_LCL408_230_3').style.display = "none";</script></ul></section></notes></section>