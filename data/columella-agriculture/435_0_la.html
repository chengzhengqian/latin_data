<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

pelagios melius pascunt, ut auratas ac dentices, Punicasque et indigenas umbras: verum conchyliis minus apti. Rursus optime saxosum mare nominis sui pisces nutrit, qui scilicet, quod in petris stabulentur,
saxatiles dicti sunt, ut merulae turdique, nec minus
<span class="br"></span><span class="lineNumber">9</span><span class="br"></span>melanuri. Atque ut litorum sic et fretorum differentias nosse oportet, ne nos alienigenae pisces decipiant. Non enim omni mari potest omnis esse, ut helops, qui Pamphilio profundo nec alio pascitur: ut Atlantico faber, qui et generosissimis piscibus adnumeratur, in nostro Gadium municipio eumque prisca consuetudine<a class="footnoteLink" href="#note_LCL407_406_1" id="target_note_LCL407_406_1"><sup>1</sup></a> zeum appellamus: ut scarus, qui totius Asiae Graeciaeque litoribus Sicilia tenus frequentissimus exit, nunquam in Ligusticum, nec
<span class="br"></span><span class="lineNumber">10</span><span class="br"></span>per Gallias enavit ad Hibericum mare. Itaque ne si capti quidem perferantur in nostra vivaria, diuturni queant possideri. Sola ex pretiosis piscibus muraena, quamvis Tartesii Carpathiique pelagi, quod est ultimum, vernacula,<a class="footnoteLink" href="#note_LCL407_406_2" id="target_note_LCL407_406_2"><sup>2</sup></a> quovis hospes freto peregrinum mare sustinet. Sed iam de situ piscinarum dicendum
est.</p>
<p>XVII. Stagnum censemus eximie optimum, quod sic positum est, ut insequens maris unda priorem submoveat, nec intra conseptum sinat remanere veterem. Namque id simillimum est pelago, quod agitatum ventis assidue renovatur, nec concalescere potest: quoniam gelidum ab imo fluctum revolvit in








</p></section><notes><section class="footnotes"><ul><li class="note" id="note_LCL407_406_1"><a class="footnoteCrossrefLink" href="#target_note_LCL407_406_1" title="Click to highlight in text"><sup class="lineRef">1</sup>consuetudine <span class="italic">Aac</span>: consuetudinem <span class="italic">S.</span></a></li><script type="text/javascript">document.getElementById('note_LCL407_406_1').style.display = "none";</script><li class="note" id="note_LCL407_406_2"><a class="footnoteCrossrefLink" href="#target_note_LCL407_406_2" title="Click to highlight in text"><sup class="lineRef">2</sup>vernacula <span class="italic">c</span>: vernaculo <span class="italic">SAa.</span></a></li><script type="text/javascript">document.getElementById('note_LCL407_406_2').style.display = "none";</script></ul></section></notes></section>