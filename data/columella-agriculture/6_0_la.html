<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

ex qua Quinctius Cincinnatus, obsessi consulis et exercitus liberator, ab aratro vocatus ad dictaturam venerit ac rursus fascibus depositis, quos festinantius victor reddiderat quam sumpserat imperator, ad eosdem iuvencos et quattuor iugerum avitum
<span class="br"></span><span class="lineNumber">14</span><span class="br"></span>herediolum redierit, itemque C. Fabricius et Curius Dentatus, alter Pyrrho finibus Italiae pulso, domitis alter Sabinis, accepta, quae viritim dividebantur, captivi agri septem iugera non minus industrie coluerit, quam fortiter armis quaesierat; et ne singulos intempestive nunc persequar, cum tot alios Romani generis intuear memorabiles duces hoc semper duplici studio floruisse vel defendendi vel colendi patrios quaesitosve fines, intellego luxuriae et deliciis nostris pristinum morem virilemque vitam
<span class="br"></span><span class="lineNumber">15</span><span class="br"></span>displicuisse. Omnes enim, sicut M. Varro iam temporibus avorum conquestus est, patres familiae falce et aratro relictis intra murum correpsimus et in circis potius ac theatris quam in segetibus ac vinetis<a class="footnoteLink" href="#note_LCL361_12_1" id="target_note_LCL361_12_1"><sup>1</sup></a> manus movemus; attonitique miramur gestus effeminatorum, quod a natura sexum viris






</p></section><notes><section class="footnotes"><ul><li class="note" id="note_LCL361_12_1"><a class="footnoteCrossrefLink" href="#target_note_LCL361_12_1" title="Click to highlight in text"><sup class="lineRef">1</sup><span class="italic">sic codices recentiores et fere omnes ex Varrone, R.R. II. Praef.</span> 3: vineis <span class="italic">SA, Lundstr√∂m.</span></a></li><script type="text/javascript">document.getElementById('note_LCL361_12_1').style.display = "none";</script></ul></section></notes></section>