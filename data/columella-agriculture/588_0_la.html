<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

conferre dedignati non sunt, ut M. Ambivius, et Maenas<a class="footnoteLink" href="#note_LCL408_196_1" id="target_note_LCL408_196_1"><sup>1</sup></a> Licinius, tum etiam C. Matius; quibus studium fuit pistoris et coci nec minus cellarii diligentiam
suis praeceptis instituere.</p>
<span class="br"></span><span class="lineNumber">3</span><span class="br"></span><p>His autem omnibus placuit, eum, qui rerum harum officium susceperit, castum esse continentemque oportere, quoniam totum in eo sit, ne contractentur pocula vel cibi, nisi aut ab impubi, aut certe abstinentissimo
rebus venereis. Quibus si fuerit operatus vel vir vel femina, debere eos flumine aut perenni aqua, priusquam penora contingant, ablui. Propter quod his necessarium esse pueri vel virginis ministerium,
per quos promantur, quae usus postulaverit.</p>
<span class="br"></span><span class="lineNumber">4</span><span class="br"></span><p>Post hoc praeceptum locum et vasa idonea salgamis<a class="footnoteLink" href="#note_LCL408_196_2" id="target_note_LCL408_196_2"><sup>2</sup></a> praeparari iubent: locum esse debere aversum a sole, quam frigidissimum et siccissimum, ne situ penora mucorem contrahant. Vasa autem fictilia vel vitrea plura potius quam ampla, et eorum alia recte picata, nonnulla tamen pura, prout conditio
<span class="br"></span><span class="lineNumber">5</span><span class="br"></span>conditurae exegerit. Haec vasa dedita opera fieri oportet patenti ore, et usque ad imum aequalia, nec in modum doliorum formata, ut exemptis ad usum salgamis quidquid superest aequali pondere usque ad fundum deprimatur, cum ea res innoxia penora conservet,
ubi non innatent, sed semper sint iure submersa.
Quod in utero dolii fieri vix posset propter






</p></section><notes><section class="footnotes"><ul><li class="note" id="note_LCL408_196_1"><a class="footnoteCrossrefLink" href="#target_note_LCL408_196_1" title="Click to highlight in text"><sup class="lineRef">1</sup>Mecenas <span class="italic">S</span>: Bascenas <span class="italic">Aac.</span></a></li><script type="text/javascript">document.getElementById('note_LCL408_196_1').style.display = "none";</script><li class="note" id="note_LCL408_196_2"><a class="footnoteCrossrefLink" href="#target_note_LCL408_196_2" title="Click to highlight in text"><sup class="lineRef">2</sup>salgamis <span class="italic">SAac.</span></a></li><script type="text/javascript">document.getElementById('note_LCL408_196_2').style.display = "none";</script></ul></section></notes></section>