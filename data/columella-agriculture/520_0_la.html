<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

agro relinqui. Tum vero, cum tectum subierit, idem faciat, quod ille diligens opilio: nec<a class="footnoteLink" href="#note_LCL408_60_1" id="target_note_LCL408_60_1"><sup>1</sup></a> in domicilio suo statim delitescat, sed agat cuiusque maximam curam; sive quis, quod accidit plerumque, sauciatus in opere noxam<a class="footnoteLink" href="#note_LCL408_60_2" id="target_note_LCL408_60_2"><sup>2</sup></a> ceperit, adhibeat fomenta:
sive aliter languidior est,<a class="footnoteLink" href="#note_LCL408_60_3" id="target_note_LCL408_60_3"><sup>3</sup></a> in valetudinarium<a class="footnoteLink" href="#note_LCL408_60_4" id="target_note_LCL408_60_4"><sup>4</sup></a>
confestim deducat, et convenientem ei
<span class="br"></span><span class="lineNumber">19</span><span class="br"></span>ceteram curationem adhiberi iubeat. Eorum vero, qui recte valebunt, non minor habenda erit ratio, ut cibus et potio sine fraude a cellariis praebeatur, consuescatque rusticos circa larem domini focumque familiarem semper epulari; atque ipse in conspectu eorum similiter epuletur, sitque frugalitatis exemplum:
nec nisi sacris diebus accubans cenet, festosque sic agat, ut fortissimum quemque et frugalissimum largitionibus prosequatur, nonnumquam
etiam mensae suae adhibeat, et velit aliis<a class="footnoteLink" href="#note_LCL408_60_5" id="target_note_LCL408_60_5"><sup>5</sup></a> quoque honoribus dignari.</p>
<span class="br"></span><span class="lineNumber">20</span><span class="br"></span><p>Tum etiam per ferias instrumentum rusticum, sine quo nullum opus effici potest, recognoscat, et saepius inspiciat ferramenta; eaque semper duplicia comparet,<a class="footnoteLink" href="#note_LCL408_60_6" id="target_note_LCL408_60_6"><sup>6</sup></a>
ac subinde refecta custodiat, ne si quod in opere vitiatum fuerit, a vicino petendum sit; quia plus in operis servorum avocandis, quam in pretio rerum eiusmodi dependitur.</p>
</section><notes><section class="footnotes"><ul><li class="note" id="note_LCL408_60_1"><a class="footnoteCrossrefLink" href="#target_note_LCL408_60_1" title="Click to highlight in text"><sup class="lineRef">1</sup>opilioni ec <span class="italic">S</span>: oppinio nec <span class="italic">A.</span></a></li><script type="text/javascript">document.getElementById('note_LCL408_60_1').style.display = "none";</script><li class="note" id="note_LCL408_60_2"><a class="footnoteCrossrefLink" href="#target_note_LCL408_60_2" title="Click to highlight in text"><sup class="lineRef">2</sup>noxam <span class="italic">R</span>: noxiam <span class="italic">Sa</span>: noxium <span class="italic">A.</span></a></li><script type="text/javascript">document.getElementById('note_LCL408_60_2').style.display = "none";</script><li class="note" id="note_LCL408_60_3"><a class="footnoteCrossrefLink" href="#target_note_LCL408_60_3" title="Click to highlight in text"><sup class="lineRef">3</sup>est <span class="italic">Schneider</span>: at <span class="italic">SAR.</span></a></li><script type="text/javascript">document.getElementById('note_LCL408_60_3').style.display = "none";</script><li class="note" id="note_LCL408_60_4"><a class="footnoteCrossrefLink" href="#target_note_LCL408_60_4" title="Click to highlight in text"><sup class="lineRef">4</sup>valetudinari <span class="italic">SAR.</span></a></li><script type="text/javascript">document.getElementById('note_LCL408_60_4').style.display = "none";</script><li class="note" id="note_LCL408_60_5"><a class="footnoteCrossrefLink" href="#target_note_LCL408_60_5" title="Click to highlight in text"><sup class="lineRef">5</sup>alis <span class="italic">SA.</span></a></li><script type="text/javascript">document.getElementById('note_LCL408_60_5').style.display = "none";</script><li class="note" id="note_LCL408_60_6"><a class="footnoteCrossrefLink" href="#target_note_LCL408_60_6" title="Click to highlight in text"><sup class="lineRef">6</sup>comparet <span class="italic">SR</span>: comparat <span class="italic">A.</span></a></li><script type="text/javascript">document.getElementById('note_LCL408_60_6').style.display = "none";</script></ul></section></notes></section>