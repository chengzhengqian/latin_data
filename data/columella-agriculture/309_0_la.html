<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>IX. Febricitanti bovi convenit abstineri cibo uno die, postero deinde exiguum sanguinem ieiuno sub cauda emitti, atque interposita hora modicae magnitudinis
coctos brassicae coliculos triginta ex oleo et garo<a class="footnoteLink" href="#note_LCL407_154_1" id="target_note_LCL407_154_1"><sup>1</sup></a> salivati more demitti, eamque escam per quinque dies ieiuno dari. Praeterea cacumina lentisci aut oleae, vel tenerrimam quamque frondem, ac pampinos vitis obici; tum etiam spongia labra detergeri,
et aquam frigidam ter die praeberi potandam.
<span class="br"></span><span class="lineNumber">2</span><span class="br"></span> tecto fieri debet, nec ante sanitatem
bos emitti. Signa febricitantis manantes lacrimae, gravatum caput, oculi compressi, fluidum salivis os, longior et cum quodam impedimento tractus spiritus, interdum et cum gemitu.</p>
<p>X. Recens tussis optime salivato farinae hordeaceae discutitur. Interdum magis prosunt gramina concisa,
et his admixta fresa faba. Lentis quoque valvulis exemptae et minute molitae miscentur aquae calidae sextarii duo, factaque sorbitio per cornu infunditur. Veterem tussim sanant duae librae hyssopi macerati sextariis aquae tribus. Nam id medicamentum teritur, et cum lentis minute, ut dixi, molitae sextariis quattuor more salivati datur, ac
<span class="br"></span><span class="lineNumber">2</span><span class="br"></span>postea aqua hyssopi per cornu infunditur. Porri

</p></section><notes><section class="footnotes"><ul><li class="note" id="note_LCL407_154_1"><a class="footnoteCrossrefLink" href="#target_note_LCL407_154_1" title="Click to highlight in text"><sup class="lineRef">1</sup>garo <span class="italic">ed. pr.</span>: caro <span class="italic">SAR.</span></a></li><script type="text/javascript">document.getElementById('note_LCL407_154_1').style.display = "none";</script></ul></section></notes></section>