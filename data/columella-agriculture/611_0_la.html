<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>eluit spurcitiam. Post eodem addito picis Bruttiae, si minus, alterius notae quam purissimae quinque libras. Haec minute concidito, et admisceto pici Nemeturicae. Tum aquae marinae quam vetustissimae,
si erit; si minus, ad tertiam partem recentis aquae marinae decoctae congios duos inicito. Apertum labrum sinito in sole per Caniculae ortum, et spatha lignea permisceto quam saepissime, usque eo, dum ea quae addideris, in pice colliquescant, et unitas fiat. Noctibus autem labrum operire conveniet,
<span class="br"></span><span class="lineNumber">3</span><span class="br"></span>ne irroretur. Deinde cum aqua marina, quam addideris, sole consumpta videbitur, sub tectum vas totum ferre curabis. Huius autem medicaminis quidam pondo quadrantem in sextarios <span class="sc">xlviii</span> miscere soliti sunt, et hac conditura contenti esse. Alii cyathos tres eius medicamenti adiciunt in totidem sextarios, quot<a class="footnoteLink" href="#note_LCL408_242_1" id="target_note_LCL408_242_1"><sup>1</sup></a> supra diximus.</p>
<p>XXIII. Pix corticata appellatur, qua utuntur ad condituras Allobroges. Ea sic conficitur, ut dura sit, et quanto facta est vetustior, eo melior<a class="footnoteLink" href="#note_LCL408_242_2" id="target_note_LCL408_242_2"><sup>2</sup></a> in usu est. Nam omni lentore misso, facilius in pulverem resolvitur atque cribratur. Hanc ergo conteri et cribrari oportet: deinde cum bis mustum deferbuerit,
quod plerumque est intra quartum diem, quam de lacu sublatum est, diligenter manibus expurgatur, et tunc demum praedictae picis sextans et semuncia in sextarios quinque et quinquaginta adicitur, et rutabulo ligneo permiscetur, nec postea




</p></section><notes><section class="footnotes"><ul><li class="note" id="note_LCL408_242_1"><a class="footnoteCrossrefLink" href="#target_note_LCL408_242_1" title="Click to highlight in text"><sup class="lineRef">1</sup>quod <span class="italic">Sa</span>: quot <span class="italic">A</span>: quot <span class="italic">c.</span></a></li><script type="text/javascript">document.getElementById('note_LCL408_242_1').style.display = "none";</script><li class="note" id="note_LCL408_242_2"><a class="footnoteCrossrefLink" href="#target_note_LCL408_242_2" title="Click to highlight in text"><sup class="lineRef">2</sup>melior <span class="italic">a</span>: mellior <span class="italic">A</span>: mollior <span class="italic">S.</span></a></li><script type="text/javascript">document.getElementById('note_LCL408_242_2').style.display = "none";</script></ul></section></notes></section>