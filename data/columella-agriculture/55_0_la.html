<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

coniunctiones, quas Graeci συζυγίας ἐναντιοτήτων,<a class="footnoteLink" href="#note_LCL361_110_1" id="target_note_LCL361_110_1"><sup>1</sup></a> nos “discordantium comparationes” tolerabiliter dixerimus. Atque etiam significandum est ex omnibus, quae terra progeneret, plura campo magis quam colle, plura pingui solo quam macro laetari.
<span class="br"></span><span class="lineNumber">4</span><span class="br"></span>De siccaneis et riguis non comperimus, utra numero vincant, quoniam utrimque paene infinita sunt,<a class="footnoteLink" href="#note_LCL361_110_2" id="target_note_LCL361_110_2"><sup>2</sup></a> quae siccis quaeque umidis locis gaudent; sed ex his nihil non melius resoluta humo quam densa provenit. Quod noster quoque Vergilius, cum et alias fecundi arvi laudes rettulisset, adiecit,</p>
<blockquote><p><span class="line">et cui putre solum namque hoc imitamur arando.</span><span class="linebreak"></span></p></blockquote>
<p class="noindent">Neque enim aliud est colere quam resolvere et
<span class="br"></span><span class="lineNumber">5</span><span class="br"></span>fermentare terram; ideoque maximos quaestus ager praebet idem pinguis ac putris, quia cum plurimum reddat, minimum poscit, et quod postulat exiguo labore atque impensa conficitur. Praestantissimum 
igitur tale solum iure dicatur. Proximum
deinde huic pinguiter densum, quod impensam
<span class="br"></span><span class="lineNumber">6</span><span class="br"></span>coloni laboremque magno fetu remuneratur. Tertia est ratio loci rigui, quia sine impensa fructum reddere potest. Hanc primam Cato esse dicebat, qui maxime reditum pratorum ceteris anteponebat; sed nos de
<span class="br"></span><span class="lineNumber">7</span><span class="br"></span>agitatione terrae nunc loquimur, non de situ. Nullum deterius habetur genus quam quod est pariter siccum et densum et macrum, quia cum difficulter






</p></section><notes><section class="footnotes"><ul><li class="note" id="note_LCL361_110_1"><a class="footnoteCrossrefLink" href="#target_note_LCL361_110_1" title="Click to highlight in text"><sup class="lineRef">1</sup><span class="italic">Graec. om., spat. relict. R plerique.</span></a></li><script type="text/javascript">document.getElementById('note_LCL361_110_1').style.display = "none";</script><li class="note" id="note_LCL361_110_2"><a class="footnoteCrossrefLink" href="#target_note_LCL361_110_2" title="Click to highlight in text"><sup class="lineRef">2</sup>cum (<span class="italic">R</span>) utique p. i. sint (<span class="italic">R aliquot</span>) <span class="italic">Ald., Gesn.</span></a></li><script type="text/javascript">document.getElementById('note_LCL361_110_2').style.display = "none";</script></ul></section></notes></section>