<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

maritae a putatoribus<a class="footnoteLink" href="#note_LCL408_88_1" id="target_note_LCL408_88_1"><sup>1</sup></a> relictae sunt, ante calend. April. utique deputari debent; post quem diem
<span class="br"></span><span class="lineNumber">33</span><span class="br"></span>sera<a class="footnoteLink" href="#note_LCL408_88_2" id="target_note_LCL408_88_2"><sup>2</sup></a> et infructuosa fit eiusmodi rerum cura. Milii quoque et panici haec prima satio est, quae peragi debet circa idus April. utriusque seminis sextarii quini singula iugera occupant. Quinetiam pecus lanatum ceteraque quadrupedia tempus idoneum est castrandi. Locis autem tepidis ab idibus Februariis usque in idus Apriles, at<a class="footnoteLink" href="#note_LCL408_88_3" id="target_note_LCL408_88_3"><sup>3</sup></a> locis frigidis ab idibus Martiis usque in idus Maias omnia recte pecora castrantur.</p>
<span class="br"></span><span class="lineNumber">34</span><span class="br"></span><p>Cal. Aprilibus Nepa occidit mane, tempestatem significat. Nonis April. Favonius aut Auster cum grandine, nonnumquam hoc idem pridie. Octavo idus Aprilis Vergiliae vespere celantur, interdum hiemat. Septimo idus Aprilis, et sexto, et quinto Austri et<a class="footnoteLink" href="#note_LCL408_88_4" id="target_note_LCL408_88_4"><sup>4</sup></a> Africi, tempestatem significat. Quarto idus Aprilis, sole oriente, Libra occidere incipit, interdum tempestatem
significat.</p>
<span class="br"></span><span class="lineNumber">35</span><span class="br"></span><p>Pridie id. Aprilis Suculae celantur, hiemat. His diebus locis frigidis prima vinearum fossio utique ante idus peragenda est: quaeque mense Martio post confectum aequinoctium fieri debuerunt, nunc denique quam primum exsequenda sunt. Fici vitesque
adhuc recte inseruntur: seminaria, quae sunt ante facta, runcari et adhuc commode fodiri possunt. Oves Tarentinae radice lanaria lavari debent, ut tonsurae praeparentur.</p>
</section><notes><section class="footnotes"><ul><li class="note" id="note_LCL408_88_1"><a class="footnoteCrossrefLink" href="#target_note_LCL408_88_1" title="Click to highlight in text"><sup class="lineRef">1</sup>a putatoribus <span class="italic">SR</span>: amputatoribus <span class="italic">A.</span></a></li><script type="text/javascript">document.getElementById('note_LCL408_88_1').style.display = "none";</script><li class="note" id="note_LCL408_88_2"><a class="footnoteCrossrefLink" href="#target_note_LCL408_88_2" title="Click to highlight in text"><sup class="lineRef">2</sup>sera <span class="italic">R</span>: cetera <span class="italic">SA.</span></a></li><script type="text/javascript">document.getElementById('note_LCL408_88_2').style.display = "none";</script><li class="note" id="note_LCL408_88_3"><a class="footnoteCrossrefLink" href="#target_note_LCL408_88_3" title="Click to highlight in text"><sup class="lineRef">3</sup>at <span class="italic">Lundstr√∂m</span>: ad <span class="italic">SA</span>: in <span class="italic">R</span>: et <span class="italic">a.</span></a></li><script type="text/javascript">document.getElementById('note_LCL408_88_3').style.display = "none";</script><li class="note" id="note_LCL408_88_4"><a class="footnoteCrossrefLink" href="#target_note_LCL408_88_4" title="Click to highlight in text"><sup class="lineRef">4</sup>et <span class="italic">om. SA.</span></a></li><script type="text/javascript">document.getElementById('note_LCL408_88_4').style.display = "none";</script></ul></section></notes></section>