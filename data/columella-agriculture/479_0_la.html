<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

plurimi fiant: eaque vasa, quae<a class="footnoteLink" href="#note_LCL407_494_1" id="target_note_LCL407_494_1"><sup>1</sup></a> quis transferre velit, non nisi noctibus et sine concussione portare.</p>
<p>XV. Mox vere transacto sequitur, ut dixi, mellis vindemia,<a class="footnoteLink" href="#note_LCL407_494_2" id="target_note_LCL407_494_2"><sup>2</sup></a> propter quam totius anni labor exercetur. Eius maturitas intelligitur cum animadvertimus fucos ab apibus expelli ac fugari. Quod est genus amplioris incrementi, simillimum api, sed, ut ait Vergilius, ignavum pecus, et immune,<a class="footnoteLink" href="#note_LCL407_494_3" id="target_note_LCL407_494_3"><sup>3</sup></a> sine industria
<span class="br"></span><span class="lineNumber">2</span><span class="br"></span>favis assidens. Nam neque alimenta congerit, et ab aliis invecta consumit. Verumtamen ad procreationem sobolis conferre aliquid hi fuci videntur
insidentes seminibus, quibus apes figurantur. Itaque ad fovendam novam prolem familiarius admittuntur. Exclusis deinde pullis, extra tecta proturbantur, et ut idem ait, a praesepibus arcentur.
<span class="br"></span><span class="lineNumber">3</span><span class="br"></span>Hos quidam praecipiunt in totum exterminari oportere. Quod ego Magoni consentiens faciendum non censeo, verum saevitiae modum adhibendum. Nam nec ad occidionem gens interimenda est, ne apes inertia laborent, quae, cum fuci aliquam partem cibariorum absumunt, sarciendo damna fiunt agiliores:
nec rursus multitudinem praedonum coalescere
patiendum est, ne universas opes alienas diripiant.
<span class="br"></span><span class="lineNumber">4</span><span class="br"></span>Ergo cum rixam fucorum et apium saepius committi videris, adapertas alvos inspicies,<a class="footnoteLink" href="#note_LCL407_494_4" id="target_note_LCL407_494_4"><sup>4</sup></a> ut sive

.





</p></section><notes><section class="footnotes"><ul><li class="note" id="note_LCL407_494_1"><a class="footnoteCrossrefLink" href="#target_note_LCL407_494_1" title="Click to highlight in text"><sup class="lineRef">1</sup>eaque vasa quae <span class="italic">Aac</span>: eaqueus aquae <span class="italic">S.</span></a></li><script type="text/javascript">document.getElementById('note_LCL407_494_1').style.display = "none";</script><li class="note" id="note_LCL407_494_2"><a class="footnoteCrossrefLink" href="#target_note_LCL407_494_2" title="Click to highlight in text"><sup class="lineRef">2</sup> vindemia <span class="italic">ac</span>: -am<span class="italic"> SA</span></a></li><script type="text/javascript">document.getElementById('note_LCL407_494_2').style.display = "none";</script><li class="note" id="note_LCL407_494_3"><a class="footnoteCrossrefLink" href="#target_note_LCL407_494_3" title="Click to highlight in text"><sup class="lineRef">3</sup>et immune <span class="italic">c</span>: etiam rure <span class="italic">SAa.</span></a></li><script type="text/javascript">document.getElementById('note_LCL407_494_3').style.display = "none";</script><li class="note" id="note_LCL407_494_4"><a class="footnoteCrossrefLink" href="#target_note_LCL407_494_4" title="Click to highlight in text"><sup class="lineRef">4</sup>inspicies <span class="italic">a</span>: aspicies <span class="italic">c</span>: inspiciens <span class="italic">SA.</span></a></li><script type="text/javascript">document.getElementById('note_LCL407_494_4').style.display = "none";</script></ul></section></notes></section>