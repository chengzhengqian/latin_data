<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

magis, quod tenera aetas eius non sustinet et fetu et materiis onerari.</p>
<p>XV. Sed cum annicula mensiumque sex ad vindemiam
perducta est, sublato fructu protinus frequentanda
est, et praesidiarii malleoli propagandi sunt, qui in hunc usum fuerant depositi; vel, si ne hi quidem sunt, ex ordinaria vite in alterum palum mergus est attrahendus. Nam plurimum interest adhuc nova consitione pedamen omne vestiri; nec mox vineam tum subseri, cum fructus capiendus est.
<span class="br"></span><span class="lineNumber">2</span><span class="br"></span>Mergi genus est, ubi supra terram iuxta suum adminiculum
vitis curvatur, atque ex alto scrobe submersa
perducitur ad vacantem palum: tum ex arcu vehementer citat materiam, quae protinus applicata
<span class="br"></span><span class="lineNumber">3</span><span class="br"></span>suo pedamento ad iugum evocatur. Sequente deinde anno insecatur superior pars curvaturae usque ad medullam, ne totas vires matris propagatum flagellum in se trahat, et ut paulatim condiscat suis radicibus ali. Bima deinde praeciditur proxime palmam quae ex arcu summissa est. Et id quod a matre abscisum recessit, confestim alte circumfoditur, et scrobiculo facto ad imum solum praeciditur,<a class="footnoteLink" href="#note_LCL361_384_1" id="target_note_LCL361_384_1"><sup>1</sup></a> adobruiturque, ut et radices deorsum agat, nec ex propinquo neglegenter in summa terra resectum<a class="footnoteLink" href="#note_LCL361_384_2" id="target_note_LCL361_384_2"><sup>2</sup></a>
<span class="br"></span><span class="lineNumber">4</span><span class="br"></span>progerminet. Tempus autem non aliud magis







</p></section><notes><section class="footnotes"><ul><li class="note" id="note_LCL361_384_1"><a class="footnoteCrossrefLink" href="#target_note_LCL361_384_1" title="Click to highlight in text"><sup class="lineRef">1</sup>praeducitur <span class="italic">c.</span></a></li><script type="text/javascript">document.getElementById('note_LCL361_384_1').style.display = "none";</script><li class="note" id="note_LCL361_384_2"><a class="footnoteCrossrefLink" href="#target_note_LCL361_384_2" title="Click to highlight in text"><sup class="lineRef">2</sup>resecta <span class="italic">SAacM, vett. edd.</span></a></li><script type="text/javascript">document.getElementById('note_LCL361_384_2').style.display = "none";</script></ul></section></notes></section>