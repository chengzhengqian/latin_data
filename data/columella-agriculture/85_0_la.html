<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

seminis Arcturo exoriente, quod est ultimo mense Februario, circa sextum aut quintum Kalendas Martias; nec tamen usque in aequinoctium vernum, si sit pluvius caeli status, improbe seretur.</p>
<span class="br"></span><span class="lineNumber">22</span><span class="br"></span><p>Ab his leguminibus ratio est habenda napi<a class="footnoteLink" href="#note_LCL361_170_1" id="target_note_LCL361_170_1"><sup>1</sup></a> raporumque,<a class="footnoteLink" href="#note_LCL361_170_2" id="target_note_LCL361_170_2"><sup>2</sup></a> nam utraque rusticos implent. Magis tamen utilia rapa sunt, quia et maiore incremento proveniunt et non hominem solum, verum etiam boves pascunt, praecipue in Gallia, ubi hiberna cibaria praedictis pecudibus id holus praebet. Solum putre et solutum res utraque desiderat nec densa
<span class="br"></span><span class="lineNumber">23</span><span class="br"></span>nascitur humo. Sed rapa campis et locis umidis laetantur, napus devexam amat et siccam tenuique propiorem terram; itaque glareosis sabulosisque arvis melior exit,<a class="footnoteLink" href="#note_LCL361_170_3" id="target_note_LCL361_170_3"><sup>3</sup></a> locique proprietas utriusque semen commutat; namque in alio solo rapa biennio sata convertuntur in napum, in alio napus raporum accipit speciem. Riguis locis utrumque recte ab solstitio seritur, siccis ultima parte mensis Augusti vel prima Septembris. Subactum solum pluribus iterationibus aratri vel rastri largoque stercore satiatum postulant;
<span class="br"></span><span class="lineNumber">24</span><span class="br"></span>nam id plurimum refert, non solum quod melius ea proveniunt, sed quod etiam post fructum eorum sic tractatum etiam<a class="footnoteLink" href="#note_LCL361_170_4" id="target_note_LCL361_170_4"><sup>4</sup></a> solum segetes opimas facit. Iugerum



 


</p></section><notes><section class="footnotes"><ul><li class="note" id="note_LCL361_170_1"><a class="footnoteCrossrefLink" href="#target_note_LCL361_170_1" title="Click to highlight in text"><sup class="lineRef">1</sup>naporum <span class="italic">R, edd. ante Schn., qui</span> naporum <span class="italic">legit</span>, napi <span class="italic">defendit in not.</span></a></li><script type="text/javascript">document.getElementById('note_LCL361_170_1').style.display = "none";</script><li class="note" id="note_LCL361_170_2"><a class="footnoteCrossrefLink" href="#target_note_LCL361_170_2" title="Click to highlight in text"><sup class="lineRef">2</sup>raparumque <span class="italic">Lundström, cum SA et R aliquot ut videtur.</span></a></li><script type="text/javascript">document.getElementById('note_LCL361_170_2').style.display = "none";</script><li class="note" id="note_LCL361_170_3"><a class="footnoteCrossrefLink" href="#target_note_LCL361_170_3" title="Click to highlight in text"><sup class="lineRef">3</sup>meliorescit <span class="italic">M.</span></a></li><script type="text/javascript">document.getElementById('note_LCL361_170_3').style.display = "none";</script><li class="note" id="note_LCL361_170_4"><a class="footnoteCrossrefLink" href="#target_note_LCL361_170_4" title="Click to highlight in text"><sup class="lineRef">4</sup>etiam <span class="italic">om. edd. ante Lundström.</span></a></li><script type="text/javascript">document.getElementById('note_LCL361_170_4').style.display = "none";</script></ul></section></notes></section>