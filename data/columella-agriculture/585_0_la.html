<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<span class="br"></span><span class="lineNumber">5</span><span class="br"></span><p>Igitur haec nobis antiqui per Ischomachi personam praecepta industriae ac diligentiae tradiderunt, quae nunc nos villicae demonstramus. Nec tamen una eius cura esse debebit, ut clausa custodiat, quae tectis illata receperit, sed subinde recognoscat atque consideret, ne aut supellex vestisve condita situ dilabatur, aut fruges, aliave utensilia neglegentia desidiaque sua corrumpantur.</p>
<span class="br"></span><span class="lineNumber">6</span><span class="br"></span><p>Pluviis vero diebus, vel cum frigoribus aut pruinis mulier sub dio rusticum opus obire non potuerit, ut ad lanificium reducatur, praeparatae<a class="footnoteLink" href="#note_LCL408_190_1" id="target_note_LCL408_190_1"><sup>1</sup></a> sint et pectitae
lanae, quo facilius iusta lanificio persequi atque exigere possit. Nihil enim nocebit, si sibi atque actoribus et aliis in honore servulis vestis domi confecta fuerit, quo minus patrisfamilias<a class="footnoteLink" href="#note_LCL408_190_2" id="target_note_LCL408_190_2"><sup>2</sup></a> rationes
<span class="br"></span><span class="lineNumber">7</span><span class="br"></span>onerentur. Illud vero etiam in perpetuum custodiendum habebit, ut eos, qui foris rusticari debebunt, cum iam e villa familia processerit, requirat, ac siquis, ut evenit, curam contubernalis eius intra tectum tergiversans fefellerit, causam desidiae sciscitetur, exploretque utrum adversa valetudine inhibitus restiterit,
an pigritia delituerit. Et si compererit, vel simulantem languorem sine cunctatione in valetudinarium deducat: praestat enim opere fatigatum


</p></section><notes><section class="footnotes"><ul><li class="note" id="note_LCL408_190_1"><a class="footnoteCrossrefLink" href="#target_note_LCL408_190_1" title="Click to highlight in text"><sup class="lineRef">1</sup>praeparatae quae <span class="italic">SA</span>: praeparataeque <span class="italic">ac.</span></a></li><script type="text/javascript">document.getElementById('note_LCL408_190_1').style.display = "none";</script><li class="note" id="note_LCL408_190_2"><a class="footnoteCrossrefLink" href="#target_note_LCL408_190_2" title="Click to highlight in text"><sup class="lineRef">2</sup>patrisfamiliae <span class="italic">SA</span>: patris familie <span class="italic">a</span>: patris fa. <span class="italic">c.</span></a></li><script type="text/javascript">document.getElementById('note_LCL408_190_2').style.display = "none";</script></ul></section></notes></section>