<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

Igitur uliginosi campi proscindi debent post Idus
<span class="br"></span><span class="lineNumber">4</span><span class="br"></span>mensis Aprilis. Quo tempore cum arati fuerint, viginti<a class="footnoteLink" href="#note_LCL361_130_1" id="target_note_LCL361_130_1"><sup>1</sup></a> diebus interpositis circa solstitium, quod est nonum vel octavum Kalendas Iulias, iteratos esse oportebit ac deinde circa Septembris Kalendas tertiatos; quoniam in id tempus ab aestivo solstitio convenit inter peritos rei rusticae non esse arandum, nisi si magnis, ut fit non numquam, subitaneis imbribus quasi hibernis pluviis terra permaduerit.
<span class="br"></span><span class="lineNumber">5</span><span class="br"></span>Quod cum accidit, nihil prohibet quo minus mense Iulio vervacta subigantur. Sed quandoque<a class="footnoteLink" href="#note_LCL361_130_2" id="target_note_LCL361_130_2"><sup>2</sup></a> arabitur, 
observabimus ne lutosus ager tractetur neve exiguis nimbis semimadidus, quam terram rustici variam cariosamque appellant; ea est cum post longas siccitates levis pluvia superiorem partem glaebarum madefecit, inferiorem non attigit. Nam quae limosa versantur arva, toto anno desinunt posse tractari nec sunt habilia sementi aut occationi aut sationi;<a class="footnoteLink" href="#note_LCL361_130_3" id="target_note_LCL361_130_3"><sup>3</sup></a> at rursus, quae varia subacta sunt, continuo
<span class="br"></span><span class="lineNumber">6</span><span class="br"></span>triennio sterilitate adficiuntur. Medium igitur temperamentum maxime sequamur in arandis agris, ut neque suco careant nec abundent uligine; quippe nimius umor, ut dixi, limosos lutososque reddit, at qui siccitatibus aruerunt, expediri probe non possunt.








</p></section><notes><section class="footnotes"><ul><li class="note" id="note_LCL361_130_1"><a class="footnoteCrossrefLink" href="#target_note_LCL361_130_1" title="Click to highlight in text"><sup class="lineRef">1</sup>viginti <span class="italic">om. AR, edd. ante Schn.</span></a></li><script type="text/javascript">document.getElementById('note_LCL361_130_1').style.display = "none";</script><li class="note" id="note_LCL361_130_2"><a class="footnoteCrossrefLink" href="#target_note_LCL361_130_2" title="Click to highlight in text"><sup class="lineRef">2</sup>quandocumque <span class="italic">M, edd. ante Gesn.</span></a></li><script type="text/javascript">document.getElementById('note_LCL361_130_2').style.display = "none";</script><li class="note" id="note_LCL361_130_3"><a class="footnoteCrossrefLink" href="#target_note_LCL361_130_3" title="Click to highlight in text"><sup class="lineRef">3</sup>sarritioni <span class="italic">Schn., praeeuntibus Ursino et Pontedera.</span></a></li><script type="text/javascript">document.getElementById('note_LCL361_130_3').style.display = "none";</script></ul></section></notes></section>