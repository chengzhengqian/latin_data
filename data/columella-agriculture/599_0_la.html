<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

aniso<a class="footnoteLink" href="#note_LCL408_218_1" id="target_note_LCL408_218_1"><sup>1</sup></a> Aegyptio et semine faeniculi et cymini.
<span class="br"></span><span class="lineNumber">4</span><span class="br"></span>Haec cum bene proculcaverint, et totam massam comminutae fici permiscuerint, modicas offas foliis ficulneis involvunt, ac religatas iunco vel qualibet herba offas reponunt in crates,<a class="footnoteLink" href="#note_LCL408_218_2" id="target_note_LCL408_218_2"><sup>2</sup></a> et patiuntur siccari: deinde cum peraruerunt, picatis vasis eas condunt. Nonnulli hanc ipsam farinam fici orcis sine pice includunt, et oblita vasa clibano vel furno torrefaciunt, quo celerius omnis humor excoquatur: siccatam in tabulatum reponunt, et cum exegerit usus, testam comminuunt: nam duratam massam fici aliter eximere
non possunt.</p>
<span class="br"></span><span class="lineNumber">5</span><span class="br"></span><p>Alii pinguissimam quamque viridem ficorum eligunt, et arundine vel digitis divisam dilatant, atque ita in sole viescere patiuntur, quas deinde bene siccatas meridianis teporibus, cum calore solis emollitae sunt, colligunt, et, ut est mos Afris atque Hispanis, inter se compositas comprimunt in figuram stellarum flosculorumque, vel in formam panis redigentes: tum rursus in sole assiccant, et ita in vasis recondunt.</p>
<p>XVI. Similem curam uvae desiderant, quas dulcissimi saporis albas, maximis acinis, nec spissis, luna decrescente, sereno et sicco caelo post horam quintam
legi oportet, et in tabulis paulisper porrigi, ne inter se pondere suo pressae collidantur: deinde aeno vel in olla nova fictili ampla praeparatam lixiviam


</p></section><notes><section class="footnotes"><ul><li class="note" id="note_LCL408_218_1"><a class="footnoteCrossrefLink" href="#target_note_LCL408_218_1" title="Click to highlight in text"><sup class="lineRef">1</sup>anesol aegyptio <span class="italic">S</span>: anesolegyptio <span class="italic">A</span>: aneso <span class="italic">ac.</span></a></li><script type="text/javascript">document.getElementById('note_LCL408_218_1').style.display = "none";</script><li class="note" id="note_LCL408_218_2"><a class="footnoteCrossrefLink" href="#target_note_LCL408_218_2" title="Click to highlight in text"><sup class="lineRef">2</sup>crates <span class="italic">ac</span>: grates <span class="italic">SA.</span></a></li><script type="text/javascript">document.getElementById('note_LCL408_218_2').style.display = "none";</script></ul></section></notes></section>