<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>XXIII. Nunc quia<a class="footnoteLink" href="#note_LCL361_408_1" id="target_note_LCL361_408_1"><sup>1</sup></a> parum videmur de putatione vinearum locuti, maxime necessariam partem propositi
operis diligentius persequemur. Placet ergo,<a class="footnoteLink" href="#note_LCL361_408_2" id="target_note_LCL361_408_2"><sup>2</sup></a> si mitis ac temperata permittit in ea regione, quam colimus, caeli clementia facta vindemia secundum Idus Octobris auspicari putationem: cum tamen aequinoctiales pluviae praecesserint et sarmenta iustam maturitatem ceperint; nam siccitas seriorem
<span class="br"></span><span class="lineNumber">2</span><span class="br"></span>putationem facit. Sin autem caeli status frigidus et pruinosus hiemis violentiam denuntiat, in Idus Febr. hanc curam differemus. Atque id licebit facere si erit exiguus possessionis modus. Nam ubi ruris vastitas electionem nobis temporis negat, valentissimam quamque partem vineti frigoribus, macerrimam vere vel autumno; quin etiam per brumam meridiano axi oppositas vites, aquiloni per
<span class="br"></span><span class="lineNumber">3</span><span class="br"></span>ver et<a class="footnoteLink" href="#note_LCL361_408_3" id="target_note_LCL361_408_3"><sup>3</sup></a> autumnum deputari conveniet. Nec dubium quin sit horum virgultorum natura talis<a class="footnoteLink" href="#note_LCL361_408_4" id="target_note_LCL361_408_4"><sup>4</sup></a> ut quanto maturius detonsa sint, plus materiae, quanto serius, plus fructus adferant.</p>
<p>XXIV. Quandoque igitur vinitor hoc opus obibit, tria praecipue custodiat: primum ut quam maxime fructui consulat; deinde ut in annum sequentem quam laetissimas iam hinc eligat<a class="footnoteLink" href="#note_LCL361_408_5" id="target_note_LCL361_408_5"><sup>5</sup></a> materias; tum etiam, ut quam longissimam perennitatem stirpi adquirat. Nam quicquid ex his omittitur, magnum adfert
<span class="br"></span><span class="lineNumber">2</span><span class="br"></span>domino dispendium. Vitis autem cum sit<a class="footnoteLink" href="#note_LCL361_408_6" id="target_note_LCL361_408_6"><sup>6</sup></a> per quattuor divisa partes, totidem caeli regiones aspicit.









</p></section><notes><section class="footnotes"><ul><li class="note" id="note_LCL361_408_1"><a class="footnoteCrossrefLink" href="#target_note_LCL361_408_1" title="Click to highlight in text"><sup class="lineRef">1</sup>quia <span class="italic">SAac, vett. edd.</span>: quoniam <span class="italic">M, et vulgo.</span></a></li><script type="text/javascript">document.getElementById('note_LCL361_408_1').style.display = "none";</script><li class="note" id="note_LCL361_408_2"><a class="footnoteCrossrefLink" href="#target_note_LCL361_408_2" title="Click to highlight in text"><sup class="lineRef">2</sup>igitur <span class="italic">cM.</span></a></li><script type="text/javascript">document.getElementById('note_LCL361_408_2').style.display = "none";</script><li class="note" id="note_LCL361_408_3"><a class="footnoteCrossrefLink" href="#target_note_LCL361_408_3" title="Click to highlight in text"><sup class="lineRef">3</sup>ververet <span class="italic">A</span>: verberat <span class="italic">a</span>: aquilonibus vere vel autumno <span class="italic">M.</span></a></li><script type="text/javascript">document.getElementById('note_LCL361_408_3').style.display = "none";</script><li class="note" id="note_LCL361_408_4"><a class="footnoteCrossrefLink" href="#target_note_LCL361_408_4" title="Click to highlight in text"><sup class="lineRef">4</sup>naturalis <span class="italic">SA.</span></a></li><script type="text/javascript">document.getElementById('note_LCL361_408_4').style.display = "none";</script><li class="note" id="note_LCL361_408_5"><a class="footnoteCrossrefLink" href="#target_note_LCL361_408_5" title="Click to highlight in text"><sup class="lineRef">5</sup>eligat <span class="italic">om. SAa.</span></a></li><script type="text/javascript">document.getElementById('note_LCL361_408_5').style.display = "none";</script><li class="note" id="note_LCL361_408_6"><a class="footnoteCrossrefLink" href="#target_note_LCL361_408_6" title="Click to highlight in text"><sup class="lineRef">6</sup>sint <span class="italic">SAa.</span></a></li><script type="text/javascript">document.getElementById('note_LCL361_408_6').style.display = "none";</script></ul></section></notes></section>