<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

occidit; Favonius aut Corus.<a class="footnoteLink" href="#note_LCL408_96_1" id="target_note_LCL408_96_1"><sup>1</sup></a> <span class="sc">iv</span> id. Iun. Delphinus
vespere exoritur; Favonius; interdum rorat.</p>
<span class="br"></span><span class="lineNumber">46</span><span class="br"></span><p>His diebus, si opere victi sumus, eadem, quae extremo mense Maio, facienda sunt: item omnes arbores frugiferae<a class="footnoteLink" href="#note_LCL408_96_2" id="target_note_LCL408_96_2"><sup>2</sup></a> circumfossae aggerari debent, ut ante solstitium id opus peractum sit. Quinetiam pro conditione regionis et caeli terra vel proscinditur vel iteratur: eaque, si est difficilis, proscinditur operis tribus, iteratur duabus, tertiatur una, lirantur<a class="footnoteLink" href="#note_LCL408_96_3" id="target_note_LCL408_96_3"><sup>3</sup></a> autem iugera duo opera una. At si facilis est terra, proscinditur iugerum duabus operis, iteratur una, lirantur una iugera quattuor, cum in subacta iam terra
<span class="br"></span><span class="lineNumber">47</span><span class="br"></span>latiores porcae sulcantur. Quae ratio colligit, ut per autumnum facile possint uno iugo tritici obseri modii centum quinquaginta, ceterorumque leguminum
modii centum.</p>
<p>Iisdem his diebus area triturae praeparanda est: ut quaeque res desecta erit, in eam conferatur. Vinearum quoque cultus, quibus maior est modus,
<span class="br"></span><span class="lineNumber">48</span><span class="br"></span>iteratus esse debet ante solstitium. Pabulum, si facultas est, vel nunc vel etiam superioribus <span class="sc">xv</span> diebus, qui fuerunt ante calen. Iunii pecori praeberi
oportet.<a class="footnoteLink" href="#note_LCL408_96_4" id="target_note_LCL408_96_4"><sup>4</sup></a> A cal. autem Iuniis, si iam deficit viridis herba, usque in ultimum Autumnum frondem caesam praebebimus.</p>
</section><notes><section class="footnotes"><ul><li class="note" id="note_LCL408_96_1"><a class="footnoteCrossrefLink" href="#target_note_LCL408_96_1" title="Click to highlight in text"><sup class="lineRef">1</sup>chorus <span class="italic">SAR.</span></a></li><script type="text/javascript">document.getElementById('note_LCL408_96_1').style.display = "none";</script><li class="note" id="note_LCL408_96_2"><a class="footnoteCrossrefLink" href="#target_note_LCL408_96_2" title="Click to highlight in text"><sup class="lineRef">2</sup>frugifere <span class="italic">S</span>: fructifere <span class="italic">AR.</span></a></li><script type="text/javascript">document.getElementById('note_LCL408_96_2').style.display = "none";</script><li class="note" id="note_LCL408_96_3"><a class="footnoteCrossrefLink" href="#target_note_LCL408_96_3" title="Click to highlight in text"><sup class="lineRef">3</sup>linantur <span class="italic">SA.</span></a></li><script type="text/javascript">document.getElementById('note_LCL408_96_3').style.display = "none";</script><li class="note" id="note_LCL408_96_4"><a class="footnoteCrossrefLink" href="#target_note_LCL408_96_4" title="Click to highlight in text"><sup class="lineRef">4</sup>pabulumâ€”oportet <span class="italic">om. SA,</span></a></li><script type="text/javascript">document.getElementById('note_LCL408_96_4').style.display = "none";</script></ul></section></notes></section>