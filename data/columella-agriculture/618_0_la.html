<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>XXXI. Si quod animal in mustum ceciderit, et interierit, uti<a class="footnoteLink" href="#note_LCL408_256_1" id="target_note_LCL408_256_1"><sup>1</sup></a> serpens aut mus sorexve, ne mali odoris vinum faciat, ita ut repertum corpus fuerit, id igne adoleatur, cinisque eius in vas, quo deciderat, frigidus infundatur, atque rutabulo ligneo permisceatur:
ea res erit remedio.</p>
<p>XXXII. Vinum marrubii multi utile putant ad omnia intestina vitia, et maxime ad tussim. Cum vindemiam facies,marrubii caules teneros<a class="footnoteLink" href="#note_LCL408_256_2" id="target_note_LCL408_256_2"><sup>2</sup></a> maxime de locis incultis et macris legito, eosque in sole siccato: deinde fasciculos facito, et tomice palmea aut iuncea ligato, et in seriam mittito, ita ut vinculum
exstet: in musti dulcis sext. cc, marrubii libras <span class="sc">viii</span> adicito, ut simul cum musto defervescat: postea eximito marrubium, et purgatum vinum diligenter oblinito.</p>
<p>XXXIII. Vinum scilliten ad<a class="footnoteLink" href="#note_LCL408_256_3" id="target_note_LCL408_256_3"><sup>3</sup></a> concoquendum et ad corpus reficiendum, item ad veterem tussim et ad stomachum hoc modo condire oportet. Primum ante dies quadraginta quam vinum voles vindemiare, scillam legito, eamque secato quam tenuissime, sicut raphani radicem, taleolasque sectas suspende<a class="footnoteLink" href="#note_LCL408_256_4" id="target_note_LCL408_256_4"><sup>4</sup></a> in umbra, ut adsiccentur: deinde cum aridae erunt, in musti Aminei sextarios <span class="sc">xlviii</span> scillae aridae adde pondo libram, eamque inesse patere diebus <span class="sc">xxx</span>, postea eximito, et defaecatum vinum in amphoras
<span class="br"></span><span class="lineNumber">2</span><span class="br"></span>bonas adicito. Alii scribunt in musti sextarios <span class="sc">xlviii,</span> scillae aridae pondo libram et quadrantem adici oportere: quod et ipsum non probo.</p>
</section><notes><section class="footnotes"><ul><li class="note" id="note_LCL408_256_1"><a class="footnoteCrossrefLink" href="#target_note_LCL408_256_1" title="Click to highlight in text"><sup class="lineRef">1</sup>uti <span class="italic">om. SAac.</span></a></li><script type="text/javascript">document.getElementById('note_LCL408_256_1').style.display = "none";</script><li class="note" id="note_LCL408_256_2"><a class="footnoteCrossrefLink" href="#target_note_LCL408_256_2" title="Click to highlight in text"><sup class="lineRef">2</sup>teneros <span class="italic">ac</span>: -as <span class="italic">SA.</span></a></li><script type="text/javascript">document.getElementById('note_LCL408_256_2').style.display = "none";</script><li class="note" id="note_LCL408_256_3"><a class="footnoteCrossrefLink" href="#target_note_LCL408_256_3" title="Click to highlight in text"><sup class="lineRef">3</sup>ad <span class="italic">om. SAac.</span></a></li><script type="text/javascript">document.getElementById('note_LCL408_256_3').style.display = "none";</script><li class="note" id="note_LCL408_256_4"><a class="footnoteCrossrefLink" href="#target_note_LCL408_256_4" title="Click to highlight in text"><sup class="lineRef">4</sup>suspendere <span class="italic">SAac.</span></a></li><script type="text/javascript">document.getElementById('note_LCL408_256_4').style.display = "none";</script></ul></section></notes></section>