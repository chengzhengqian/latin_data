<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

aggravetur: nec tamen in totum pigre ac segniter agere. Nam quemadmodum fessas morbo pecudes vehementer agitare et extendere non convenit, ita conducit mediocriter exercere, et quasi torpentes excitare, nec pati veterno consenescere atque extingui.
Cum deinde grex ad locum fuerit perductus,
<span class="br"></span><span class="lineNumber">4</span><span class="br"></span>in lacinias colonis<a class="footnoteLink" href="#note_LCL407_264_1" id="target_note_LCL407_264_1"><sup>1</sup></a> distribuatur. Nam particulatim facilius quam universus convalescit, sive quia ipsius morbi halitus minor est in exiguo numero, seu quia expeditius cura maior adhibetur paucioribus. Haec ergo et reliqua, ne nunc eadem repetamus, quae superiore exordio percensuimus, observare debemus si universae laborabunt: illa, si<a class="footnoteLink" href="#note_LCL407_264_2" id="target_note_LCL407_264_2"><sup>2</sup></a> singulae.</p>
<span class="br"></span><span class="lineNumber">5</span><span class="br"></span><p>Oves frequentius, quam ullum aliud animal infestantur<a class="footnoteLink" href="#note_LCL407_264_3" id="target_note_LCL407_264_3"><sup>3</sup></a>
scabie: quae fere nascitur, sicut noster memorat poeta,</p>
<blockquote><p><span class="line indent8">Cum frigidus imber</span><span class="linebreak"></span>
<span class="line">Altius ad vivum persedit, et horrida cano</span><span class="linebreak"></span>
<span class="line">Bruma gelu,</span><span class="linebreak"></span></p></blockquote>
<p class="noindent">vel post tonsuram, si remedium praediciti medicaminis
non adhibeas, si aestivum sudorem mari vel flumine non abluas, si tonsum gregem patiaris silvestribus rubis ac spinis sauciari, si stabulo utaris, in quo mulae aut equi aut asini steterunt: praecipue





</p></section><notes><section class="footnotes"><ul><li class="note" id="note_LCL407_264_1"><a class="footnoteCrossrefLink" href="#target_note_LCL407_264_1" title="Click to highlight in text"><sup class="lineRef">1</sup>coloniis <span class="italic">SAac.</span></a></li><script type="text/javascript">document.getElementById('note_LCL407_264_1').style.display = "none";</script><li class="note" id="note_LCL407_264_2"><a class="footnoteCrossrefLink" href="#target_note_LCL407_264_2" title="Click to highlight in text"><sup class="lineRef">2</sup>illa si <span class="italic">S</span>: illas in <span class="italic">Aac.</span></a></li><script type="text/javascript">document.getElementById('note_LCL407_264_2').style.display = "none";</script><li class="note" id="note_LCL407_264_3"><a class="footnoteCrossrefLink" href="#target_note_LCL407_264_3" title="Click to highlight in text"><sup class="lineRef">3</sup>infestantur <span class="italic">A</span><sup>2</sup><span class="italic">R</span>: -atur <span class="italic">S</span>: infertur <span class="italic">A</span><sup>1</sup>.</a></li><script type="text/javascript">document.getElementById('note_LCL407_264_3').style.display = "none";</script></ul></section></notes></section>