<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

sed istud rarissime accidere. Notandum item diligenter explorandum esse,<a class="footnoteLink" href="#note_LCL407_34_1" id="target_note_LCL407_34_1"><sup>1</sup></a></p>
<blockquote><p><span class="line">quid quaeque ferat regio, quid quaeque recuset.</span><span class="linebreak"></span></p></blockquote>
<p class="noindent">Depositam ergo stirpem, id est, malleolum vel viviradicem,<a class="footnoteLink" href="#note_LCL407_34_2" id="target_note_LCL407_34_2"><sup>2</sup></a>
<span class="br"></span><span class="lineNumber">8</span><span class="br"></span>formare sic convenit, ut vitis sine pedamine consistat. Hoc autem protinus effici non potest. Nam nisi adminiculum tenerae viti<a class="footnoteLink" href="#note_LCL407_34_3" id="target_note_LCL407_34_3"><sup>3</sup></a> atque infirmae<a class="footnoteLink" href="#note_LCL407_34_4" id="target_note_LCL407_34_4"><sup>4</sup></a> contribueris, prorepens pampinus terrae se applicabit.<a class="footnoteLink" href="#note_LCL407_34_5" id="target_note_LCL407_34_5"><sup>5</sup></a> Itaque posito semini arundo adnectitur, quae velut infantiam eius tueatur atque educet, producatque in tantam staturam, quantam permittit agricola. Ea porro non debet esse sublimis: nam usque in sesqui-pedem
<span class="br"></span><span class="lineNumber">9</span><span class="br"></span>coercenda est. Cum deinde robur accipit, et iam sine adiumento consistere valet, aut capitis aut bracchiorum incrementis adolescit. Nam duae species huius quoque culturae sunt. Alii capitatas vineas, alii bracchiatas magis probant. Quibus cordi est in bracchia vitem componere, convenit a summa parte, qua decisa novella vitis est, quicquid iuxta cicatricem citaverit, conservari, et in quattuor bracchia pedalis mensurae dividere, ita ut omnem partem caeli<a class="footnoteLink" href="#note_LCL407_34_6" id="target_note_LCL407_34_6"><sup>6</sup></a>
<span class="br"></span><span class="lineNumber">10</span><span class="br"></span>singula aspiciant. Sed haec bracchia non statim primo anno tam procera submittuntur, ne oneretur exilitas vitis; sed compluribus putationibus in praedictam
mensuram educuntur. Deinde ex bracchiis quasi quaedam cornua prominentia relinqui oportet,









</p></section><notes><section class="footnotes"><ul><li class="note" id="note_LCL407_34_1"><a class="footnoteCrossrefLink" href="#target_note_LCL407_34_1" title="Click to highlight in text"><sup class="lineRef">1</sup><span class="italic">post</span> explorandum esse <span class="italic">add.</span> versibus aliter <span class="italic">SA.</span></a></li><script type="text/javascript">document.getElementById('note_LCL407_34_1').style.display = "none";</script><li class="note" id="note_LCL407_34_2"><a class="footnoteCrossrefLink" href="#target_note_LCL407_34_2" title="Click to highlight in text"><sup class="lineRef">2</sup>viviradicem <span class="italic">ac</span>: viridem <span class="italic">SA.</span></a></li><script type="text/javascript">document.getElementById('note_LCL407_34_2').style.display = "none";</script><li class="note" id="note_LCL407_34_3"><a class="footnoteCrossrefLink" href="#target_note_LCL407_34_3" title="Click to highlight in text"><sup class="lineRef">3</sup>vite <span class="italic">add. edd.</span></a></li><script type="text/javascript">document.getElementById('note_LCL407_34_3').style.display = "none";</script><li class="note" id="note_LCL407_34_4"><a class="footnoteCrossrefLink" href="#target_note_LCL407_34_4" title="Click to highlight in text"><sup class="lineRef">4</sup>infirmae <span class="italic">ac</span>: infirmum <span class="italic">SA.</span></a></li><script type="text/javascript">document.getElementById('note_LCL407_34_4').style.display = "none";</script><li class="note" id="note_LCL407_34_5"><a class="footnoteCrossrefLink" href="#target_note_LCL407_34_5" title="Click to highlight in text"><sup class="lineRef">5</sup>applicabit <span class="italic">ac</span>: adplicavit <span class="italic">SA.</span></a></li><script type="text/javascript">document.getElementById('note_LCL407_34_5').style.display = "none";</script><li class="note" id="note_LCL407_34_6"><a class="footnoteCrossrefLink" href="#target_note_LCL407_34_6" title="Click to highlight in text"><sup class="lineRef">6</sup>celi <span class="italic">ac</span>: cesi <span class="italic">SA.</span></a></li><script type="text/javascript">document.getElementById('note_LCL407_34_6').style.display = "none";</script></ul></section></notes></section>