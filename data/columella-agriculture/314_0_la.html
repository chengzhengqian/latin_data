<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

verberatur. Deinde cum ad ictum intumuit, cultello solvitur; et postero die iterum ex eodem loco sanguis emittitur, ac biduo ab opere datur vacatio. Tertio deinde die levis iniungitur labor, et paulatim ad iusta
<span class="br"></span><span class="lineNumber">4</span><span class="br"></span>perducitur. Quod si cervix in neutram partem deiecta
est, mediaque intumuit, ex utraque auricula sanguis emittitur. Qui cum intra triduum, cum bos vitium cepit, emissus non est, intumescit collum, nervique tenduntur, et inde nata durities iugum non
<span class="br"></span><span class="lineNumber">5</span><span class="br"></span>patitur. Tali vitio comperimus aptum<a class="footnoteLink" href="#note_LCL407_164_1" id="target_note_LCL407_164_1"><sup>1</sup></a> esse medicamentum
ex pice liquida et bubula medulla et hircino sebo et vetere oleo aequis ponderibus compositum
atque incoctum. Hac compositione sic utendum est. Cum disiungitur ab opere, in ea piscina, ex qua bibit, tumor cervicis aqua madefactus subigitur, praedictoque medicamento defricatur et
<span class="br"></span><span class="lineNumber">6</span><span class="br"></span>illinitur. Si ex toto propter cervicis tumorem iugum recuset, paucis diebus requies ab opere danda est. Tum cervix aqua frigida defricanda, et spuma argenti illinenda est. Celsus quidem tumenti cervici herbam,
quae vocatur avia, ut supra dixi, contundi et imponi iubet. Clavorum, qui fere cervicem infestant, minor molestia est: nam facile oleo<a class="footnoteLink" href="#note_LCL407_164_2" id="target_note_LCL407_164_2"><sup>2</sup></a> per ardentem
<span class="br"></span><span class="lineNumber">7</span><span class="br"></span>lucernam instillato sanantur. Potior tamen ratio est custodiendi, ne nascantur,<a class="footnoteLink" href="#note_LCL407_164_3" id="target_note_LCL407_164_3"><sup>3</sup></a> neve colla calvescant, quae non aliter glabra fiunt, nisi cum sudore aut pluvia cervix in opere madefacta est. Itaque cum



</p></section><notes><section class="footnotes"><ul><li class="note" id="note_LCL407_164_1"><a class="footnoteCrossrefLink" href="#target_note_LCL407_164_1" title="Click to highlight in text"><sup class="lineRef">1</sup>aptum <span class="italic">ex Vegelio l.c.</span>: autem <span class="italic">SAR.</span></a></li><script type="text/javascript">document.getElementById('note_LCL407_164_1').style.display = "none";</script><li class="note" id="note_LCL407_164_2"><a class="footnoteCrossrefLink" href="#target_note_LCL407_164_2" title="Click to highlight in text"><sup class="lineRef">2</sup>oleo <span class="italic">et</span> sanantur <span class="italic">om. SAR.</span></a></li><script type="text/javascript">document.getElementById('note_LCL407_164_2').style.display = "none";</script><li class="note" id="note_LCL407_164_3"><a class="footnoteCrossrefLink" href="#target_note_LCL407_164_3" title="Click to highlight in text"><sup class="lineRef">3</sup>nascantur <span class="italic">S</span>: nascatur <span class="italic">AR.</span></a></li><script type="text/javascript">document.getElementById('note_LCL407_164_3').style.display = "none";</script></ul></section></notes></section>