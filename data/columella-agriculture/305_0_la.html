<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

manu effoditur ante solis ortum. Sic enim lecta
<span class="br"></span><span class="lineNumber">4</span><span class="br"></span>maiorem vim creditur habere. Usus eius traditur talis. Aenea fibula pars auriculae latissima circumscribitur,
ita ut manante sanguine tanquam O literae ductus<a class="footnoteLink" href="#note_LCL407_146_1" id="target_note_LCL407_146_1"><sup>1</sup></a> appareat. Hoc et intrinsecus et ex superiore parte auriculae cum factum est, media pars descripti orbiculi eadem fibula transuitur, et facto foramini praedicta radicula inseritur; quam cum recens plaga comprehendit, ita continet, ut elabi<a class="footnoteLink" href="#note_LCL407_146_2" id="target_note_LCL407_146_2"><sup>2</sup></a> non possit: in eam deinde auriculam omnis vis morbi pestilensque virus elicitur,<a class="footnoteLink" href="#note_LCL407_146_3" id="target_note_LCL407_146_3"><sup>3</sup></a> donec pars, quae fibula circumscripta est, demortua excidit, et minimae partis iactura caput
<span class="br"></span><span class="lineNumber">5</span><span class="br"></span>conservatur. Cornelius Celsus etiam visci folia cum vino trita per nares infundere iubet. Haec facienda, si gregatim pecora laborant: illa deinceps, si singula.</p>
<p>VI. Cruditatis signa sunt crebri ructus ac ventris sonitus, fastidia cibi, nervorum intentio, hebetes oculi. Propter quae bos neque ruminat neque lingua se deterget. Remedio erunt aquae calidae duo congii, et mox triginta brassicae modicae caules cocti et ex
<span class="br"></span><span class="lineNumber">2</span><span class="br"></span>aceto dati. Sed uno die abstinendum est alio cibo. Quidam clausum intra tecta continent, ne pasci possit. Tum lentisci oleastrique cacuminum pondo <span class="sc">iv</span>, et libram<a class="footnoteLink" href="#note_LCL407_146_4" id="target_note_LCL407_146_4"><sup>4</sup></a> mellis una trita permiscent aquae






</p></section><notes><section class="footnotes"><ul><li class="note" id="note_LCL407_146_1"><a class="footnoteCrossrefLink" href="#target_note_LCL407_146_1" title="Click to highlight in text"><sup class="lineRef">1</sup>littere ductum <span class="italic">SA.</span></a></li><script type="text/javascript">document.getElementById('note_LCL407_146_1').style.display = "none";</script><li class="note" id="note_LCL407_146_2"><a class="footnoteCrossrefLink" href="#target_note_LCL407_146_2" title="Click to highlight in text"><sup class="lineRef">2</sup>ea labi <span class="italic">SAR.</span></a></li><script type="text/javascript">document.getElementById('note_LCL407_146_2').style.display = "none";</script><li class="note" id="note_LCL407_146_3"><a class="footnoteCrossrefLink" href="#target_note_LCL407_146_3" title="Click to highlight in text"><sup class="lineRef">3</sup>eligitur <span class="italic">S</span>: efficitur <span class="italic">A</span><sup>1</sup>: elicit <span class="italic">c</span>: elicitur <span class="italic">A</span><sup>2</sup><span class="italic">a.</span></a></li><script type="text/javascript">document.getElementById('note_LCL407_146_3').style.display = "none";</script><li class="note" id="note_LCL407_146_4"><a class="footnoteCrossrefLink" href="#target_note_LCL407_146_4" title="Click to highlight in text"><sup class="lineRef">4</sup>libra <span class="italic">SAR.</span></a></li><script type="text/javascript">document.getElementById('note_LCL407_146_4').style.display = "none";</script></ul></section></notes></section>