<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

fitque luteola, sereno caelo manu destringitur,
et in cannis uno die sub umbra expanditur: et siqui adhaerent pediculi foliaque aut surculi, leguntur.
Postero die cribratur, et novo fisco inclusa prelo supponitur, vehementerque premitur, ut exsudet
<span class="br"></span><span class="lineNumber">10</span><span class="br"></span>quantulumcumque habet amurcae. Patimur autem nonnuquam tota nocte et postero die pondere pressam bacam velut exinanari,<a class="footnoteLink" href="#note_LCL408_300_2" id="target_note_LCL408_300_2"><sup>2</sup></a> tum resolutis corticulis eximimus eam, et in singulos modios olivae triti salis cocti singulos sextarios infundimus: itemque
lentisci semen rutaeque et faeniculi folia sub umbra siccata, quanta satis videntur, concisa minute admiscemus, patimurque horis tribus, dum aliquatenus
baca salem combibat. Tum superfundimus
boni saporis oleum, ita ut obruat olivam, et faeniculi aridi fasciculum deprimimus, ita ut ius
<span class="br"></span><span class="lineNumber">11</span><span class="br"></span>supernatet. Huic autem conditurae vasa nova fictilia sine pice praeparantur: quae ne possint oleum sorbere, tamquam olivariae metretae, imbuuntur
liquida gummi et assiccantur.</p>
<p>L. Sequitur autem frigus hiemis, per quod olivitas, sicut vindemia, curam villicae repetit. Prius itaque (quoniam incohavimus) de condituris olivarum praecipiemus,
ac statim conficiendi olei rationem subiciemus.
Pauseae bacae vel orchitae, nonnullis regionibus
etiam Naeviae, conviviorum epulis praeparantur. Has igitur eum iam nigruerint, nec adhuc tamen permaturae


</p></section><notes><section class="footnotes"><ul><li class="note" id="note_LCL408_300_1"><a class="footnoteCrossrefLink" href="#target_note_LCL408_300_1" title="Click to highlight in text"><sup class="lineRef">1</sup>decolorantur <span class="italic">SAac.</span></a></li><script type="text/javascript">document.getElementById('note_LCL408_300_1').style.display = "none";</script><li class="note" id="note_LCL408_300_2"><a class="footnoteCrossrefLink" href="#target_note_LCL408_300_2" title="Click to highlight in text"><sup class="lineRef">2</sup>exinanari <span class="italic">scripsi</span>: exaniari <span class="italic">S</span>: examari <span class="italic">ac.</span></a></li><script type="text/javascript">document.getElementById('note_LCL408_300_2').style.display = "none";</script></ul></section></notes></section>