<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent noindent">

quam triticum seritur, quoniam folliculum, quo continetur, firmum et durabilem adversus longioris temporis umorem habet.</p>
<p>IX. Iugerum agri pinguis plerumque modios tritici quattuor, mediocris quinque postulat; adorei modios
 novem, si est laetum solum, si mediocre, decem desiderat.
Nam quamvis de mensura minus auctoribus convenit, hanc tamen videri commodissimam docuit noster usus; quem si quis sequi recusat, utatur praeceptis eorum, qui uberem campum in singula iugera tritici, quibus<a class="footnoteLink" href="#note_LCL361_144_1" id="target_note_LCL361_144_1"><sup>1</sup></a> et adorei, octo modiis obserere praecipiunt atque hac portione mediocribus agris
<span class="br"></span><span class="lineNumber">2</span><span class="br"></span>semina praebenda censent. Nobis ne istam quidem, quam praediximus, mensuram semper placet servari, quod eam variat aut loci aut temporis aut caeli conditio; loci, cum vel in campis vel collibus frumentum
seritur atque his vel pinguibus vel mediocribus
vel macris; temporis, cum autumno aut etiam ingruente hieme frumenta iacimus, nam prima sementis rarius serere permittit, novissima spissius postulat; caeli, cum aut pluvium aut siccum est, nam illud idem quod prima sementis, hoc quod ultima
<span class="br"></span><span class="lineNumber">3</span><span class="br"></span>desiderat. Omne autem frumentum maxime campo patente et ad solem prono apricoque et soluto laetatur;
collis enim quamvis granum robustius aliquanto, minus tamen tritici reddit. Densa cretosaque et uliginosa humus siliginem et far adoreum non incommode alit. Hordeum nisi solutum et siccum
<span class="br"></span><span class="lineNumber">4</span><span class="br"></span>locum non patitur. Atque illa vicibus annorum requietum agitatumque alternis et quam laetissimum




</p></section><notes><section class="footnotes"><ul><li class="note" id="note_LCL361_144_1"><a class="footnoteCrossrefLink" href="#target_note_LCL361_144_1" title="Click to highlight in text"><sup class="lineRef">1</sup>tritici quinque, et <span class="italic">Ald., Gesn., Schn.</span></a></li><script type="text/javascript">document.getElementById('note_LCL361_144_1').style.display = "none";</script></ul></section></notes></section>