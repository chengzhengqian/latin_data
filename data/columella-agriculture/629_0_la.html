<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

uvas receperint, ex utroque latere appositi<a class="footnoteLink" href="#note_LCL408_278_1" id="target_note_LCL408_278_1"><sup>1</sup></a> operculi duae partes coÃ«ant, et contegant uvas. Et haec vasa et opercula extrinsecus et intra diligenter picata esse debebunt: deinde cum contexerunt uvas, luto paleato multo adoperiri: sed uvae dependentes a matre sic in pultarios condi debebunt, ne qua parte
<span class="br"></span><span class="lineNumber">8</span><span class="br"></span>vasa contingant. Tempus autem quo includi debent, id fere est, quo<a class="footnoteLink" href="#note_LCL408_278_2" id="target_note_LCL408_278_2"><sup>2</sup></a> adhuc siccitatibus et sereno caelo crassa<a class="footnoteLink" href="#note_LCL408_278_3" id="target_note_LCL408_278_3"><sup>3</sup></a> variaque sint acina.</p>
<p>Illud in totum maxime praecipimus, ne in eodem loco mala et uvae componantur, neve in vicino,<a class="footnoteLink" href="#note_LCL408_278_4" id="target_note_LCL408_278_4"><sup>4</sup></a> unde odor malorum possit ad eas pervenire. Nam huiusmodi halitus celeriter acina corrumpunt. Eae tamen custodiendorum pomorum rationes, quas retulimus, non omnes omnibus regionibus aptae sunt, sed pro conditione locorum et natura uvarum aliae aliis conveniunt.</p>
<p>XLV. Antiqui plerumque Sircitulas<a class="footnoteLink" href="#note_LCL408_278_5" id="target_note_LCL408_278_5"><sup>5</sup></a> et Venuculas et maiores Amineas, et Gallicas, quaeque maioris et duri et rari acini erant, vasis condebant: nunc autem circa urbem maxime ad hunc usum Numisianae probantur. Hae sereno caelo, cum iam sol rorem sustulit, quarta vel quinta hora,<a class="footnoteLink" href="#note_LCL408_278_6" id="target_note_LCL408_278_6"><sup>6</sup></a> si modo luna decrescit
et sub terris est, modice maturae rectissime leguntur: statim pediculi earum picantur: deinde in cratibus ita ponuntur, ne altera alteram collidat.









</p></section><notes><section class="footnotes"><ul><li class="note" id="note_LCL408_278_1"><a class="footnoteCrossrefLink" href="#target_note_LCL408_278_1" title="Click to highlight in text"><sup class="lineRef">1</sup>at posite <span class="italic">SA</span>: apposite <span class="italic">a</span>: opposite <span class="italic">c.</span></a></li><script type="text/javascript">document.getElementById('note_LCL408_278_1').style.display = "none";</script><li class="note" id="note_LCL408_278_2"><a class="footnoteCrossrefLink" href="#target_note_LCL408_278_2" title="Click to highlight in text"><sup class="lineRef">2</sup>quod <span class="italic">SAac.</span></a></li><script type="text/javascript">document.getElementById('note_LCL408_278_2').style.display = "none";</script><li class="note" id="note_LCL408_278_3"><a class="footnoteCrossrefLink" href="#target_note_LCL408_278_3" title="Click to highlight in text"><sup class="lineRef">3</sup>grossa <span class="italic">SAac.</span></a></li><script type="text/javascript">document.getElementById('note_LCL408_278_3').style.display = "none";</script><li class="note" id="note_LCL408_278_4"><a class="footnoteCrossrefLink" href="#target_note_LCL408_278_4" title="Click to highlight in text"><sup class="lineRef">4</sup>vicinos <span class="italic">SAac.</span></a></li><script type="text/javascript">document.getElementById('note_LCL408_278_4').style.display = "none";</script><li class="note" id="note_LCL408_278_5"><a class="footnoteCrossrefLink" href="#target_note_LCL408_278_5" title="Click to highlight in text"><sup class="lineRef">5</sup>scirriculos <span class="italic">SAac.</span></a></li><script type="text/javascript">document.getElementById('note_LCL408_278_5').style.display = "none";</script><li class="note" id="note_LCL408_278_6"><a class="footnoteCrossrefLink" href="#target_note_LCL408_278_6" title="Click to highlight in text"><sup class="lineRef">6</sup>horas <span class="italic">SAac.</span></a></li><script type="text/javascript">document.getElementById('note_LCL408_278_6').style.display = "none";</script></ul></section></notes></section>