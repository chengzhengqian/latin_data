<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

circumvinctae<a class="footnoteLink" href="#note_LCL407_28_1" id="target_note_LCL407_28_1"><sup>1</sup></a> per statumina calamorum materiis ligatis in orbiculos gyrosque flectuntur<a class="footnoteLink" href="#note_LCL407_28_2" id="target_note_LCL407_28_2"><sup>2</sup></a>: eas non nulli
<span class="br"></span><span class="lineNumber">2</span><span class="br"></span>characatas vocant. Ultima est conditio stratarum vitium, quae ab enata stirpe confestim velut proiectae per humum porriguntur.</p>
<p>Omnium autem sationis fere eadem est conditio. Nam vel scrobe vel sulco semina deponuntur, quoniam
pastinationis expertes sunt exterarum gentium agricolae: quae tamen ipsa paene supervacua est his locis quibus solum putre et per se resolutum est: namque hoc imitamur arando, ut ait Vergilius, id est
<span class="br"></span><span class="lineNumber">3</span><span class="br"></span>etiam pastinando. Itaque Campania, cum vicinum ex nobis capere possit exemplum, non utitur hac molitione terrae quia facilitas eius soli minorem operam desiderat. Sicubi autem densior ager provincialis
rustici<a class="footnoteLink" href="#note_LCL407_28_3" id="target_note_LCL407_28_3"><sup>3</sup></a> maiorem poscit impensam, quod nos pastinando efficimus, ille sulco facto consequitur, ut laxius subacto solo deponat semina.</p>
<p>V. Sed ut singula earum quae proposui vinearum genera persequar, praedictum ordinem repetam. Vitis quae sine adminiculo suis viribus consistit, solutiore terra, scrobe; densiore, sulco ponenda est. Sed et scrobes et sulci plurimum prosunt, si in locis temperatis,<a class="footnoteLink" href="#note_LCL407_28_4" id="target_note_LCL407_28_4"><sup>4</sup></a> in quibus aestas non est praefervida, ante annum fiant, quam vineta conserantur.<a class="footnoteLink" href="#note_LCL407_28_5" id="target_note_LCL407_28_5"><sup>5</sup></a> Soli








</p></section><notes><section class="footnotes"><ul><li class="note" id="note_LCL407_28_1"><a class="footnoteCrossrefLink" href="#target_note_LCL407_28_1" title="Click to highlight in text"><sup class="lineRef">1</sup>circumvinctae <span class="italic">SAac</span>: circummunitae <span class="italic">edd.</span></a></li><script type="text/javascript">document.getElementById('note_LCL407_28_1').style.display = "none";</script><li class="note" id="note_LCL407_28_2"><a class="footnoteCrossrefLink" href="#target_note_LCL407_28_2" title="Click to highlight in text"><sup class="lineRef">2</sup>flectuntur <span class="italic">c</span>: flectentur <span class="italic">SAa.</span></a></li><script type="text/javascript">document.getElementById('note_LCL407_28_2').style.display = "none";</script><li class="note" id="note_LCL407_28_3"><a class="footnoteCrossrefLink" href="#target_note_LCL407_28_3" title="Click to highlight in text"><sup class="lineRef">3</sup>provincialem rusticum <span class="italic">SAac</span>: provincialis rustici <span class="italic">edd.</span></a></li><script type="text/javascript">document.getElementById('note_LCL407_28_3').style.display = "none";</script><li class="note" id="note_LCL407_28_4"><a class="footnoteCrossrefLink" href="#target_note_LCL407_28_4" title="Click to highlight in text"><sup class="lineRef">4</sup>temperatis <span class="italic">a</span>: tempatis <span class="italic">c</span>: terrae spatio <span class="italic">S</span>: prae spatio
<span class="italic">A.</span></a></li><script type="text/javascript">document.getElementById('note_LCL407_28_4').style.display = "none";</script><li class="note" id="note_LCL407_28_5"><a class="footnoteCrossrefLink" href="#target_note_LCL407_28_5" title="Click to highlight in text"><sup class="lineRef">5</sup>anteâ€”conserantur <span class="italic">om. SA.</span></a></li><script type="text/javascript">document.getElementById('note_LCL407_28_5').style.display = "none";</script></ul></section></notes></section>