<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

aperiri nec collocari oportebit alvum, nisi vesperi, ut apes placidae mane post totius requiem<a class="footnoteLink" href="#note_LCL407_452_1" id="target_note_LCL407_452_1"><sup>1</sup></a> noctis egrediantur: specularique debebimus<a class="footnoteLink" href="#note_LCL407_452_2" id="target_note_LCL407_452_2"><sup>2</sup></a> fere triduo, numquid universae se profundant. Quod cum faciunt, fugam meditantur. Ea remediis quibus debeat inhiberi, mox praecipiemus.</p>
<span class="br"></span><span class="lineNumber">5</span><span class="br"></span><p>At quae dono vel aucupio contingunt, minus scrupulose probantur: quamquam ne sic quidem velim nisi optimas possidere, cum et impensam et eandem operam custodis postulent bonae atque improbae: et quod<a class="footnoteLink" href="#note_LCL407_452_3" id="target_note_LCL407_452_3"><sup>3</sup></a> maxime refert,<a class="footnoteLink" href="#note_LCL407_452_4" id="target_note_LCL407_452_4"><sup>4</sup></a> non sunt degeneres intermiscendae, quae infament generosas. Nam minor fructus mellis respondet, cum segniora
<span class="br"></span><span class="lineNumber">6</span><span class="br"></span>interveniunt examina. Verumtamen quoniam interdum
propter conditionem locorum vel mediocre pecus (nam malum nullo quidem modo) parandum est, curam vestigandis examinibus hac ratione adhibebimus.
<span class="br"></span><span class="lineNumber">7</span><span class="br"></span>Ubicunque saltus sunt idonei, mellifici, nihil antiquius apes, quam, quibus utantur, vicinos eligunt fontes. Eos itaque convenit plerumque ab hora secunda obsidere, specularique quae turba sit aquantium. Nam si paucae admodum circumvolant (nisi tamen complura capita rivorum diductas faciunt rariores) intelligenda est earum penuria, propter quam locum quoque non esse mellificum suspicabimur.
<span class="br"></span><span class="lineNumber">8</span><span class="br"></span>At si commeant frequentes, spem quoque




</p></section><notes><section class="footnotes"><ul><li class="note" id="note_LCL407_452_1"><a class="footnoteCrossrefLink" href="#target_note_LCL407_452_1" title="Click to highlight in text"><sup class="lineRef">1</sup>requiem <span class="italic">ac</span>: quiem <span class="italic">SA.</span></a></li><script type="text/javascript">document.getElementById('note_LCL407_452_1').style.display = "none";</script><li class="note" id="note_LCL407_452_2"><a class="footnoteCrossrefLink" href="#target_note_LCL407_452_2" title="Click to highlight in text"><sup class="lineRef">2</sup>debebimus <span class="italic">SA</span>: debemus <span class="italic">ac.</span></a></li><script type="text/javascript">document.getElementById('note_LCL407_452_2').style.display = "none";</script><li class="note" id="note_LCL407_452_3"><a class="footnoteCrossrefLink" href="#target_note_LCL407_452_3" title="Click to highlight in text"><sup class="lineRef">3</sup>quod <span class="italic">ac</span>: quoque <span class="italic">SA.</span></a></li><script type="text/javascript">document.getElementById('note_LCL407_452_3').style.display = "none";</script><li class="note" id="note_LCL407_452_4"><a class="footnoteCrossrefLink" href="#target_note_LCL407_452_4" title="Click to highlight in text"><sup class="lineRef">4</sup>refert <span class="italic">Aac</span>: referunt <span class="italic">S.</span></a></li><script type="text/javascript">document.getElementById('note_LCL407_452_4').style.display = "none";</script></ul></section></notes></section>