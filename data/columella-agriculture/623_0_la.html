<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

legere, acina mucida aut vitiosa reicere: furcas vel palos, qui cannas sustineant, inter quaternos pedes figere, et perticis iugare: tum insuper cannas ponere, et in sole pandere uvas, et noctibus tegere, ne irrorentur: cum deinde exaruerint, acina decerpere, et in dolium aut in seriam conicere, eodem mustum quam optimum, sic ut grana submersa sint, adicere: ubi combiberint uvae,<a class="footnoteLink" href="#note_LCL408_266_1" id="target_note_LCL408_266_1"><sup>1</sup></a> seque impleverit, sexto die in fiscellam conferre, et prelo premere, passumque
<span class="br"></span><span class="lineNumber">2</span><span class="br"></span>tollere: postea vinaceos calcare adiecto recentissimo musto, quod ex aliis uvis factum fuerit, quas per triduum insolaveris: tum permiscere, et subactam brisam prelo subicere, passumque secundarium statim vasis oblitis includere, ne fiat austerius: deinde post viginti vel triginta dies, cum deferbuerit, in alia vasa deliquare, et confestim opercula gypsare, et pelliculare.</p>
<span class="br"></span><span class="lineNumber">3</span><span class="br"></span><p>Passum si ex uva apiana facere volueris, uvam apianam integram legito, acina corrupta purgato et secernito, postea in perticis suspendito. Perticae
uti semper in sole sint facito; ubi satis corrugata
erunt acina, demito et sine scopionibus in dolium conicito, pedibusque bene calcato. Ubi unum tabulatum feceris, vinum vetus spergito, postea alterum supercalcato, item vinum conspergito.
Eodem modo tertium calcato, et infuso vino ita supernatare sinito dies quinque: postea pedibus



</p></section><notes><section class="footnotes"><ul><li class="note" id="note_LCL408_266_1"><a class="footnoteCrossrefLink" href="#target_note_LCL408_266_1" title="Click to highlight in text"><sup class="lineRef">1</sup>uvas <span class="italic">SAac.</span></a></li><script type="text/javascript">document.getElementById('note_LCL408_266_1').style.display = "none";</script></ul></section></notes></section>