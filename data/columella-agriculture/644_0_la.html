<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>LII. Media est olivitas plerumque initium mensis Decembris. Nam et ante hoc tempus acerbum oleum conficitur, quod vocatur aestivum, et circa hunc mensem viride premitur, deinde postea maturum.
Sed acerbum oleum facere patrisfamilias rationibus non conducit, quoniam exiguum fluit, nisi baca tempestatibus in terram decidit, et necesse est eam sublegere, ne a domesticis pecudibus
<span class="br"></span><span class="lineNumber">2</span><span class="br"></span>ferisve consumatur. Viridis autem notae conficere vel maxime expedit, quoniam et satis fluit, et pretio paene duplicat domini reditum. Sed si vasta sunt oliveta,<a class="footnoteLink" href="#note_LCL408_308_1" id="target_note_LCL408_308_1"><sup>1</sup></a> necesse est ut<a class="footnoteLink" href="#note_LCL408_308_2" id="target_note_LCL408_308_2"><sup>2</sup></a> aliqua pars eorum maturo fructui reservetur.</p>
<p>Locus autem in quo confici oleum debet, etiam descriptus est priore volumine; pauca tamen ad rem pertinentia commemoranda sunt, quae prius omiseram.
<span class="br"></span><span class="lineNumber">3</span><span class="br"></span>Tabulatum, quo inferatur olea, necessarium est, quamvis praeceptum habeamus, ut<a class="footnoteLink" href="#note_LCL408_308_3" id="target_note_LCL408_308_3"><sup>3</sup></a> uniuscuiusque
diei fructus molis et prelo statim subiciatur. Verumtamen quia interdum multitudo bacae torculariorum<a class="footnoteLink" href="#note_LCL408_308_4" id="target_note_LCL408_308_4"><sup>4</sup></a>
vincit laborem,<a class="footnoteLink" href="#note_LCL408_308_5" id="target_note_LCL408_308_5"><sup>5</sup></a> esse oportet pensile horreum, quo importentur fructus: idque tabulatum simile esse debet granario, et habere lacusculos tam multos, quam postulabit modus olivae, ut separetur et seorsum reponatur uniuscuiusque diei coactura.





</p></section><notes><section class="footnotes"><ul><li class="note" id="note_LCL408_308_1"><a class="footnoteCrossrefLink" href="#target_note_LCL408_308_1" title="Click to highlight in text"><sup class="lineRef">1</sup>oliveta <span class="italic">ac</span>: -o <span class="italic">SA.</span></a></li><script type="text/javascript">document.getElementById('note_LCL408_308_1').style.display = "none";</script><li class="note" id="note_LCL408_308_2"><a class="footnoteCrossrefLink" href="#target_note_LCL408_308_2" title="Click to highlight in text"><sup class="lineRef">2</sup>ut <span class="italic">om. SAac.</span></a></li><script type="text/javascript">document.getElementById('note_LCL408_308_2').style.display = "none";</script><li class="note" id="note_LCL408_308_3"><a class="footnoteCrossrefLink" href="#target_note_LCL408_308_3" title="Click to highlight in text"><sup class="lineRef">3</sup>ut <span class="italic">om. SAac.</span></a></li><script type="text/javascript">document.getElementById('note_LCL408_308_3').style.display = "none";</script><li class="note" id="note_LCL408_308_4"><a class="footnoteCrossrefLink" href="#target_note_LCL408_308_4" title="Click to highlight in text"><sup class="lineRef">4</sup>torculariorum <span class="italic">c</span>: troclariorum <span class="italic">Aa</span>: trocariorum <span class="italic">S.</span></a></li><script type="text/javascript">document.getElementById('note_LCL408_308_4').style.display = "none";</script><li class="note" id="note_LCL408_308_5"><a class="footnoteCrossrefLink" href="#target_note_LCL408_308_5" title="Click to highlight in text"><sup class="lineRef">5</sup>laborem sit laborem <span class="italic">SA</span>: labore sit <span class="italic">a</span>: laborem sic labor est <span class="italic">c</span>.</a></li><script type="text/javascript">document.getElementById('note_LCL408_308_5').style.display = "none";</script></ul></section></notes></section>