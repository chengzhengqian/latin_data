<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

etiam vilici, nisi si maxima vel neglegentia servi vel rapacitas intervenit. Quae utraque peccata plerumque
vitio domini vel committi vel foveri nihil dubium est, cum liceat aut cavere ne talis praeficiatur negotio,
<span class="br"></span><span class="lineNumber">6</span><span class="br"></span>aut iam praepositus ut summoveatur curare. In longinquis tamen fundis, in quos non est facilis excursus patris familiae, cum omne genus agri tolerabilius
sit sub liberis colonis quam sub vilicis servis habere, tum praecipue frumentarium, quem et minime, sicut vineas aut arbustum, colonus evertere potest et maxime vexant servi, qui boves elocant eosdemque et cetera pecora male pascunt nec industrie
terram vertunt longeque plus imputant seminis iacti, quam quod severint, sed nec quod terrae mandaverunt
sic adiuvant, ut recte<a class="footnoteLink" href="#note_LCL361_82_1" id="target_note_LCL361_82_1"><sup>1</sup></a> proveniat, idque cum in aream contulerunt, per trituram cotidie
<span class="br"></span><span class="lineNumber">7</span><span class="br"></span>minuunt vel fraude vel neglegentia. Nam et ipsi diripiunt et ab aliis furibus non custodiunt, sed nec conditum cum fide rationibus inferunt. Ita fit, ut et actor et familia peccent et ager saepius infametur. Quare talis generis praedium, si, ut dixi, domini praesentia cariturum est, censeo locandum.</p>
<p>VIII. Proxima est cura de servis, cui quemque officio praeponere conveniat quosque et qualibus operibus destinare. Igitur praemoneo ne vilicum ex eo genere servorum, qui corpore placuerunt,

</p></section><notes><section class="footnotes"><ul><li class="note" id="note_LCL361_82_1"><a class="footnoteCrossrefLink" href="#target_note_LCL361_82_1" title="Click to highlight in text"><sup class="lineRef">1</sup>adiuvantur haec te <span class="italic">A</span>: adiuvantur nec te <span class="italic">a</span>: adiuvantur ut recte <span class="italic">R.</span></a></li><script type="text/javascript">document.getElementById('note_LCL361_82_1').style.display = "none";</script></ul></section></notes></section>