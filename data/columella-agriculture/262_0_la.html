<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

arboris a terra quattuor pedibus distans;<a class="footnoteLink" href="#note_LCL407_60_1" id="target_note_LCL407_60_1"><sup>1</sup></a> altero, qui summa parte vitem capit; tertio, qui mediam vitem complectitur. Torum imum imponi non oportet, quoniam vires vitis adimit. Interdum tamen necessarium
habetur, cum aut arbor sine ramis truncata est, aut vitis praevalens in luxuriam evagatur.</p>
<span class="br"></span><span class="lineNumber">26</span><span class="br"></span><p>Cetera putationis ratio talis est, ut veteres palmites, quibus proximi anni fructus pependit, omnes recidantur: novi, circumcisis undique capreolis et nepotibus, qui ex his nati sunt, amputatis, submittantur<a class="footnoteLink" href="#note_LCL407_60_2" id="target_note_LCL407_60_2"><sup>2</sup></a>
et si laeta vitis est, ultimi potius palmites per cacumina ramorum praecipitentur; si gracilis, trunco proximi, si mediocris, medii; quoniam
ultimus palmes plurimum fructum affert, proximus minimum vitemque exhaurit atque attenuat.</p>
<span class="br"></span><span class="lineNumber">27</span><span class="br"></span><p>Maxime autem prodest vitibus, omnibus annis resolvi. Nam et commodius enodantur, et refrigerantur,
cum alio loco alligatae sunt, minusque laeduntur, ac melius convalescunt. Atque ipsos palmites ita tabulatis superponi convenit, ut a tertia gemma vel quarta religati dependeant, eosque non
<span class="br"></span><span class="lineNumber">28</span><span class="br"></span>constringi, ne sarmentum vimine praecidatur. Quod si ita longe tabulatum est, ut<a class="footnoteLink" href="#note_LCL407_60_3" id="target_note_LCL407_60_3"><sup>3</sup></a> materia parum commode
in id perduci possit, palmitem ipsum viti alligatum supra tertiam gemmam religabimus. Hoc ideo fieri praecipimus, quia quae pars palmitis praecipitata





</p></section><notes><section class="footnotes"><ul><li class="note" id="note_LCL407_60_1"><a class="footnoteCrossrefLink" href="#target_note_LCL407_60_1" title="Click to highlight in text"><sup class="lineRef">1</sup>distant <span class="italic">SAac.</span></a></li><script type="text/javascript">document.getElementById('note_LCL407_60_1').style.display = "none";</script><li class="note" id="note_LCL407_60_2"><a class="footnoteCrossrefLink" href="#target_note_LCL407_60_2" title="Click to highlight in text"><sup class="lineRef">2</sup>submittantur <span class="italic">Gesner</span>: committantur <span class="italic">SAac.</span></a></li><script type="text/javascript">document.getElementById('note_LCL407_60_2').style.display = "none";</script><li class="note" id="note_LCL407_60_3"><a class="footnoteCrossrefLink" href="#target_note_LCL407_60_3" title="Click to highlight in text"><sup class="lineRef">3</sup>in <span class="italic">SAac.</span></a></li><script type="text/javascript">document.getElementById('note_LCL407_60_3').style.display = "none";</script></ul></section></notes></section>