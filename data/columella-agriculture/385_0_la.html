<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

pollicitus, de mutis custodibus loquar; quamquam canis falso dicitur mutus custos. Nam quis hominum clarius aut tanta vociferatione bestiam vel furem praedicat, quam iste latratu? quis famulus amantior domini? quis fidelior comes? quis custos incorruptior?
quis excubitor inveniri potest vigilantior? quis denique ultor aut vindex constantior? Quare vel in primis hoc animal mercari tuerique debet agricola, quod et villam et fructus familiamque et pecora custodit. Eius autem parandi tuendique
<span class="br"></span><span class="lineNumber">2</span><span class="br"></span>triplex ratio est. Namque unum genus adversus hominum<a class="footnoteLink" href="#note_LCL407_306_1" id="target_note_LCL407_306_1"><sup>1</sup></a> insidias eligitur, et id villam quaeque iuncta sunt villae custodit. At alterum<a class="footnoteLink" href="#note_LCL407_306_2" id="target_note_LCL407_306_2"><sup>2</sup></a> propellendis
iniuriis hominum ac ferarum; et id observat domi stabulum, foris pecora pascentia. Tertium venandi gratia comparatur; idque non solum nihil agricolam iuvat, sed et avocat desidemque ab opere suo reddit.
<span class="br"></span><span class="lineNumber">3</span><span class="br"></span>De villatico<a class="footnoteLink" href="#note_LCL407_306_3" id="target_note_LCL407_306_3"><sup>3</sup></a> igitur et pastorali dicendum est: nam venaticus nihil pertinet ad nostram professionem.</p>
<p>Villae custos eligendus est amplissimi corporis, vasti latratus canorique, ut prius auditu maleficum, deinde etiam conspectu terreat, et tamen nonnunquam ne visus quidem horribili fremitu suo fuget insidiantem. Sit autem coloris unius; isque magis eligatur albus



</p></section><notes><section class="footnotes"><ul><li class="note" id="note_LCL407_306_1"><a class="footnoteCrossrefLink" href="#target_note_LCL407_306_1" title="Click to highlight in text"><sup class="lineRef">1</sup><span class="italic">post</span> hominum <span class="italic">add.</span> et ferarum <span class="italic">R.</span></a></li><script type="text/javascript">document.getElementById('note_LCL407_306_1').style.display = "none";</script><li class="note" id="note_LCL407_306_2"><a class="footnoteCrossrefLink" href="#target_note_LCL407_306_2" title="Click to highlight in text"><sup class="lineRef">2</sup>laterum <span class="italic">S</span><sup>1</sup><span class="italic">A</span><sup>1</sup>.</a></li><script type="text/javascript">document.getElementById('note_LCL407_306_2').style.display = "none";</script><li class="note" id="note_LCL407_306_3"><a class="footnoteCrossrefLink" href="#target_note_LCL407_306_3" title="Click to highlight in text"><sup class="lineRef">3</sup>villatigo <span class="italic">S</span>: vit latigo <span class="italic">A</span><sup>1</sup>.</a></li><script type="text/javascript">document.getElementById('note_LCL407_306_3').style.display = "none";</script></ul></section></notes></section>