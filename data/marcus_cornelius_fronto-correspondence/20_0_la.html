<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>2. Sed res poscere videtur de ratione scribendi pauca praefari, quod nullum huiuscemodi scriptum Romana lingua extat satis nobile, nisi quod poetae in comoediis vel atellanis adtigerunt. Qui se eiusmodi rebus scribendis exercebit, crebras sententias conquiret, easque dense conlocabit et subtiliter coniunget,
<span class="marginNote left">Ambr. 248</span>neque verba multa geminata supervacanea | in-ferciet; tum omnem sententiam breviter et scite concludet. Aliter in orationibus iudiciariis, ubi sedulo curamus ut pleraeque sententiae durius interdum et incautius<a class="footnoteLink" href="#note_LCL112_40_1" id="target_note_LCL112_40_1"><sup>1</sup></a> finiantur. Sed contra istic laborandum est, ne quid inconcinnum et hiulcum relinquatur, quin omnia ut in tenui veste oris detexta et revimentis sint cincta. Postremo, ut novissimos in epigrammatis versus habere oportet aliquid luminis, sententia clavo aliquo<a class="footnoteLink" href="#note_LCL112_40_2" id="target_note_LCL112_40_2"><sup>2</sup></a> vel fibula terminanda est.</p>
<p>3. In primis autem sectanda est suavitas. Namque hoc genus orationis non capitis defendendi nec suadendae legis nec exercitus hortandi nec inflammandae contionis scribitur, sed facetiarum et voluptatis.<a class="footnoteLink" href="#note_LCL112_40_3" id="target_note_LCL112_40_3"><sup>3</sup></a> Ubique vero ut de re ampla et magnifica loquendum, parvaeque res magnis adsimilandae comparandaeque. Summa denique in hoc genere orationis virtus est adseveratio. Fabulae deum vel heroum tempestive inserendae; item versus congruentes 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL112_40_1"><a class="footnoteCrossrefLink" href="#target_note_LCL112_40_1" title="Click to highlight in text"><sup class="lineRef">1</sup>For this <span class="italic">incomtius</span> and <span class="italic">incultius</span> have been suggested. For the sense <span class="italic">cp.</span> Seneca, <span class="italic">Ep.</span> 114, <span class="italic">ad mcd.</span></a></li><script type="text/javascript">document.getElementById('note_LCL112_40_1').style.display = "none";</script><li class="note" id="note_LCL112_40_2"><a class="footnoteCrossrefLink" href="#target_note_LCL112_40_2" title="Click to highlight in text"><sup class="lineRef">2</sup>Fröhner for Cod. <span class="italic">clavi aliqua.</span></a></li><script type="text/javascript">document.getElementById('note_LCL112_40_2').style.display = "none";</script><li class="note" id="note_LCL112_40_3"><a class="footnoteCrossrefLink" href="#target_note_LCL112_40_3" title="Click to highlight in text"><sup class="lineRef">3</sup>Novák supplies <span class="italic">causa</span> with these genitives.</a></li><script type="text/javascript">document.getElementById('note_LCL112_40_3').style.display = "none";</script></ul></section></notes></section>