<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p><span class="italic">Ad M. Caes.</span> iii. 9 (Naber, p. 47).</p>
<p><span class="marginNote left">Vat. 119</span>| <span class="sc">Salve</span> mi magister optime.</p>
<p>1. Scio natali die quoiusque pro eo, quoius is dies natalis est, amicos vota suscipere; ego tamen, quia te iuxta ac<a class="footnoteLink" href="#note_LCL112_50_1" id="target_note_LCL112_50_1"><sup>1</sup></a> memet ipsum amo, volo hoc die tuo natali mihi bene precari. Deos igitur omnes, qui usquam gentium vim suam praesentem promptamque hominibus praebent, qui vel somniis vel mysteriis vel medicina vel oraculis usquam iuvant atque pollent, eorum deorum unumquemque mihi votis advoco, meque pro genere cuiusque voti in eo loco constituo, de quo deus ei rei praeditus facilius exaudiat.</p>
<p>2. Igitur iam primum Pergami arcem ascendo et Aesculapio supplico, uti valetudinem magistri mei bene temperet vehementerque tueatur. Inde Athenas degredior, Minervam genibus nixus obsecro et oro, si quid ego umquam litterarum sciam, ut id potissimum ex Frontonis ore in pectus meum commigret. Nunc redeo Romam deosque viales et permarinos<a class="footnoteLink" href="#note_LCL112_50_2" id="target_note_LCL112_50_2"><sup>2</sup></a> votis imploro, uti mihi omne iter tua praesentia comitatum sit, neque ego tam saepe tam saevo desiderio
<span class="marginNote left">Vat. 114</span>fatiger. Postremo omnes omnium | populorum praesides deos, atque ipsum lucum, qui Capitolium montem strepit,â€ <a class="footnoteLink" href="#note_LCL112_50_3" id="target_note_LCL112_50_3"><sup>3</sup></a> quaeso tribuat hoc nobis, ut istum diem quo mihi natus es tecum firmato<a class="footnoteLink" href="#note_LCL112_50_4" id="target_note_LCL112_50_4"><sup>4</sup></a> laetoque concelebrem. Vale mi dulcissime et carissime magister. Rogo, corpus cura, ut quom venero videam te. Domina mea te salutat.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL112_50_1"><a class="footnoteCrossrefLink" href="#target_note_LCL112_50_1" title="Click to highlight in text"><sup class="lineRef">1</sup>Cod. <span class="italic">aut.</span></a></li><script type="text/javascript">document.getElementById('note_LCL112_50_1').style.display = "none";</script><li class="note inline" id="note_LCL112_50_2"><a class="footnoteCrossrefLink" href="#target_note_LCL112_50_2" title="Click to highlight in text"><sup class="lineRef">2</sup>Klussmann for Cod. <span class="italic">promarinos.</span></a></li><script type="text/javascript">document.getElementById('note_LCL112_50_2').style.display = "none";</script><li class="note" id="note_LCL112_50_3"><a class="footnoteCrossrefLink" href="#target_note_LCL112_50_3" title="Click to highlight in text"><sup class="lineRef">3</sup>Haupt suggests <span class="italic">sacpit.</span></a></li><script type="text/javascript">document.getElementById('note_LCL112_50_3').style.display = "none";</script><li class="note inline" id="note_LCL112_50_4"><a class="footnoteCrossrefLink" href="#target_note_LCL112_50_4" title="Click to highlight in text"><sup class="lineRef">4</sup>Cod. <span class="italic">firmo te.</span></a></li><script type="text/javascript">document.getElementById('note_LCL112_50_4').style.display = "none";</script></ul></section></notes></section>