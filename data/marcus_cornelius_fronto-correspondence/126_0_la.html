<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p><span class="italic">Ad M. Caes.</span> v. 55 (70) (Naber, p. 91).</p>
<p><span class="sc">Magistro</span> meo.</p>
<p>Tu quoque intelligis, mi magister, quid ego pro me optem: sanum et validum te deinceps et hunc diem tuum sollemnem et ceteros vel nobiscum vel nobis utique securis pro te quam diutissime celebrare. Ceterum ego coniectavi statim fuisse eiusmodi aliquid quam ob rem te non viderim. Et, si dicendum est, delector potius talem querellam corpusculi quam dolores aliquos intercessisse. Praeterea de profluvio isto bene spero, nam etsi nunc te exhauserit, tamen dis volentibus confido salubriter sponte provenisse alvum tibi verno tempore, quom alii id consulto movent et machinantur. Vale, mi
<span class="marginNote left">Vat. 109</span>iucundis|sime magister. Mater mea te salutat.</p>
<p><span class="italic">Ad M. Caes.</span> v. 56 (71) (Naber, p. 92).</p>
<p><span class="sc">Domino</span> meo.</p>
<p>Fauces miseras habeo, unde etiam calui per noctem. In genu dolor est modicus. Vale, Domine. Dominam saluta.</p>
<p><span class="italic">Ad M. Caes.</span> v. 57 (72) (Naber, p. 92).</p>
<p><span class="sc">Magistro</span> meo.</p>
<p>Iam habeo quod primum et praecipuum desiderabam: desisse febriculam colligo ex litteris tuis.
</p></section><notes></notes></section>