<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
<span class="italic">Neglegentiae</span> conscribere, quas cur nondum etiam [etiam id] conscripserim, ut res est, id quoque
<span class="marginNote left">Ambr. 238, 237</span>neglego<a class="footnoteLink" href="#note_LCL112_46_1" id="target_note_LCL112_46_1"><sup>1</sup></a> . . . . . . . . | . . . . . . . . | . . . . temperantia coercetur. Volgo etiam laudata indulgentia promptam peccatis hominum veniam dare: nisi delicta facile neglegas,<a class="footnoteLink" href="#note_LCL112_46_2" id="target_note_LCL112_46_2"><sup>2</sup></a> parum clementer indulgeas.</p>
<p>2. Quod autem quis intutam et expositam periculis neglegentiam putet, mihi omne contra videtur, multo multoque diligentiam magis periculis obnoxiam esse. Namque neglegentiae haud quisquam magno opere insidias locat, existimans etiam sine insidiis semper et ubique et uti libeat neglegentem hominem in proclivi fore fallere: adversus diligentes vero et circumspectos et excubantes<a class="footnoteLink" href="#note_LCL112_46_3" id="target_note_LCL112_46_3"><sup>3</sup></a> opibus fraudes et captiones et insidiae parantur. Ita ferme neglegentia contemptu tutatur, diligentia astu oppugnatur. Et erratis neglegentia venia paratior datur et benefactis gratior<a class="footnoteLink" href="#note_LCL112_46_4" id="target_note_LCL112_46_4"><sup>4</sup></a> gratia habetur. Nam praeter opinionem gratum est ceterarum rerum indiligentem bene facere in tempore haud neglexisse.</p>
<p>3. Iam illud a poetis saeculum aureum memoratum, si cum animo reputes, intellegas neglegentiae saeculum
<span class="marginNote left">Ambr. 229</span>fuisse, quom ager neg|lectus fructus uberes ferret, omniaque utensilia neglegentibus nullo negotio suppeditaret. Hisce argumentis neglegentia bono genere nata, dis accepta, sapientibus probata, 


</p></section><notes><section class="footnotes"><ul><li class="note" id="note_LCL112_46_1"><a class="footnoteCrossrefLink" href="#target_note_LCL112_46_1" title="Click to highlight in text"><sup class="lineRef">1</sup>Two pages are lost.</a></li><script type="text/javascript">document.getElementById('note_LCL112_46_1').style.display = "none";</script><li class="note inline" id="note_LCL112_46_2"><a class="footnoteCrossrefLink" href="#target_note_LCL112_46_2" title="Click to highlight in text"><sup class="lineRef">2</sup>Mai for Cod. <span class="italic">intellegas.</span></a></li><script type="text/javascript">document.getElementById('note_LCL112_46_2').style.display = "none";</script><li class="note" id="note_LCL112_46_3"><a class="footnoteCrossrefLink" href="#target_note_LCL112_46_3" title="Click to highlight in text"><sup class="lineRef">3</sup>Schopen for Cod. <span class="italic">exultantes.</span></a></li><script type="text/javascript">document.getElementById('note_LCL112_46_3').style.display = "none";</script><li class="note" id="note_LCL112_46_4"><a class="footnoteCrossrefLink" href="#target_note_LCL112_46_4" title="Click to highlight in text"><sup class="lineRef">4</sup>Heind. for Cod. <span class="italic">gratiis.</span></a></li><script type="text/javascript">document.getElementById('note_LCL112_46_4').style.display = "none";</script></ul></section></notes></section>