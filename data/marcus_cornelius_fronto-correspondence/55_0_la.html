<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">gratias agere Domino meo patri tuo debeo, sed edictum quidem circensibus nostris proponam, cuius principium id ipsum erit: <span class="italic">Quo die primum beneficio maximi Principis ederem spectaculum gratissimum populo maximeque populare, tempestivom &lt;me&gt;<a class="footnoteLink" href="#note_LCL112_110_1" id="target_note_LCL112_110_1"><sup>1</sup></a> duxisse gratias agere, ut idem dies</span>â€”hic aliqua sequatur tulliana conclusio. Orationem autem in senatu recitabo Augustis idibus. Quaeras fortasse cur &lt;tam&gt;<a class="footnoteLink" href="#note_LCL112_110_2" id="target_note_LCL112_110_2"><sup>2</sup></a> tarde? Quoniam ego numquam &lt;quam&gt;<a class="footnoteLink" href="#note_LCL112_110_3" id="target_note_LCL112_110_3"><sup>3</sup></a> primum officio sollenni quoquo modo fungi propero. Sed ut tecum agere debeo sine fuco et sine ambagibus, dicam quid cum animo meo reputem. Divum Hadrianum avum tuum laudavi in senatu saepenumero studio impenso et propenso quoque; et sunt orationes istae frequenter in omnium manibus. Hadrianum autem ego, quod bona venia pietatis tuae dictum sit, ut Martem Gradivom, ut Ditem Patrem, propitium et placatum magis volui
<span class="marginNote left">Vat. 159</span>quam amavi. Quare? Quia ad aman|dum fiducia aliqua opus est et familiaritate: quia fiducia mihi defuit, eo quem tanto opere venerabar non sum ausus diligeie. Antoninum vero ut solem ut diem ut vitam ut spiritum amo, diligo, amari me ab eo sentio. Hunc nisi ita laudo, ut laudatio mea non in <span class="italic">Actis Senatus</span> abstrusa lateat, sed in manibus hominum oculisque versetur, ingratus sum etiam adversus te. Tum, quod cursorem fugitivom ferunt dixisse, <span class="italic">domino sexagena currebam, mihi centena, ut fugiam, curram,<a class="footnoteLink" href="#note_LCL112_110_4" id="target_note_LCL112_110_4"><sup>4</sup></a> </span> ego 



</p></section><notes><section class="footnotes"><ul><li class="note" id="note_LCL112_110_1"><a class="footnoteCrossrefLink" href="#target_note_LCL112_110_1" title="Click to highlight in text"><sup class="lineRef">1</sup>Or query <span class="italic">duxi me.</span></a></li><script type="text/javascript">document.getElementById('note_LCL112_110_1').style.display = "none";</script><li class="note inline" id="note_LCL112_110_2"><a class="footnoteCrossrefLink" href="#target_note_LCL112_110_2" title="Click to highlight in text"><sup class="lineRef">2</sup>Orelli.</a></li><script type="text/javascript">document.getElementById('note_LCL112_110_2').style.display = "none";</script><li class="note inline" id="note_LCL112_110_3"><a class="footnoteCrossrefLink" href="#target_note_LCL112_110_3" title="Click to highlight in text"><sup class="lineRef">3</sup>Haupt.</a></li><script type="text/javascript">document.getElementById('note_LCL112_110_3').style.display = "none";</script><li class="note" id="note_LCL112_110_4"><a class="footnoteCrossrefLink" href="#target_note_LCL112_110_4" title="Click to highlight in text"><sup class="lineRef">4</sup>The margin of Cod. has <span class="italic">cur non</span> before <span class="italic">curram.</span></a></li><script type="text/javascript">document.getElementById('note_LCL112_110_4').style.display = "none";</script></ul></section></notes></section>