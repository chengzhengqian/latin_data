<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>3. Tantoque ego fortunatior quam fuit Hercules atque Achilles, quorum arma et tela gestata sunt a Patricole et Philocteta, multo viris virtute inferioribus: mea contra oratio mediocris, ne dicam ignobilis, a doctissimo et facundissimo omnium Caesare illustrata est. Nec ulla umquam scena tantum habuit dignitatisâ€”M. Caesar actor, Titus imperator<a class="footnoteLink" href="#note_LCL112_166_1" id="target_note_LCL112_166_1"><sup>1</sup></a> auditor! Quid amplius cuiquam contingere potest, nisi unum quod in caelo fieri poetae ferunt, quom Jove patre audiente Musae cantant? Enimvero quibus ego gaudium meum verbis exprimere possim, quod orationem istam meam tua manu descriptam misisti
<span class="marginNote left">Ambr. 62</span>mihi? Verum est | profecto quod ait noster Laberius, ad amorem iniciendum <span class="italic">delenimenta</span><a class="footnoteLink" href="#note_LCL112_166_2" id="target_note_LCL112_166_2"><sup>2</sup></a> esse <span class="italic">deliramenta, beneficia</span> autem <span class="italic">veneficia.</span> Neque poculo aut veneno quisquam tantum flammae ad amatorem incussisset, praeut tu et facto hoc stupidum et attonitum &lt;me&gt; ardente amore tuo reddidisti. Quot litterae istic sunt, totidem consulatus mihi, totidem laureas triumphos togas pictas arbitror contigisse.</p>
<p>4. Quid tale M. Porcio aut Quinto Ennio, C. Graccho aut Titio poetae, quid Scipioni aut Numidico, quid M. Tullio tale usuvenit?<a class="footnoteLink" href="#note_LCL112_166_3" id="target_note_LCL112_166_3"><sup>3</sup></a> Quorum libri pretiosiores habentur et summam gloriam retinent, si sunt Lampadionis aut Staberii, Plautii aut D. Aurelii, Autriconis aut Aelii manu scripta exempla, aut a 

</p></section><notes><section class="footnotes"><ul><li class="note" id="note_LCL112_166_1"><a class="footnoteCrossrefLink" href="#target_note_LCL112_166_1" title="Click to highlight in text"><sup class="lineRef">1</sup>Hauler, who gives the Codex as <span class="italic">imp.</span></a></li><script type="text/javascript">document.getElementById('note_LCL112_166_1').style.display = "none";</script><li class="note" id="note_LCL112_166_2"><a class="footnoteCrossrefLink" href="#target_note_LCL112_166_2" title="Click to highlight in text"><sup class="lineRef">2</sup>Ribbeck for Cod. <span class="italic">deliberamenta.</span></a></li><script type="text/javascript">document.getElementById('note_LCL112_166_2').style.display = "none";</script><li class="note" id="note_LCL112_166_3"><a class="footnoteCrossrefLink" href="#target_note_LCL112_166_3" title="Click to highlight in text"><sup class="lineRef">3</sup>Dr. Hauler, from his inspection of the Codex, has added much that is new to this whole passage: see <span class="italic">Wien. Stud</span> 31, pt. 1, 1909, pp. 264 ff.</a></li><script type="text/javascript">document.getElementById('note_LCL112_166_3').style.display = "none";</script></ul></section></notes></section>