<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

posses, venturum te ad nos fuisse. Sed venies saepe et tecum celebrabimus, si dei volent, omnia festa nostra. Vale, mi magister iucundissime. Mater mea te salutat.</p>
<p><span class="italic">Ad M. Caes.</span> v. 44 (59) (Naber, p. 89).</p>
<p><span class="sc">Domino</span> meo.</p>
<p>Pueri dum e balneis me sellula, ut adsolent, advehunt, imprudentius ad ostium balnei fervens
<span class="marginNote left">Vat. 100</span>adflixerunt. Ita genum mihi simul abrasum | et ambustum est: postea etiam inguen ex ulcere extitit. Visum medicis ut lectulo me tenerem. Hanc causam, si tibi videbitur, etiam Domino patri tuo indicabis, si tamen videbitur. Etiam<a class="footnoteLink" href="#note_LCL112_246_1" id="target_note_LCL112_246_1"><sup>1</sup></a> eras mihi adsistendum erit familiari. Hodierno igitur otio et quiete labori me crastino praeparabo. Victorinus noster aget, ne me acturum putes. Vale, Domine dulcissime. Dominam saluta.</p>
<p><span class="italic">Ad M. Caes.</span> v. 45 (60) (Naber, p. 90).</p>
<p><span class="sc">Magistro</span> meo salutem.</p>
<p>Auxisti curas mihi, quas opto quam primum releves, sedatis tibi doloribus genus et inguinis. Me autem infirmitas Dominae meae matris quiescere non sinit. Eo accedit adpropinquatio partus Faustinae, Sed confidere dis debemus. Vale, mi magister iucundissime mihi. Mater mea te salutat.</p>
</section><notes><section class="footnotes"><ul><li class="note" id="note_LCL112_246_1"><a class="footnoteCrossrefLink" href="#target_note_LCL112_246_1" title="Click to highlight in text"><sup class="lineRef">1</sup>Eussner reads <span class="italic">si tibi videbitur, etiam ipse.</span></a></li><script type="text/javascript">document.getElementById('note_LCL112_246_1').style.display = "none";</script></ul></section></notes></section>