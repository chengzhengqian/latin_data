<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
bona, quae tu scribis eo<a class="footnoteLink" href="#note_LCL113_34_1" id="target_note_LCL113_34_1"><sup>1</sup></a> te mihi ab deis die tibi sollemnissimo natali meo precatum, omnia mihi ista in te tuoque fratre sita sunt, Antonine meo cordi dulcissime: quos ego postquam cognovi meque vobis transdidi, nihil umquam prae vobis dulcius habui neque habere possum; tametsi alios annos totidem de integro, quantum<a class="footnoteLink" href="#note_LCL113_34_2" id="target_note_LCL113_34_2"><sup>2</sup></a> vixi, vivam. Hoc igitur unum coniunctis precibus ab deis precemur, uti vos incolumes et florentes et reipublicae familiaeque vestrae prospere potentes aetatem longam degatis. Nec quicquam est praeterea, quod ego tanto opere vel ab
<span class="marginNote left">Vat. 97</span>deis vel a forte fortuna vel a nobis ipsis impetratum | cupiam, quam ut vestro conspectu et adfatu vestrisque tam iucundis litteris frui quam mihi diutissime liceat; eique ego rei, si fieri posset, repuerascere opto.</p>
<p>2. Nam quod ad ceteras res alioqui adtinet, sat vitae est. Video te, Antonine, Principem tam egregium quam speravi; tam iustum tam innocentem quam spopondi; tam gratum populo Romano et acceptum quam optavi; tam mei amantem quam ego volui; tam disertum quam ipse voluisti. Nam ubi primum coepisti rursum velle, nil offuit interdum noluisse. Fieri etiam vos cotidie facundiores video <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL113_34_1"><a class="footnoteCrossrefLink" href="#target_note_LCL113_34_1" title="Click to highlight in text"><sup class="lineRef">1</sup>Cod. <span class="italic">ea</span>.</a></li><script type="text/javascript">document.getElementById('note_LCL113_34_1').style.display = "none";</script><li class="note inline" id="note_LCL113_34_2"><a class="footnoteCrossrefLink" href="#target_note_LCL113_34_2" title="Click to highlight in text"><sup class="lineRef">2</sup>Query <span class="italic">quot iam</span>.</a></li><script type="text/javascript">document.getElementById('note_LCL113_34_2').style.display = "none";</script></ul></section></notes></section>