<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

etiam quantum me diligas satis est; ut non mare ullum tam profundum quam tuus adversus me amor: sane ut illud queri possim, cur non me amas tantum quantum plurimum est, namque in dies plus amando efficis, ne id quod ante [diem]<a class="footnoteLink" href="#note_LCL112_164_1" id="target_note_LCL112_164_1"><sup>1</sup></a> amaveris, plurimum fuerit?</p>
<p>2. Consulatum mihi putas tanto gaudio fuisse, quanto tua tot in una re summi amoris indicia? Orationis meae particulas, quas excerpseram, recitasti patri tuo ipse, studiumque ad pronuntiandum adhibuisti, qua in re et oculos mihi tuos utendos et vocem et gestum et in primis animum accommodasti. Nec video quis veterum scriptorum quisquam<a class="footnoteLink" href="#note_LCL112_164_2" id="target_note_LCL112_164_2"><sup>2</sup></a> me beatior fuerit, quorum scripta Aesopus ad populum pronuntiavit, aut Roscius. Meae vero orationi M. Caesar actor contigit et pronunciator, tuaque ego opera et voce audientibus placui, quom audiri a te ac
<span class="marginNote left">Ambr. 61</span>tibi placere | omnibus summe sit optabile. Non miror itaque quod placuerit oratio oris tui dignitate exornata. Nam pleraque propria venustate carentia gratiam sibimet alienam extrinsecus mutuantur. Quod evenit etiam in plebeis istis edulibus: nullum adeo vile aut volgatum est holus aut pulpamentum, quin elegantius videatur vasis aureis adpositum. Idem evenit floribus et coronis; alia dignitate sunt in Portunio<a class="footnoteLink" href="#note_LCL112_164_3" id="target_note_LCL112_164_3"><sup>3</sup></a> quom a coronariis veneunt, alia quom a sacerdotibus in templo porriguntur.</p>
</section><notes><section class="footnotes"><ul><li class="note" id="note_LCL112_164_1"><a class="footnoteCrossrefLink" href="#target_note_LCL112_164_1" title="Click to highlight in text"><sup class="lineRef">1</sup>m<sup>2</sup> in the Codex has <span class="italic">dies.</span> Could Fronto have written <span class="italic">antidea</span> for <span class="italic">antea</span>?</a></li><script type="text/javascript">document.getElementById('note_LCL112_164_1').style.display = "none";</script><li class="note inline" id="note_LCL112_164_2"><a class="footnoteCrossrefLink" href="#target_note_LCL112_164_2" title="Click to highlight in text"><sup class="lineRef">2</sup><span class="italic">quis quisquam</span> is Plautine.</a></li><script type="text/javascript">document.getElementById('note_LCL112_164_2').style.display = "none";</script><li class="note" id="note_LCL112_164_3"><a class="footnoteCrossrefLink" href="#target_note_LCL112_164_3" title="Click to highlight in text"><sup class="lineRef">3</sup>These two words and <span class="italic">in templo</span> below are found in the margin of the Codex and taken from another MS. (noted as <span class="italic">in alio</span>).</a></li><script type="text/javascript">document.getElementById('note_LCL112_164_3').style.display = "none";</script></ul></section></notes></section>