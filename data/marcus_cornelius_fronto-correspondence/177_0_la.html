<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
maxime florere quae didicisti atque adolescere videntur. An parum animadvertis, quanto studio quantoque favore et voluptate dicentem te audiat senatus
<span class="marginNote left">Vat 82</span>| populusque Romanus? Et spondeo, quanto saepius audierit, tanto flagrantius amabit, ita multa et grata sunt ingenii et oris et vocis et facundiae tuae delenimenta. Nimirum quisquam superiorum imperatorum—imperatoribus enim te comparare malo, ne viventibus comparem<a class="footnoteLink" href="#note_LCL113_40_1" id="target_note_LCL113_40_1"><sup>1</sup></a>—quisquam illorum his figurationibus uteretur, quae Graeci σχήματα vocant? Ne longius repetam, vel proximo senatu quom Cyzicenorum gravem causam commemorares, ita orationem tuam figurasti—quam figuram Graeci παράλειψιν appellant—ut praetereundo tamen diceres et dicendo tamen praeterires. In qua<a class="footnoteLink" href="#note_LCL113_40_2" id="target_note_LCL113_40_2"><sup>2</sup></a> multa simul laudanda sunt: primum hoc, te doctissime perspexisse sociorum graves aerumnas non perpetua neque recta aut prolixa oratione exaggerandas, indicandas tamen impensius, ut digni senatus misericordia et auxilio viderentur; deinde ita breviter rem omnem atque ita valide elocutus es, ut paucissimis verbis omnia quae res posceret, continerentur, ut non ocius aut vehementius terra urbem illam quam <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL113_40_1"><a class="footnoteCrossrefLink" href="#target_note_LCL113_40_1" title="Click to highlight in text"><sup class="lineRef">1</sup>Mai for Cod. <span class="italic">compararem</span>.</a></li><script type="text/javascript">document.getElementById('note_LCL113_40_1').style.display = "none";</script><li class="note inline" id="note_LCL113_40_2"><a class="footnoteCrossrefLink" href="#target_note_LCL113_40_2" title="Click to highlight in text"><sup class="lineRef">2</sup>For Cod. <span class="italic">quo</span>.</a></li><script type="text/javascript">document.getElementById('note_LCL113_40_2').style.display = "none";</script></ul></section></notes></section>