<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
memini legisse. Obsecrari enim et resecrari populus aut iudices solebant. Sed me forsitan memoria fugerit: tu diligentius animadvertito.</p>
<p>8. Me quoque tussicula vexat et manus dexterae dolor, mediocris quidem sed qui a rescribenda longiore epistula impedierit: dictavi igitur.</p>
<p>9. Quomam mentio παραλείψεως habita est, non omittam quin te impertiam quod de figura ista studiosius animadverterim, neque Graecorum oratorum neque Romanorum, quos ego legerim, elegantius hac figura usum quemquam quam M. Porcium in ea oratione, quae <span class="italic">deSumptu suo</span> inscribitur, in qua sic ait:</p>
<p><span class="italic">Iussi caudicem proferri, ubi mea oratio scripta erat de ea re, quiod sponsionem feceram cum M. Cornelio. Tabulae prolatae: maiorum benefacta perlecta: deinde quae ego pro republica fecissem leguntur. Ubi id utrumque perlectum est, deinde scriptum erat in oratione: “Numquam ego pecuniam neque meam neque sociorum per ambitionem dilargitus sum.” “Attat, noli noli scribere,”<a class="footnoteLink" href="#note_LCL113_44_1" id="target_note_LCL113_44_1"><sup>1</sup></a>
<span class="marginNote left">Vat.107</span>inquam “istud”; nolunt | audire. Deinde recitavit:” Numquam<a class="footnoteLink" href="#note_LCL113_44_2" id="target_note_LCL113_44_2"><sup>2</sup></a> ego praefectos per socionim vestrorum oppida imposivi, qui eorum bona &lt;coniuges&gt;<a class="footnoteLink" href="#note_LCL113_44_3" id="target_note_LCL113_44_3"><sup>3</sup></a> liberos diriperent.” “Istud quoque dele; nolunt audire: recita porro.” “Numquam ego praedam neque quod de hostibus captum esset neque manubias inter pauculos amicos meos divisi, ut illis eriperem qui cepissent.” “Istuc quoque dele: nihil eo<a class="footnoteLink" href="#note_LCL113_44_4" id="target_note_LCL113_44_4"><sup>4</sup></a> minus volunt dici; non opus est recitato.” “Numquam ego evectionem datavi, quo amici met per symbolos pecunias magnas caperent</span>.” 




</p></section><notes><section class="footnotes"><ul><li class="note" id="note_LCL113_44_1"><a class="footnoteCrossrefLink" href="#target_note_LCL113_44_1" title="Click to highlight in text"><sup class="lineRef">1</sup>Query <span class="italic">recitare</span>.</a></li><script type="text/javascript">document.getElementById('note_LCL113_44_1').style.display = "none";</script><li class="note inline" id="note_LCL113_44_2"><a class="footnoteCrossrefLink" href="#target_note_LCL113_44_2" title="Click to highlight in text"><sup class="lineRef">2</sup>For Cod. <span class="italic">num quos</span>.</a></li><script type="text/javascript">document.getElementById('note_LCL113_44_2').style.display = "none";</script><li class="note" id="note_LCL113_44_3"><a class="footnoteCrossrefLink" href="#target_note_LCL113_44_3" title="Click to highlight in text"><sup class="lineRef">3</sup>Eckstein.</a></li><script type="text/javascript">document.getElementById('note_LCL113_44_3').style.display = "none";</script><li class="note inline" id="note_LCL113_44_4"><a class="footnoteCrossrefLink" href="#target_note_LCL113_44_4" title="Click to highlight in text"><sup class="lineRef">4</sup>Alan for Cod. <span class="italic">mhilo</span>.</a></li><script type="text/javascript">document.getElementById('note_LCL113_44_4').style.display = "none";</script></ul></section></notes></section>