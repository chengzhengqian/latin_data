<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

me voti fore confido, nam quem sponte dei iuvisse volunt et dignum ope sua iudicant, eum commendo benignitati eorum. Tu quom alia laetabilia, mi magister, in tuo animo festo hoc die agitabis, numerato apud te qui te valde diligant: in iis primis hunc tuum discipulum ponito, inibi Dominum meum fratrem, πάθει φιλοῦντάς σε ἀνθρώ πονς. Vale, et perennem multis annis bonam valetudinem, mi magister, optine laetissimus incolumitate filiae nepotum generi.</p>
<p>Nostra Faustina reficit sanitatem. Pullus noster Antoninus aliquo lenius tussit. Quantum quisque in nidulo nostro iam sapit, tantum pro te precatur.
<span class="marginNote left">Vat. 98</span>Iterum atque iterum ac | porro in longam senectam bene vale, iucundissime magister. Peto a te—sed impetratum sit—ne te ob diem natalem Cornificiae Lorium vexes. Dis volentibus Romae paucis diebus nos videbis. Sed post diem natalem tuum, si me amas, nox quae sequitur iam placide quiescas sine ullius instantis officii cogitatione. Hoc Antonino tuo da sollicite et vere petenti.</p>
<p><span class="italic">Ad Antoninum Imp</span>. i. 2 (Naber, p. 94).</p>
<p><span class="sc">Antonino</span> <span class="sc">Augusto</span> Fronto.</p>
</section>
<section class="div2">
<p>1. Seni huic et, ut tu appellas, magistro tuo bona salus bonus annus bona fortuna res omnis <span class="br"></span><span class="lineNumber"></span><span class="br"></span>
</p></section><notes></notes></section>