<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>operam dedisti. Ego quoque hodie a septima in lectulo nonnihil egi, nam εἰκoνας decem ferme expedivi. &lt;In&gt; nona te socium et optionem mihi sumo, nam minus secunda fuit in persequendo mihi. Est autem quod in insula Aenaria intus lacus est: in
<span class="marginNote left">Vat. 115</span>eo lacu alia | insula est, et ea quoque inhabitatur. ῎Εvθε &lt;vδε τι&gt;νὰ εἰκόνα ποιοῦμεν. Vale, dulcissime anima. Domina mea te salutat.</p>
<p><span class="italic">Ad M. Caes.</span> iii. 8 (Naber, p. 45).</p>
<p><span class="sc">Domino</span> meo.</p>
<p>1. Imaginem quam te quaerere ais, meque tibi socium ad quaerendum et optionem sumis, num moleste feres si in tuo atque in tui patris sinu id fictum quaeram? Ut insula<a class="footnoteLink" href="#note_LCL112_34_1" id="target_note_LCL112_34_1"><sup>1</sup></a> in mari Ionio sive Tyrrhenico sive vero potius in Hadriatico mari, seu quod aliud est mare, eius nomen maris addito—igitur ut illa in mari insula [Aenaria] fluctus maritimos ipsa accipit atque propulsat, omnemque vim classium praedonum beluarum procellarum ipsa perpetitur, intus autem in lacu aliam insulam protegit ab omnibus periculis ac difficultatibus tutam, omnium vero deliciarum voluptatumque participem—namque illa intus in lacu insula aeque undis alluitur, auras salubres aeque recipit, habitatur aeque, mare aeque 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL112_34_1"><a class="footnoteCrossrefLink" href="#target_note_LCL112_34_1" title="Click to highlight in text"><sup class="lineRef">1</sup>Kluss. for Cod. <span class="italic">illa.</span> It is impossible that Fronto should not have known where Aenaria was.</a></li><script type="text/javascript">document.getElementById('note_LCL112_34_1').style.display = "none";</script></ul></section></notes></section>