<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
dignior est quam tu cum tuis liberis? .... &lt;v&gt;etere&lt;s&gt; &lt;tyr&gt;annos.<a class="footnoteLink" href="#note_LCL113_8_1" id="target_note_LCL113_8_1"><sup>1</sup></a></p>
<p>3. At enim res plane iam postulat—num studium? num laborem? num &lt;vigilias?&gt; num munera?<a class="footnoteLink" href="#note_LCL113_8_2" id="target_note_LCL113_8_2"><sup>2</sup></a> Quis arcus perpetuo intenditur? Quae fides perpetuo substrictae sunt?<a class="footnoteLink" href="#note_LCL113_8_3" id="target_note_LCL113_8_3"><sup>3</sup></a> Oculi conivendo<a class="footnoteLink" href="#note_LCL113_8_4" id="target_note_LCL113_8_4"><sup>4</sup></a> &lt;tantum&gt; durant, qui uno obnixi obtutu interissent.
<span class="marginNote left">Ambr. 226</span>Hortus qui crebro pangitur, ope &lt;si&gt; stercoris | indiget, herbas et holuscula nihili procreat; frumento vero et solidis frugibus requietus ager deligitur; ubertas soli otio paratur.</p>
<p>4. Quid maiores vestri qui rempublicam et imperium Romanum magnis auctibus auxerunt. Proavus vester summus bellator tamen histrionibus interdum se delectavit, et praeterea potavit satis strenue. Tamen eius opera populus Romanus in triumphis mulsum saepe bibit. Avum item vestrum,<a class="footnoteLink" href="#note_LCL113_8_5" id="target_note_LCL113_8_5"><sup>5</sup></a> doctum principem et navum et orbis terrarum non regendi tantum sed etiam perambulandi diligentem, modulorum tamen et tibicinum studio devinctum fuisse scimus, et praeterea prandiorum opimorum esorem optimum fuisse. Iam vero pater vester, divinus ille vir, providentia pudicitia frugalitate innocentia pietate sanctimonia omnes omnium principum virtutes supergressus, tamen et palaestram<a class="footnoteLink" href="#note_LCL113_8_6" id="target_note_LCL113_8_6"><sup>6</sup></a> ingressus est et hamum<a class="footnoteLink" href="#note_LCL113_8_7" id="target_note_LCL113_8_7"><sup>7</sup></a> instruxit et scurras risit.</p>
</section><notes><section class="footnotes"><ul><li class="note" id="note_LCL113_8_1"><a class="footnoteCrossrefLink" href="#target_note_LCL113_8_1" title="Click to highlight in text"><sup class="lineRef">1</sup>These two words do not appear in Mai. Naber seems to have got them from du Rieu.</a></li><script type="text/javascript">document.getElementById('note_LCL113_8_1').style.display = "none";</script><li class="note" id="note_LCL113_8_2"><a class="footnoteCrossrefLink" href="#target_note_LCL113_8_2" title="Click to highlight in text"><sup class="lineRef">2</sup>Cod. illegible except for letter <span class="italic">u</span>.</a></li><script type="text/javascript">document.getElementById('note_LCL113_8_2').style.display = "none";</script><li class="note" id="note_LCL113_8_3"><a class="footnoteCrossrefLink" href="#target_note_LCL113_8_3" title="Click to highlight in text"><sup class="lineRef">3</sup>Mai has <span class="italic">sue</span> <span class="italic">strntaesono</span>.</a></li><script type="text/javascript">document.getElementById('note_LCL113_8_3').style.display = "none";</script><li class="note inline" id="note_LCL113_8_4"><a class="footnoteCrossrefLink" href="#target_note_LCL113_8_4" title="Click to highlight in text"><sup class="lineRef">4</sup>Cornelissen for Cod. <span class="italic">coniugio</span>.</a></li><script type="text/javascript">document.getElementById('note_LCL113_8_4').style.display = "none";</script><li class="note" id="note_LCL113_8_5"><a class="footnoteCrossrefLink" href="#target_note_LCL113_8_5" title="Click to highlight in text"><sup class="lineRef">5</sup>Charisius (i. 127), who quotes this passage, adds <span class="italic">duum</span>(== <span class="italic">duorum</span>).</a></li><script type="text/javascript">document.getElementById('note_LCL113_8_5').style.display = "none";</script><li class="note" id="note_LCL113_8_6"><a class="footnoteCrossrefLink" href="#target_note_LCL113_8_6" title="Click to highlight in text"><sup class="lineRef">6</sup>Galen, vi. 406 (Kühn) says the same of Marcus.</a></li><script type="text/javascript">document.getElementById('note_LCL113_8_6').style.display = "none";</script><li class="note" id="note_LCL113_8_7"><a class="footnoteCrossrefLink" href="#target_note_LCL113_8_7" title="Click to highlight in text"><sup class="lineRef">7</sup>The margin of Cod. has <span class="italic">theatrum</span> twice, and implies that it was another reading. Capit. <span class="italic">Vit. Pii</span> xi. 2 says Pius was fond of fishing.</a></li><script type="text/javascript">document.getElementById('note_LCL113_8_7').style.display = "none";</script></ul></section></notes></section>