<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
sol non esset tibi satis ad iudicandum? Nae &lt;tu&gt; cum animo tuo reputes<a class="footnoteLink" href="#note_LCL113_12_1" id="target_note_LCL113_12_1"><sup>1</sup></a> cotidiano te mendacio adstringi, quom te diem cognitioni dare
<span class="marginNote left">Ambr. 220</span>ais et nocte cognoscis, | turn sive condernnes sive absolvas mendax futurus. Si quempiam condemnas, <span class="italic">parum cavisse uidetur</span><a class="footnoteLink" href="#note_LCL113_12_2" id="target_note_LCL113_12_2"><sup>2</sup></a> ais: istuc quidem, si lucernae removeantur, nihil videri poterit.</p>
<p>7. At tu obsecro vel ioco vel serio te exorari a me patere, ne te somno defraudes utique terminos diei et noctis serves. Agere de finibus &lt;nondum divi&gt;<a class="footnoteLink" href="#note_LCL113_12_3" id="target_note_LCL113_12_3"><sup>3</sup></a> duis claros et nobiles Vesperum et Luciferum puta: utrique demonstrationem sui quisque limitis ostendunt. Horum cognitioni interesse postulat Somnus, nam se quoque<a class="footnoteLink" href="#note_LCL113_12_4" id="target_note_LCL113_12_4"><sup>4</sup></a> adfinem esse negotio et adtingi iniuria ait. Vellem autem tantum mihi vigoris aut studii adesse, quantum adfuit quom ilia olim nugalia conscripsi, <span class="italic">Laudem Fumi et Pulveris</span>.<a class="footnoteLink" href="#note_LCL113_12_5" id="target_note_LCL113_12_5"><sup>5</sup></a> Nae ego somni laudem ex summis opibus conscripsissem.<a class="footnoteLink" href="#note_LCL113_12_6" id="target_note_LCL113_12_6"><sup>6</sup></a> Nunc quoque, si tibi fabulam brevem libenti est audire, audi.</p>
<p>8. Iovem Patrem ferunt, quom res humanas a primordio conderet, aevom vi&lt;tae&gt;<a class="footnoteLink" href="#note_LCL113_12_7" id="target_note_LCL113_12_7"><sup>7</sup></a> medium uno ictu percussum in duas partes undique pares diffidisse: partem alteram luce, alteram tenebris amicisse, diem noctemque appellasse, noctique otium diei negotium tradidisse. Turn Somnus necdum natus erat et omnes pervigiles aetatem agebant; 







</p></section><notes><section class="footnotes"><ul><li class="note" id="note_LCL113_12_1"><a class="footnoteCrossrefLink" href="#target_note_LCL113_12_1" title="Click to highlight in text"><sup class="lineRef">1</sup>From the margin of Cod. for text <span class="italic">reputas</span>.</a></li><script type="text/javascript">document.getElementById('note_LCL113_12_1').style.display = "none";</script><li class="note" id="note_LCL113_12_2"><a class="footnoteCrossrefLink" href="#target_note_LCL113_12_2" title="Click to highlight in text"><sup class="lineRef">2</sup>A legal expression.</a></li><script type="text/javascript">document.getElementById('note_LCL113_12_2').style.display = "none";</script><li class="note inline" id="note_LCL113_12_3"><a class="footnoteCrossrefLink" href="#target_note_LCL113_12_3" title="Click to highlight in text"><sup class="lineRef">3</sup>Brakman.</a></li><script type="text/javascript">document.getElementById('note_LCL113_12_3').style.display = "none";</script><li class="note" id="note_LCL113_12_4"><a class="footnoteCrossrefLink" href="#target_note_LCL113_12_4" title="Click to highlight in text"><sup class="lineRef">4</sup>Orelli for Cod. <span class="italic">quisque</span>.</a></li><script type="text/javascript">document.getElementById('note_LCL113_12_4').style.display = "none";</script><li class="note inline" id="note_LCL113_12_5"><a class="footnoteCrossrefLink" href="#target_note_LCL113_12_5" title="Click to highlight in text"><sup class="lineRef">5</sup>See i. p. 38 (<span class="italic">Laudes</span>).</a></li><script type="text/javascript">document.getElementById('note_LCL113_12_5').style.display = "none";</script><li class="note" id="note_LCL113_12_6"><a class="footnoteCrossrefLink" href="#target_note_LCL113_12_6" title="Click to highlight in text"><sup class="lineRef">6</sup>He seems to have done so before: see i. p. 96.</a></li><script type="text/javascript">document.getElementById('note_LCL113_12_6').style.display = "none";</script><li class="note" id="note_LCL113_12_7"><a class="footnoteCrossrefLink" href="#target_note_LCL113_12_7" title="Click to highlight in text"><sup class="lineRef">7</sup>Heindorf.</a></li><script type="text/javascript">document.getElementById('note_LCL113_12_7').style.display = "none";</script></ul></section></notes></section>