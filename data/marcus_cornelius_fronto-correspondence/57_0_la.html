<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>2. Quas tu litteras te ad me existimas scripsisse! Ausim dicere, quae me genuit atque aluit, nihil umquam tam iucundum tamque mellitum eam ad me scripsisse. Nec hoc fit facundia aut eloquentia tua:
<span class="marginNote left">Vat. 173</span>alioqui non modo mater mea sed omnes qui | spirant, quod faciunt, confestim tibi cesserint: sed istae litterae ad me tuae neque disertae neque doctae, &lt;at&gt; tanta benignitate scatentes, tanta adfectione abundantes, tanto amore lucentes, non satis proloqui possum ut animum meum gaudio in altum sustu-levint, desiderio flagrantissimo<a class="footnoteLink" href="#note_LCL112_114_1" id="target_note_LCL112_114_1"><sup>1</sup></a> incitaverint,<a class="footnoteLink" href="#note_LCL112_114_2" id="target_note_LCL112_114_2"><sup>2</sup></a> postremo, quod ait Naevius, animum <span class="italic">amore capitali</span> compleverint.</p>
<p>3. Illa alia epistula tua, qua indicabas cur tardius orationem, qua laudaturus es Dominum meum, in senatu prolaturus esses, tanta &lt;me&gt; voluptate adfecit, ut temperare non potuerim—et videris tu an temere fecerim—quin eam ipsi patri meo recitarem. Quanto opere autem eum iuverit, nihil me oportet persequi, quom tu et illius summam benivolentiam et tuarum litterarum egregiam elegantiam noris. Sed ex ea re longus sermo nobis super te exortus est, multo multoque longior quam tibi et quaestori tuo de me. Itaque nec tibi dubito ibidem in foro diu tinnisse auriculas. Comprobat igitur Dominus et amat causas propter quas recitationem tuam in longiorem diem protulisti . . . .<a class="footnoteLink" href="#note_LCL112_114_3" id="target_note_LCL112_114_3"><sup>3</sup></a> </p>
</section><notes><section class="footnotes"><ul><li class="note" id="note_LCL112_114_1"><a class="footnoteCrossrefLink" href="#target_note_LCL112_114_1" title="Click to highlight in text"><sup class="lineRef">1</sup>For Cod. <span class="italic">fraglantissimo.</span></a></li><script type="text/javascript">document.getElementById('note_LCL112_114_1').style.display = "none";</script><li class="note" id="note_LCL112_114_2"><a class="footnoteCrossrefLink" href="#target_note_LCL112_114_2" title="Click to highlight in text"><sup class="lineRef">2</sup>The margin of Cod. gives <span class="italic">incenderint</span> as the reading of another copy.</a></li><script type="text/javascript">document.getElementById('note_LCL112_114_2').style.display = "none";</script><li class="note inline" id="note_LCL112_114_3"><a class="footnoteCrossrefLink" href="#target_note_LCL112_114_3" title="Click to highlight in text"><sup class="lineRef">3</sup>Four pages are lost here.</a></li><script type="text/javascript">document.getElementById('note_LCL112_114_3').style.display = "none";</script></ul></section></notes></section>