<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">honestissime negotium istud odiosissimum transigatur. Opto ut consilium comprobes, nam voluntatem probabis. Ego certe minus sapienter magis scripsero, quam minus amice tacuero. Vale mi Fronto carissime et amicissime.</p>
<p><span class="italic">Ad M. Caes.</span> iii. 3 (Naber, p. 41).</p>
<p><span class="marginNote left">Vat. 124</span>| <span class="sc">Domino</span> meo Caesari Fronto.</p>
<p>Merito ego me devovi tibi, merito fructus vitae meae omnes in te ac tuo parente constitui. Quid fieri amicius, quid iucundius, quid verius potest? Aufer ista, obsecro, <span class="italic">puerulum audacem</span> aut <span class="italic">temerarium<a class="footnoteLink" href="#note_LCL112_62_1" id="target_note_LCL112_62_1"><sup>1</sup></a> consultorem</span>. Periculum est plane ne tu quicquam pueriliter aut inconsulte suadeas! Mihi crede, si tu vis—si minus, egomet mihi credam—seniorum a te prudentiam exsuperari. Denique in isto negotio tuum consilium canum et grave, meum vero puerile deprendo. Quid enim opus est aequis et iniquis spectaculum praebere? Sive sit iste Herodes vir frugi et pudicus, protelari conviciis talem a me virum non est verum; sive nequam et improbus est, non aequa mihi cum eo certatio, neque idem detrimenti<a class="footnoteLink" href="#note_LCL112_62_2" id="target_note_LCL112_62_2"><sup>2</sup></a> capitur. Omnis enim cum polluto complexus, 

</p></section><notes><section class="footnotes"><ul><li class="note" id="note_LCL112_62_1"><a class="footnoteCrossrefLink" href="#target_note_LCL112_62_1" title="Click to highlight in text"><sup class="lineRef">1</sup>These two adjectives are distinguished in the <span class="italic">De Differentiis Vocabulorum,</span> attributed to Fronto, and possibly written by him for his pupils: see Mai’s <span class="italic">Fronto,</span> ed. 1823, p. 349.</a></li><script type="text/javascript">document.getElementById('note_LCL112_62_1').style.display = "none";</script><li class="note" id="note_LCL112_62_2"><a class="footnoteCrossrefLink" href="#target_note_LCL112_62_2" title="Click to highlight in text"><sup class="lineRef">2</sup>Mai reads the Codex as <span class="italic">detrimentum,</span> Brakman as here given.</a></li><script type="text/javascript">document.getElementById('note_LCL112_62_2').style.display = "none";</script></ul></section></notes></section>