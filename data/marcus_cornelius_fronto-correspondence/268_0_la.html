<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
rogare te ut conserves mihi dulcissimum magistrum, in quo plura solacia vitae huius habeo &lt;quam&gt; quae tibi tristitiae istius possunt ab ullo contingere.</p>
<p>Mea manu non scripsi, quia vesperi<a class="footnoteLink" href="#note_LCL113_222_1" id="target_note_LCL113_222_1"><sup>1</sup></a> loto tremebat etiam manus. Vale mi iucundissime magister.</p>
</section>
<section class="div2">
<p><span class="italic">De Nepote Amisso</span>, ii. (Naber, p. 232).</p>
<p><span class="marginNote left">Ambr. 150</span><span class="sc">Antonino Augusto</span> | Fronto.</p>
<p>1. Multis huiusmodi maeroribus fortuna me per omnem vitam meam exercuit. Nam ut alia mea acerba omittam, quinque amisi liberos miserrima quidem condicione temporum meorum, nam quinque omnes unumquemque semper unicum amisi, has orbitatis vices perpessus, ut numquam mihi nisi orbato filius nasceretur. Ita semper sine ullo solacio residuo liberos amisi, cum recenti luctu procreavi.</p>
<p>2. Verum illos ego luctus toleravi fortius, quibus egomet ipse solus cruciabar. Namque meus animus meomet<a class="footnoteLink" href="#note_LCL113_222_2" id="target_note_LCL113_222_2"><sup>2</sup></a> dolori obnixus, oppositus quasi solitario certamine, unus uni par pari resistebat. At no&lt;n iam&gt; ego &lt;uni&gt; vel soli &lt;obsto&gt;, dolor e&lt;nim&gt; e dolore acri multiplicatur et cumulum luctuum meorum diutius ferre nequeo;<a class="footnoteLink" href="#note_LCL113_222_3" id="target_note_LCL113_222_3"><sup>3</sup></a> Victorini mei lacrimis tabesco, conliquesco. Saepe etiam expostulo cum deis immortalibus et fata iurgio compello.</p>
</section><notes><section class="footnotes"><ul><li class="note" id="note_LCL113_222_1"><a class="footnoteCrossrefLink" href="#target_note_LCL113_222_1" title="Click to highlight in text"><sup class="lineRef">1</sup>Charisius, <span class="italic">Ars Gram</span>. ii. 223, 26 (Kiel), quotes from the fifth book of letters <span class="italic">Ad Antoninum, at, enim vesperi in triduum mittam</span>. Elsewhere Marcus always uses <span class="italic">vespera</span>.</a></li><script type="text/javascript">document.getElementById('note_LCL113_222_1').style.display = "none";</script><li class="note" id="note_LCL113_222_2"><a class="footnoteCrossrefLink" href="#target_note_LCL113_222_2" title="Click to highlight in text"><sup class="lineRef">2</sup>Haupt for Cod. <img alt="special characters" class="glyph" src="/view/LCL113/figures/LCL113-p222-g1.png"/>.</a></li><script type="text/javascript">document.getElementById('note_LCL113_222_2').style.display = "none";</script><li class="note" id="note_LCL113_222_3"><a class="footnoteCrossrefLink" href="#target_note_LCL113_222_3" title="Click to highlight in text"><sup class="lineRef">3</sup>In this passage I follow Brakman, filling up the gaps as best I can.</a></li><script type="text/javascript">document.getElementById('note_LCL113_222_3').style.display = "none";</script></ul></section></notes></section>