<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">Non sum tam ingratus ut non intellegam quid mihi praestiteris, quom excerpta tua mihi ostendisti et quom cotidie non desinis in viam me veram inducere et “oculos” mihi “aperire,” ut vulgo dicitur. Merito amo.</p>
<p><span class="italic">Ad M. Caes.</span> i. 1 (Naber, p. 3).</p>
<p>&lt;<span class="sc">Caesari</span> suo Fronto&gt;</p>
<p>. . . .<a class="footnoteLink" href="#note_LCL112_80_1" id="target_note_LCL112_80_1"><sup>1</sup></a> | mittam igitur tibi quantum pote librum
<span class="marginNote left">Ambr. 93:Quat. ii. begins, Quat. i. being lost</span>hunc descriptum. Vale, Caesar, et ride et omnem vitam laetare et parentibus optimis et eximio ingenio tuo fruere.</p>
<p><span class="italic">Ad M. Caes.</span> i. 2 (Naber, p. 3).</p>
<p>M. <span class="sc">Caesar</span> [Imp.] Frontoni magistro meo I.</p>
<p>1. Quid ego &lt;de&gt; ista mea fortuna satis<a class="footnoteLink" href="#note_LCL112_80_2" id="target_note_LCL112_80_2"><sup>2</sup></a> dixerim, vel quomodo istam necessitatem meam durissimam condigne incusavero, quae me istic ita animo anxio tantaque sollicitudine praepedito adligatum adtinet, neque me sinit ad meum Frontonem, ad meam pulcherrimam animam confestim percurrere, praesertim in huiusmodi eius valetudine prope accedere, manus tenere, ipsum denique illum pedem, quantum sine incommodo fieri possit, adtrectare sensim, in balneo fovere, ingredienti manum subicere? Et tu me amicum vocas, qui non abruptis omnibus cursu concito 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL112_80_1"><a class="footnoteCrossrefLink" href="#target_note_LCL112_80_1" title="Click to highlight in text"><sup class="lineRef">1</sup>Two pages are lost.</a></li><script type="text/javascript">document.getElementById('note_LCL112_80_1').style.display = "none";</script><li class="note" id="note_LCL112_80_2"><a class="footnoteCrossrefLink" href="#target_note_LCL112_80_2" title="Click to highlight in text"><sup class="lineRef">2</sup>Heind. adds &lt;<span class="italic">digne</span>&gt; to give a construction to <span class="italic">forluna.</span></a></li><script type="text/javascript">document.getElementById('note_LCL112_80_2').style.display = "none";</script></ul></section></notes></section>