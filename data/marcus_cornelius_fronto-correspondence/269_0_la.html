<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>3. Victorinum pietate mansuetudine veritate innocentia maxima, omnium denique optimarum artium praecipuum virum acerbissima morte filii adflictum, hoccine ullo modo aequum aut iustum fuit? Si <span class="marginNote left">Ambr. 155</span>providentia res gubernantur, hoc idem<a class="footnoteLink" href="#note_LCL113_224_1" id="target_note_LCL113_224_1"><sup>1</sup></a> | recte provisum est? Si fato cuncta humana decernuntur, hoccine fato decerni debuit? Nullum ergo inter bonos ac malos fortunarum discrimen erit? Nulla deis<a class="footnoteLink" href="#note_LCL113_224_2" id="target_note_LCL113_224_2"><sup>2</sup></a> nulla fatis diiudicatio est, quali viro filius eripiatur? Facinorosus aliqui&lt;s&gt; et scelestus mortalis, quem ipsum numquam nasci melius foret, incolumes liberos educit, in morte sua superstites relinquit. Victorinus vir sanctus, cuius similes quam plurimos gigni optimum publicum fuerit, carissimo filio privatus est. Quae, malum, Providentia tam inique prospicit? Fata a fando appellata aiunt: hoccine est recte fari? Poetae autem colus et fila fatis adsignant: nulla profecto tam sit importuna et insciens lanifica, quae herili togae solidum et nodosum, servili autem subtile et tenue subtemen neverit. Bonos viros luctu adfici, malos re familiari incolumi frui, neque mensum neque pensum fatorum lanificum<a class="footnoteLink" href="#note_LCL113_224_3" id="target_note_LCL113_224_3"><sup>3</sup></a> duco.</p>
<p>4. Nisi forte alius quidem nos error iactat et 





</p></section><notes><section class="footnotes"><ul><li class="note" id="note_LCL113_224_1"><a class="footnoteCrossrefLink" href="#target_note_LCL113_224_1" title="Click to highlight in text"><sup class="lineRef">1</sup>m<sup>2</sup> <span class="italic">hoicine</span>.</a></li><script type="text/javascript">document.getElementById('note_LCL113_224_1').style.display = "none";</script><li class="note" id="note_LCL113_224_2"><a class="footnoteCrossrefLink" href="#target_note_LCL113_224_2" title="Click to highlight in text"><sup class="lineRef">2</sup>Niebuhr for Cod. <span class="italic">dies</span>.</a></li><script type="text/javascript">document.getElementById('note_LCL113_224_2').style.display = "none";</script><li class="note" id="note_LCL113_224_3"><a class="footnoteCrossrefLink" href="#target_note_LCL113_224_3" title="Click to highlight in text"><sup class="lineRef">3</sup>Ehrenthal <span class="italic">lanificium</span>.</a></li><script type="text/javascript">document.getElementById('note_LCL113_224_3').style.display = "none";</script></ul></section></notes></section>