<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
<span class="marginNote left">Vat 30</span>velut quibusdam caelestibus vocibus, altissimum | imperium a contemptu vindicaret.</p>
<p>5. Igitur si verum imperatorem generis humani quaeritis, eloquentia vestra<a class="footnoteLink" href="#note_LCL113_136_1" id="target_note_LCL113_136_1"><sup>1</sup></a> imperat, eloquentia mentibus dominatur. Ea metum incutit, amorem conciliat, industriam excitat, impudentiam extinguit, virtutem cohortatur, vitia confutat, suadet, mulcet, docet, consolatur. Denique provoco audacter et condicione vetere: omittite eloquentiam et imperate; orationes in senatu habere omittite et Armeniam subigite. Alii quoque duces ante vos Armeniam subegerunt; sed una mehercules tua epistula, una tui fratris de te tuisque virtutibus oratio nobilior ad gloriam et ad posteros celebratior erit quam plerique principum triumphi. Vent dius ille, postquam Parthos fudit fugavitque, ad victoriam suam praedicandam orationem a C. Sallustio mutuatus est, et Nerva facta sua in senatu verbis rogaticiis<a class="footnoteLink" href="#note_LCL113_136_2" id="target_note_LCL113_136_2"><sup>2</sup></a> commendavit. Item plerique ante parentes vestros propemodum infantes et elingues principes fuerunt, qui de rebus militiae a se gestis nihil magis loqui possent quam galeae loquuntur.</p>
<p>6. Postquam respublica a magistratibus annuis ad C. Caesarem et mox ad Augustum tralata est, Caesari
 <span class="marginNote left">Ambr. 412; end of Quat. ii.</span>quidem facultatem dicendi video | imperatoriam<a class="footnoteLink" href="#note_LCL113_136_3" id="target_note_LCL113_136_3"><sup>3</sup></a> fuisse, Augustum vero saeculi residua elegantia<a class="footnoteLink" href="#note_LCL113_136_4" id="target_note_LCL113_136_4"><sup>4</sup></a> et 




</p></section><notes><section class="footnotes"><ul><li class="note" id="note_LCL113_136_1"><a class="footnoteCrossrefLink" href="#target_note_LCL113_136_1" title="Click to highlight in text"><sup class="lineRef">1</sup>Here Fronto addresses both emperors.</a></li><script type="text/javascript">document.getElementById('note_LCL113_136_1').style.display = "none";</script><li class="note" id="note_LCL113_136_2"><a class="footnoteCrossrefLink" href="#target_note_LCL113_136_2" title="Click to highlight in text"><sup class="lineRef">2</sup>Margin of Cod. has <span class="italic">rogatariis</span>.</a></li><script type="text/javascript">document.getElementById('note_LCL113_136_2').style.display = "none";</script><li class="note" id="note_LCL113_136_3"><a class="footnoteCrossrefLink" href="#target_note_LCL113_136_3" title="Click to highlight in text"><sup class="lineRef">3</sup>Naber for Cod. <span class="italic">imperatorem</span>.</a></li><script type="text/javascript">document.getElementById('note_LCL113_136_3').style.display = "none";</script><li class="note" id="note_LCL113_136_4"><a class="footnoteCrossrefLink" href="#target_note_LCL113_136_4" title="Click to highlight in text"><sup class="lineRef">4</sup>Niebuhr for Cod. <span class="italic">residui eleganter</span>.</a></li><script type="text/javascript">document.getElementById('note_LCL113_136_4').style.display = "none";</script></ul></section></notes></section>