<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

extollat et diffundat ἐκ τῶν κατειληφυιῶν φροντίδων; etiam si qua Lucretii aut Ennii excerpta habes εὔφωνα
 &lt;στίχι&gt;α<sup>1</sup>et sicubi ἤθους ἐμϕάσεις.</p>
<p><span class="italic">Ad Antoninum Imp.</span> ii. 2 (Naber, p. 105).</p>
<p><span class="sc">Domino</span> meo Antonino Augusto Fronto.</p>
<p>Nae ego post homines natos et locutos omnium facundissimus habear, quom tu, M. Aureli, mea
<span class="marginNote left">Ambr. 233</span>scripta lectitas et probas | et lucrativa tua in tantis negotiis tempora meis quoque orationibus legendis occupare non inutile tibi arbitraris neque infructuosum.</p>
<p>Quod sive amore inductus etiam ingenio meo delectaris, beatissimus equidem sum, quod tibi tam sum carus, ut esse videar etiam disertus; sive ita censes et ita iudicio tuo et animi sententia decernis, mihi quoque iam disertus iure videbor, quoniam videar tibi.</p>
<p>Quod vero patris tui laudes a me in senatu designato et inito consulatu meo dictas legisti libenter, minime miror. Namque tu Parthos etiam et Hiberos sua lingua patrem tuum laudantes pro summis oratoribus audias. Nec meam orationem sed patris tui virtutem miratus es, nec laudatoris verba sed laudati facta laudasti.</p>
<p>Brakman.</p>
</section><notes></notes></section>