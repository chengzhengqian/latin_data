<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

dum <span class="italic">se intempesta nox</span>, ut ait M. Porcius, <span class="italic">praecipitat</span>,<a class="footnoteLink" href="#note_LCL112_144_1" id="target_note_LCL112_144_1"><sup>1</sup></a> eodem modo perseverat. Sed quid ego, qui me paucula scripturum promisi, deliramenta Masuriana congero? Igitur vale, magister benignissime, consul amplissime, et me, quantum ames, tantum desidera.</p>
<p><span class="italic">Ad M. Cacs.</span> ii. 7 (Naber, p. 32).</p>
<p><span class="sc">Caesari</span> suo consul.</p>
<p>Meum fratrem beatum, qui vos in isto biduo viderit! At ego Romae haereo compedibus aureis vinctus; nec aliter Kal. Sept. expecto quam superstitiosi stellam, qua visa ieiunium polluant. Vale, Caesar, decus patriae et Romani nominis. Vale, Domine.</p>
<p><span class="italic">Ad M. Caes.</span> ii. 8 (Naber, p. 32).</p>
<p><span class="sc">Domino</span> meo.</p>
<p><span class="marginNote left">Ambr. 107</span>| Gratiam meam misi ad diem natalem matri tuae celebrandum eique praecepi ut istic subsisteret quoad ego venirem. Eodem autem momento quo consulatum eiuravero vehiculum conscendam et ad vos pervolabo. Interim Gratiae meae nullum a fame periculum fore fide mea spopondi: mater enim <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL112_144_1"><a class="footnoteCrossrefLink" href="#target_note_LCL112_144_1" title="Click to highlight in text"><sup class="lineRef">1</sup>From his <span class="italic">Carmen de Moribus:</span> see Dirksen, <span class="italic">Opusc.</span> i. 244.</a></li><script type="text/javascript">document.getElementById('note_LCL112_144_1').style.display = "none";</script></ul></section></notes></section>