<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
laudando me fidem propter egregium erga me amorem tuum non habebas, vituperando laudi fidem
<span class="marginNote left">Vat. 154</span>quaereres. | Sed o me beatum, qui a Marco Cornelio meo, oratore maximo, homine optimo, et laudari et reprehendi dignus esse videor! Quid ego de tuis litteris dicam benignissimis verissimis amicissimis? verissimis tamen usque ad primam partem libelli tui, nam cetera, ubi me comprobas, ut ait nescio quis Graecus, puto Theophrastus,<a class="footnoteLink" href="#note_LCL112_108_1" id="target_note_LCL112_108_1"><sup>1</sup></a> τυΦλοῦται γὰρ
τὸ Φιλοῦν περὶ τὸ Φιλούμενον, item tu partim meorum prope caeco amore interpretatus es. Sed—tanti est me non recte scribere et te nullo meo merito sed solo tuo erga me amore laudare, de quo tu plurima et elegantissima ad me proxime scripsisti—ego, si tu volueris, ero aliquid. Ceterum litterae tuae id effecerunt, ut quam vehementer me amares sentirem. Sed quod ad ἀθυμίαν meam adtinet, nihilo minus adhuc animus meus pavet et tristiculus est, ne quid hodie in senatu dixerim, propter quod te magistrum habere non merear. Vale mi Fronto—quid dicam nisi—amice optime.</p>
<p><span class="italic">Ad M. Caes.</span> ii. 1 (Naber, p. 25).</p>
<p>&lt;<span class="sc">Domino</span> meo.&gt;<a class="footnoteLink" href="#note_LCL112_108_2" id="target_note_LCL112_108_2"><sup>2</sup></a> </p>
<p><span class="marginNote left">Vat. 160</span>1. | Posterioribus litteris tuis, cur orationem in senatu non recitaverim, requisisti. At ego et edicto 

</p></section><notes><section class="footnotes"><ul><li class="note" id="note_LCL112_108_1"><a class="footnoteCrossrefLink" href="#target_note_LCL112_108_1" title="Click to highlight in text"><sup class="lineRef">1</sup>For Cod. <span class="italic">Thucydides.</span> Jerome quotes the words as from Theoph., but they occur also in Plato, <span class="italic">Lrgg.</span> v. 731 <span class="sc">e.</span></a></li><script type="text/javascript">document.getElementById('note_LCL112_108_1').style.display = "none";</script><li class="note" id="note_LCL112_108_2"><a class="footnoteCrossrefLink" href="#target_note_LCL112_108_2" title="Click to highlight in text"><sup class="lineRef">2</sup>The title is left blank. This letter follows in the Codex the first Greek letter (<span class="italic">Epist. Graec.</span> 1) which is contained in Vat. 166,165, and again in Ambr. 157 among the Greek letters.</a></li><script type="text/javascript">document.getElementById('note_LCL112_108_2').style.display = "none";</script></ul></section></notes></section>