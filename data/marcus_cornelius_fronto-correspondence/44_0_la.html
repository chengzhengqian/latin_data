<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

repentinus? Ut non aeque adolescunt in pomariis hortulisque arbusculae manu cultae rigataeque ut ille in montibus aesculus et abies et alnus et cedrus et piceae, quae sponte natae, sine ratione ac sine ordine sitae, nullis cultorum laboribus neque officiis sed ventis atque imbribus educantur.<a class="footnoteLink" href="#note_LCL112_88_1" id="target_note_LCL112_88_1"><sup>1</sup></a> </p>
<p>6. Tuus igitur iste amor incultus et sine ratione exortus, spero, cum cedris porro adolescet et aesculis: qui si officiorum ratione coleretur, non ultra myrtos laurusque procresceret, quibus satis odoris, parum roboris. Et omnino quantum fortuna rationi, tantum amor fortuitus officioso amori antistat.</p>
<p><span class="marginNote left">Ambr. 75</span>7. Quis autem ignorat rationem humani consilii | vocabulum esse, Fortunam autem deam dearumque praecipuam? templa fana delubra passim Fortunae dicata, Rationi nec simulacrum neque aram usquam consecratam? Non fallor igitur quin<a class="footnoteLink" href="#note_LCL112_88_2" id="target_note_LCL112_88_2"><sup>2</sup></a> malim amorem erga me tuum fortuna potius quam ratione genitum.</p>
<p>8. Neque vero umquam ratio fortunam aequiparat, neque maiestate neque usu neque dignitate. Nam neque aggeres manu ac ratione constructos montibus comparabis neque aquaeductus amnibus neque receptacula fontibus. Tum ratio consiliorum prudentia appellatur, vatum impetus divinatio nuncupatur. Nec quisquam prudentissimae feminae consiliis potius 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL112_88_1"><a class="footnoteCrossrefLink" href="#target_note_LCL112_88_1" title="Click to highlight in text"><sup class="lineRef">1</sup>The margin of Cod. has <span class="italic">evocantur</span> as a variant.</a></li><script type="text/javascript">document.getElementById('note_LCL112_88_1').style.display = "none";</script><li class="note" id="note_LCL112_88_2"><a class="footnoteCrossrefLink" href="#target_note_LCL112_88_2" title="Click to highlight in text"><sup class="lineRef">2</sup>So Cod.</a></li><script type="text/javascript">document.getElementById('note_LCL112_88_2').style.display = "none";</script></ul></section></notes></section>