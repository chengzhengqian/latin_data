<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

quae vellemus scire; verum id solum est quod nolimus, quom tu a nobis abes: ea nobis maxima sollicitudo est.</p>
<p>2. Nunc tu postquam inde profectus es, utrumne in Aureliam an in Campaniam abiisti? Fac scribas mihi et an vindemias inchoaveris, et an ad villam multitudinem librorum tuleris, et illud quoque, an me
<span class="marginNote left">Vat. 156</span>desideres—quod ego | stulte requiro, quom<a class="footnoteLink" href="#note_LCL112_176_1" id="target_note_LCL112_176_1"><sup>1</sup></a> tu per te facis. Nunc tu si me desideras atque si me amas, litteras tuas ad me frequenter mittes, quod mihi “solacium atque fomentum” sit. Nam decem partibus tuas litteras legere malim quam omnes Massicos<a class="footnoteLink" href="#note_LCL112_176_2" id="target_note_LCL112_176_2"><sup>2</sup></a> aut Gauranos palmites: nam Signini quidem isti nimis rancidos racemos et acidos acinos habent, quod vinum malim quam mustum bibere. Praeterea istas uvas multo commodius passas quam puberes manducare; nam profecto malim eas pedibus calcare quam dentibus comesse. Sed tamen propitiae placataeque sint, et mihi pro istis iocularibus bonam veniam duint. Vale, mihi homo amicissime, suavissime, disertissime, magister dulcissime. Quom videbis in dolio mustum fervere, in mentem tibi veniat mihi sic in pectore tuum desiderium scatere et abundare et spumas facere. Semper vale.</p>
</section><notes><section class="footnotes"><ul><li class="note" id="note_LCL112_176_1"><a class="footnoteCrossrefLink" href="#target_note_LCL112_176_1" title="Click to highlight in text"><sup class="lineRef">1</sup>Cod. <span class="italic">quod.</span></a></li><script type="text/javascript">document.getElementById('note_LCL112_176_1').style.display = "none";</script><li class="note inline" id="note_LCL112_176_2"><a class="footnoteCrossrefLink" href="#target_note_LCL112_176_2" title="Click to highlight in text"><sup class="lineRef">2</sup>For Cod. <span class="italic">Marsicos.</span></a></li><script type="text/javascript">document.getElementById('note_LCL112_176_2').style.display = "none";</script></ul></section></notes></section>