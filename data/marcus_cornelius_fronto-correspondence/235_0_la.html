<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
commendo. Si umquam me amasti sive amaturus umquam es, hunc a me fidei tuae. atque opi traditum tuearis peto. Quaeras fortasse quid pro eo &lt;ut facias rogare velim&gt; ....</p>
</section>
<section class="div2">
<p><span class="italic">Ad Antoninum Imp</span>. ii. 4 (Naber, p. 106).</p>
<p><span class="marginNote left">Vat. 144, col. 2</span>| <span class="sc">Magistro</span> meo salutem.</p>
<p>Quom salubritas ruris huius me delectaret, sentiebam non mediocre illud mihi deesse, uti de tua quoque bona valetudine certus essem, mi magister. Id uti suppleas, deos oro. Rusticatio autem nostra µετὰ πολιτεἰας prorsus negotium illud est vitae togatae. Quid quaeris? hanc ipsam epistulam paululum me pergere non sinunt instantes curae, quarum vacatio noctis demum aliqua parte contingit. Vale mi iucundissime magister.</p>
<p><span class="marginNote left">Vat. 143</span>Ciceronis epistulas, si forte | <span class="italic">electas totas</span> vel dimidiatas habes, impertias, vel mone quas potissimum legendas mihi censeas ad facultatem sermonis fovendam.</p>
</section>
<section class="div2">
<p><span class="italic">Ad Antoninum Imp</span>. ii. 5 (Naber, p. 107).</p>
<p><span class="sc">Domino</span> meo.</p>
<p>Quintus hic dies est ut correptus sum dolore membrorum omnium, praecipue autem cervicum et inguinum. Memini me excerpsisse ex Ciceronis epistulis ea dumtaxat, quibus inesset aliqua de eloquentia vel philosophia vel de republica disputatio;

</p></section><notes></notes></section>