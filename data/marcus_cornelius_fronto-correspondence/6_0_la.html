<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">quaerere adgressus es; indiligentiam autem quaesiti verbi, quod esset absurdum, reprehendi. Namque manuleorum intervallis, quae interdum laxata videmus atque fluitantia, <span class="italic">suspendi</span> aestus non potest: potest aestus per vestis intervalla <span class="italic">depelli,</span> potest <span class="italic">degi,</span> potest <span class="italic">demeare,</span> potest <span class="italic">circumduci,</span> potest <span class="italic">interverti,</span> potest <span class="italic">eventilari</span>â€”omnia denique potius potest quam [posse] suspendi, quod verbum superne quid<a class="footnoteLink" href="#note_LCL112_12_1" id="target_note_LCL112_12_1"><sup>1</sup></a> sustineri, non per laxamenta deduci significat.</p>
<p>8. Post ista monui quibus studiis, quoniam ita velles, te historiae scribundae praeparares. Qua de re quom longior sit oratio, ne modum epistulae egrediar, finem facio. Si tu de ea quoque re scribi ad te voles, etiam atque etiam admonebis.</p>
<p><span class="italic">Ad M. Caes. et invicem,</span> iii. 11 (Naber, p. 48).</p>
<p><span class="marginNote left">Vat. 114, end of col.</span>|<span class="sc">Domino</span> meo.</p>
<p>Gratia ad me heri nocte venit. Sed pro Gratia mihi fuit quod tu gnomas egregie convertisti, hanc quidem quam hodie accepi prope perfecte, ut poni in libro Sallustii possit, nec discrepet aut quicquam decedat. Ego beatus hilaris sanus iuvenis denique fio, quom tu ita proficis. Est grave quod postulabo; <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL112_12_1"><a class="footnoteCrossrefLink" href="#target_note_LCL112_12_1" title="Click to highlight in text"><sup class="lineRef">1</sup>Cod. <span class="italic">quit</span> (Mai): Brakm. reads the word as <span class="italic">volt.</span></a></li><script type="text/javascript">document.getElementById('note_LCL112_12_1').style.display = "none";</script></ul></section></notes></section>