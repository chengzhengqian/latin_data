<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

deficerent, sine ullo pulsu venarum animo male fieret; denique conclamatus sum a nostris; neque sensi aliquamdiu: ne balneo quidem aut frigida aut cibo recreandi me ac fovendi medicis tempus aut occasio data, nisi post vesperam micularum minimum cum
<span class="marginNote left">Vat. 86</span>vino destillatum gluttivi. Ita | focilatus totus sum.<a class="footnoteLink" href="#note_LCL112_242_1" id="target_note_LCL112_242_1"><sup>1</sup></a> Postea per continuum triduum vocem non recuperavi. Sed nunc deis iuvantibus commodissime valeo, facilius ambulo, clarius clamito: denique, si dei iuvabunt, cras vehiculo vectari destino. Si facile silicem toleravero, quantum pote ad te curram. Tum vixero quom te videro. Ad <span class="sc">vii</span> Kal. Roma proficiscar, si dei iuvabunt, Vale, Domine dulcissime, desiderantissime, causa optima vitae meae. Dominam saluta.</p>
<p><span class="italic">Ad. M. Caes.</span> v. 41 (56) (Naber, p. 88).</p>
<p><span class="sc">Magistro</span> meo salutem.</p>
<p>Post tempus te videre cupiebam; quid tu censes post periculum? quod suffugisse te, mi magister, iterum deis ago gratias lectis tuis litteris, quae me rursum quasi renovant: quom commemorares quo in loco fueris, consternarunt. Sed habeo te dis volentibus, et ut promittis propediem videbo: et bene spero de bona longa valetudine. Salutat te mater mea. Vale mi iucundissime magister.</p>
</section><notes><section class="footnotes"><ul><li class="note" id="note_LCL112_242_1"><a class="footnoteCrossrefLink" href="#target_note_LCL112_242_1" title="Click to highlight in text"><sup class="lineRef">1</sup>The Cod. repeats <span class="italic">sum</span> after <span class="italic">focilatus.</span> Query &lt;<span class="italic">sensim</span>&gt;.</a></li><script type="text/javascript">document.getElementById('note_LCL112_242_1').style.display = "none";</script></ul></section></notes></section>