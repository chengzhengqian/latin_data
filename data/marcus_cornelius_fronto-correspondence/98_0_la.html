<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
<span class="marginNote left">Vat. 105</span>solacium; at | ego quid faciam? qui et auditionis iam voluptatem consumpsi, et metuo ne Lorium tar-diuscule venias, et doleo quod interim doles. Vale, mi magister, cuius salus meam salutem inlibatam et incolumem facit.</p>
<p><span class="italic">Ad M. Caes.</span> v. 8 (23) (Naber, p. 79).</p>
<p><span class="sc">Magistro</span> meo.</p>
<p>Ego dies istos tales transegi. Soror dolore muliebrium partium ita correpta est repente, ut faciem horrendam viderim. Mater autem mea in ea trepidatione imprudens angulo parietis costam inflixit: eo ictu graviter et se et nos adfecit. Ipse quom cubitum irem, scorpionem in lecto offendi: occupavi tamen eum occidere priusquam accumberem. Tu si rectius vales, est solacium. Mater iam levior est, dis volentibus. Vale mi optime dulcissime magister. Domina mea te salutat.</p>
<p><span class="italic">Ad M. Caes.</span> v. 9 (24) (Naber, p. 79).</p>
<p><span class="sc">Domino</span> meo.</p>
<p>Quom te salvom et illaesum dei praestiterunt, maximas deis gratias ago. Te certum habeo, quom instituta tua reputo, haud perturbatum: ego, quamlibet <span class="br"></span><span class="lineNumber"></span><span class="br"></span>
</p></section><notes></notes></section>