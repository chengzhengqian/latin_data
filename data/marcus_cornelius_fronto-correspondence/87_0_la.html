<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

fueram; nec sustineo ad te umquam quicquam scribere nisi remisso et soluto et libero animo. Igitur, si recte sumus, fac me ut sciam: quid enim optem
<span class="marginNote left">Vat. 175</span>scis; quam | merito optem scio. Vale, meus magister, qui merito apud animum meum omnes omni re praevenis. Mi magister, ecce non dormito, et cogo me ut dormiam, ne tu irascaris. Aestimas utique me vespera haec scribere.<a class="footnoteLink" href="#note_LCL112_174_1" id="target_note_LCL112_174_1"><sup>1</sup></a> </p>
<p><span class="italic">Ad M. Caes.</span> iv. 4 (Naber, p. 66).</p>
<p><span class="marginNote left">Vat. 149, following 150</span>M. <span class="sc">Caesar</span> M. Frontoni magistro suo | salutem.</p>
<p>1. Postquam vehiculum inscendi, postquam te salutavi, iter non adeo incommodum fecimus,<a class="footnoteLink" href="#note_LCL112_174_2" id="target_note_LCL112_174_2"><sup>2</sup></a> sed paululum pluvia<a class="footnoteLink" href="#note_LCL112_174_3" id="target_note_LCL112_174_3"><sup>3</sup></a> aspersi sumus. Sed priusquam ad villam venimus, Anagniam devertimus, mille fere passus a via. Deinde id oppidum antiquum vidimus, minutulum quidem sed multas res in se antiquas hab&lt;ens&gt; et aedes sanctasque caerimonias supra modum. Nullus angulus fuit, ubi delubrum aut fanum aut templum non sit; praeterea multi libri lintei, quod ad sacra adtinet.<a class="footnoteLink" href="#note_LCL112_174_4" id="target_note_LCL112_174_4"><sup>4</sup></a> Deinde in porta, quom exiimus, ibi scriptum erat bifariam sic: <span class="italic">Flamen sume samentum.</span> Rogavi aliquem ex popularibus quid illud verbum esset? Ait lingua Hernica pelli culam de hostia, quam in apicem suum flamen quom in urbem introeat imponit. Multa adeo alia didicimus




</p></section><notes><section class="footnotes"><ul><li class="note" id="note_LCL112_174_1"><a class="footnoteCrossrefLink" href="#target_note_LCL112_174_1" title="Click to highlight in text"><sup class="lineRef">1</sup>After this letter at the end of <span class="italic">Ad M. Caes.</span> iii. follow words which Mai reads as <span class="italic">Caecilius s&lt;ae&gt;pe &lt;r&gt;ogatus legi emendavi.</span> Havet suggests <span class="italic">pr</span> (<span class="italic">aefectus</span>) <span class="italic">pr</span> (<span class="italic">aetorio</span>) <span class="italic">togatus.</span></a></li><script type="text/javascript">document.getElementById('note_LCL112_174_1').style.display = "none";</script><li class="note" id="note_LCL112_174_2"><a class="footnoteCrossrefLink" href="#target_note_LCL112_174_2" title="Click to highlight in text"><sup class="lineRef">2</sup>Before this word the Codex has <span class="italic">non,</span> erased by m<sup>2</sup>. <span class="underlined"><span class="italic">Nos</span></span> and <span class="underlined"><span class="italic">con</span></span><span class="italic">fecimus</span> have been suggested.</a></li><script type="text/javascript">document.getElementById('note_LCL112_174_2').style.display = "none";</script><li class="note inline" id="note_LCL112_174_3"><a class="footnoteCrossrefLink" href="#target_note_LCL112_174_3" title="Click to highlight in text"><sup class="lineRef">3</sup>Cod. <span class="italic">pluviae.</span></a></li><script type="text/javascript">document.getElementById('note_LCL112_174_3').style.display = "none";</script><li class="note" id="note_LCL112_174_4"><a class="footnoteCrossrefLink" href="#target_note_LCL112_174_4" title="Click to highlight in text"><sup class="lineRef">4</sup>Another MS. noted on margin of Cod. <span class="italic">had pertinet.</span></a></li><script type="text/javascript">document.getElementById('note_LCL112_174_4').style.display = "none";</script></ul></section></notes></section>