<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>2. Haec omnia feci spe fretus posse me victu tenui et aqua potanda malam valetudinem qua impedior, si non omnino sedare, certe ad maius intervallum reiectos eius impetus mitigare. Ita evenit ut solito diutius bene valerem et fortis vigerem, adeo ut duas amicorum causas non minimi laboris apud te tutatus sim. Ingruit deinde tanta vis valetudinis,
<span class="marginNote left">Ambr. 331</span>quae mihi ostenderet omnem spem illam | &lt;frustra fuisse&gt; . . . .<a class="footnoteLink" href="#note_LCL112_238_1" id="target_note_LCL112_238_1"><sup>1</sup></a> </p>
<p><span class="italic">Ad M. Caes.</span> v. 37 (52) (Naber, p. 87).</p>
<p><span class="marginNote left">Vat. 104, <span class="italic">ad med.</span></span>| <span class="sc">Domino</span> meo.</p>
<p>Aridelus iste, qui tibi litteras meas reddit, a pueritia me curavit a studio perdicum usque ad seria officia. Libertus vester est; procurabit<a class="footnoteLink" href="#note_LCL112_238_2" id="target_note_LCL112_238_2"><sup>2</sup></a> vobis industrie; est enim homo frugi et sobrius et acer et diligens. Petit nunc procurationem ex forma suo loco ac iusto tempore. Faveto ei, Domine, quod poteris. Si formam non cognosces hominis, ubi ad nomen Arideli ventum fuerit, memento a me tibi Aridelum commendatum. Vale, Domine dulcissime. Dominam saluta.</p>
</section><notes><section class="footnotes"><ul><li class="note" id="note_LCL112_238_1"><a class="footnoteCrossrefLink" href="#target_note_LCL112_238_1" title="Click to highlight in text"><sup class="lineRef">1</sup>The lost parts at the end of this letter and at the beginning of <span class="italic">Ad Pium,</span> 9, cover one page.</a></li><script type="text/javascript">document.getElementById('note_LCL112_238_1').style.display = "none";</script><li class="note" id="note_LCL112_238_2"><a class="footnoteCrossrefLink" href="#target_note_LCL112_238_2" title="Click to highlight in text"><sup class="lineRef">2</sup>Cod. <span class="italic">procuravit,</span> but <span class="italic">b</span> and <span class="italic">v</span> are used interchangeably.</a></li><script type="text/javascript">document.getElementById('note_LCL112_238_2').style.display = "none";</script></ul></section></notes></section>