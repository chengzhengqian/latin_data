<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>5. Nunc ut frivolis finem faciam et convertar ad serium, hae litterae tuae cum primis indicio mihi fuerunt, quanto opere te diligam, quom magis perturbatus sum ad tuum quam ad filiae tuae periculum: quom alioqui te quidem mihi, filiam vero tuam etiam tibi, ut par est, superstitem cupiam. Sed heus tu videbis ne delator existas neve indicio pareas apud
<span class="marginNote left">Vat. 138</span>filiam, quasi vero ego te | quam illam magis diligam. Nam periculum est ne ex ea re filia tua commota, ut est gravis et prisca femina, poscenti mihi manus et plantas ad saviandum ea causa iratior subtrahat aut gravatius porrigat: cuius ego, di boni! manus par-volas plantasque illas pinguiculas tum libentius exosculabor quam tuas cervices regias tuumque os probum et facetum.</p>
<p><span class="italic">Ad M. Caes.</span> v. 28 (43) (Naber, p. 84).</p>
<p><span class="marginNote left">Vat. 80, <span class="italic">ad fin.</span></span>| <span class="sc">Magistro</span> meo.</p>
<p>Dies mihi totus vacuus erit. Siquid umquam me amasti, hodie am a et uberem mi materiam mitte, oro et rogo καὶ ἀντιβολῶ καὶ δέομαι καὶ ἱκετεύω. In illa enim centumvirali non inveni praeter ἐπιφωνήματα.
<span class="marginNote left">Vat. 79</span>Vale, optime magister. | Domina mea te salutat Volebam aliquid, ubi clamari debeat, scribere. Fave mi et quaere clamosam ὑπόθεσιν.</p>
<span class="br"></span><span class="lineNumber"></span><span class="br"></span>
</section><notes></notes></section>