<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
quod dedecori aut probro aut flagilio foret; nullum in aetate agunda avarum, nullum perfidum facinus meum extitisse; contraque multa liberaliter multa amice multa fideliter multa constanter saepe etiam cum periculo capitis consulta Cum fratre optimo concordissime vixi, quem patris vestri bonitate summos honores adeptum gaudeo, vestra vero amicitia satis quietum et multum securum video. Honores quos ipse adeptus sum numquam improbis rationibus concupivi. Animo potius quam corpori curando operam dedi. Studia doctrinae rei familiari meae praetuli. Pauperem me quam ope cuiusquam adiutum, postremo egere quam poscere malui.</p>
<p>9. Sumptu numquam prodigo fui, quaestu<a class="footnoteLink" href="#note_LCL113_230_1" id="target_note_LCL113_230_1"><sup>1</sup></a> interdum necessario. Verum dixi sedulo, verum audivi libenter. Potius duxi negligi quam blandiri, tacere quam fingere, infrequens amicus esse quam frequens adsentator. Pauca petii, non pauca merui. Quod cuique potui pro copia commodavi. Merentibus promptius, immerentibus audacius opem tuli. Neque me parum gratus quispiam repertus segniorem effecit ad beneficia quaecumque possem prompte impertieuda. 

</p></section><notes><section class="footnotes"><ul><li class="note" id="note_LCL113_230_1"><a class="footnoteCrossrefLink" href="#target_note_LCL113_230_1" title="Click to highlight in text"><sup class="lineRef">1</sup>Both text and margin have <span class="italic">quaestui</span>.</a></li><script type="text/javascript">document.getElementById('note_LCL113_230_1').style.display = "none";</script></ul></section></notes></section>