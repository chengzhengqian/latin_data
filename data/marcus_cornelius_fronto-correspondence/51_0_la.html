<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">nihil interdum dissimulatum? Quibus ille modis Protagoram et Polum et Thrasymachum et sophistas ceteros versare et inretire solitus? Quando autem aperta arte congressus est? Quando non ex insidiis adortus? Quo ex homine nata inversa oratio videtur,
<span class="marginNote left">Vat. 189</span>quam Graeci εἰρωνείαν | appellant? Alcibiaden vero ceterosque adulescentes genere aut forma aut opibus feroces quo pacto appellare atque adfari solebat? Per iurgium an per πολιτίαν? Exprobrando acriter quae delinquerent an leniter arguendo? Neque deerat Socrati profecto gravitas aut vis, quantum<a class="footnoteLink" href="#note_LCL112_102_1" id="target_note_LCL112_102_1"><sup>1</sup></a> cynicus Diogenes vulgo saeviebat; sed vidit profecto ingenia partim hominum ac praecipue adulescentium facilius comi atque adfabili oratione leniri quam acri violentaque superari. Itaque non vineis neque arietibus errores adulescentium expugnabat, sed cuniculis subruebat, neque umquam ab eo auditores discessere lacerati sed nonnumquam lacessiti. Est enim genus hominum natura insectantibus indomitum, blandientibus conciliatum. Quam ob rem facilius precariis decedimus quam violentis deterremur, plusque ad corrigendum promovent consilia quam iurgia. Ita comitati monentium obsequimur, inclementiae obiurgantium obnitimur.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL112_102_1"><a class="footnoteCrossrefLink" href="#target_note_LCL112_102_1" title="Click to highlight in text"><sup class="lineRef">1</sup>The margin of the Codex gives <span class="italic">quantam</span> from another MS.</a></li><script type="text/javascript">document.getElementById('note_LCL112_102_1').style.display = "none";</script></ul></section></notes></section>