<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
mihi quidem neutiquam diutinam adferent sollici-tudinem, cui tam propinqua mors. Sive in aeternum
<span class="marginNote left">Ambr. 180</span>extinguimur, olim cupienti | mihi, tandem .... tu acerbiora .... neque arborum neque .... eodem tempore .... heres tuus .... ad vindemiam .... isto tempore .... asperius, nequivi
<span class="marginNote left">Ambr. 179</span>prae fletu | ac dolore. Meus etiam hic mi<a class="footnoteLink" href="#note_LCL113_228_1" id="target_note_LCL113_228_1"><sup>1</sup></a> dulcissimus nepos, quem ipse sinu meo educo, hic est profecto, qui me magis magisque lacerat et excruciat. Namque in huius facie illum amissum contemplor, exemplum oris imaginor, sonum vocis eundem animo fingo. Hanc sibi dolor meus picturam commentatur. Verum defuncti vultum ignorans, dum verisimilem coniecto, maceror.</p>
<p>7. Sapiet mea filia: viro omnium quantum est hominum optimo adquiescet: is eam consolabitur pariter lacrimando pariter suspirando &lt;pariter&gt;<a class="footnoteLink" href="#note_LCL113_228_2" id="target_note_LCL113_228_2"><sup>2</sup></a> loquendo pariter conticiscendo. Senex ego parens indigne consolabor; dignius enim foret ipsum me ante obiisse. Neque ulla poetarum carmina aut sapientium praecepta tantum promoverint ad luctum filiae meae sedandum et dolorem leniendum, quantum maviti vox<a class="footnoteLink" href="#note_LCL113_228_3" id="target_note_LCL113_228_3"><sup>3</sup></a> &lt;ex&gt; ore carissimo et pectore iunctissimo profecta.</p>
<p>8. Me autem consolatur aetas mea prope iam edita et morti proxima. Quae quom aderit, si noctis si lucis id tempus erit, caelum quidem consalutabo discedens et quae mihi conscius sum protestabor:
<span class="marginNote left">Ambr. 182</span>nihil in longo vitae meae spatio a me admissum| 





</p></section><notes><section class="footnotes"><ul><li class="note" id="note_LCL113_228_1"><a class="footnoteCrossrefLink" href="#target_note_LCL113_228_1" title="Click to highlight in text"><sup class="lineRef">1</sup>Heindorf for Cod. <span class="italic">huic me</span>.</a></li><script type="text/javascript">document.getElementById('note_LCL113_228_1').style.display = "none";</script><li class="note inline" id="note_LCL113_228_2"><a class="footnoteCrossrefLink" href="#target_note_LCL113_228_2" title="Click to highlight in text"><sup class="lineRef">2</sup>Naber.</a></li><script type="text/javascript">document.getElementById('note_LCL113_228_2').style.display = "none";</script><li class="note" id="note_LCL113_228_3"><a class="footnoteCrossrefLink" href="#target_note_LCL113_228_3" title="Click to highlight in text"><sup class="lineRef">3</sup>Naber. Cod. has <span class="italic">uxor e carissimo pectore</span>.</a></li><script type="text/javascript">document.getElementById('note_LCL113_228_3').style.display = "none";</script></ul></section></notes></section>