<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

easque tam eleganter tam amice tam blande tam effuse tam flagranter compositas, quamquam<a class="footnoteLink" href="#note_LCL112_220_1" id="target_note_LCL112_220_1"><sup>1</sup></a> tot negotiis tot<a class="footnoteLink" href="#note_LCL112_220_2" id="target_note_LCL112_220_2"><sup>2</sup></a> officiis, tot rescribendis per provincias litteris destringerere. At enim proposueram—nihil enim mihi a te occultum aut dissimulatum retinere fas est—ita, inquam, proposueram vel desidiae culpam a te subire rarius scribendo tibi potius quam te multis rebus occupatum epistulis meis onerarem et ad scribendum provocarem, quom tu cotidie ultro scripsisti mihi. Sed quid dico <span class="italic">cotidie?</span> Ergo iam hic mihi ὀνοματοποιίας opus est. Nam cotidie foret, si singulas epistulas per dies singulos scripsisses; quom
<span class="marginNote left">Vat, 242: Quat vii.</span>vero plures epistulae sint quam dies, | verbum istud <span class="italic">cotidie</span> minus significat. Nec est, Domine, cur<a class="footnoteLink" href="#note_LCL112_220_3" id="target_note_LCL112_220_3"><sup>3</sup></a> mihi tristior sis, quod<a class="footnoteLink" href="#note_LCL112_220_4" id="target_note_LCL112_220_4"><sup>4</sup></a> omnino veritus sim ne tibi litterae meae crebriores oneri<a class="footnoteLink" href="#note_LCL112_220_5" id="target_note_LCL112_220_5"><sup>5</sup></a> essent: nam quo mihi amantior es, tanto me laborum tuorum parciorem et occupationum tuarum modestiorem esse oportet.</p>
<p>2. Quid est mihi osculo tuo suavius? Ille mihi suavis odor, ille fructus in tuo collo atque osculo situs est. Attamen proxime quom proficiscerere, quom iam pater tuus vehiculum conscendisset, te salutantium et exosculantium turba diutius moraretur, profuit<a class="footnoteLink" href="#note_LCL112_220_6" id="target_note_LCL112_220_6"><sup>6</sup></a> ut te solus ex omnibus non complecterer nec exoscularer. Item in ceteris aliis rebus omnibus numquam equidem mea commoda tuis utilitatibus 




</p></section><notes><section class="footnotes"><ul><li class="note" id="note_LCL112_220_1"><a class="footnoteCrossrefLink" href="#target_note_LCL112_220_1" title="Click to highlight in text"><sup class="lineRef">1</sup>Ehrenthal for Cod. <span class="italic">cum clam.</span></a></li><script type="text/javascript">document.getElementById('note_LCL112_220_1').style.display = "none";</script><li class="note" id="note_LCL112_220_2"><a class="footnoteCrossrefLink" href="#target_note_LCL112_220_2" title="Click to highlight in text"><sup class="lineRef">2</sup>For Cod. <span class="italic">quod</span> in both places.</a></li><script type="text/javascript">document.getElementById('note_LCL112_220_2').style.display = "none";</script><li class="note" id="note_LCL112_220_3"><a class="footnoteCrossrefLink" href="#target_note_LCL112_220_3" title="Click to highlight in text"><sup class="lineRef">3</sup>For Cod. <span class="italic">quod.</span></a></li><script type="text/javascript">document.getElementById('note_LCL112_220_3').style.display = "none";</script><li class="note inline" id="note_LCL112_220_4"><a class="footnoteCrossrefLink" href="#target_note_LCL112_220_4" title="Click to highlight in text"><sup class="lineRef">4</sup>For Cod. <span class="italic">cur.</span></a></li><script type="text/javascript">document.getElementById('note_LCL112_220_4').style.display = "none";</script><li class="note" id="note_LCL112_220_5"><a class="footnoteCrossrefLink" href="#target_note_LCL112_220_5" title="Click to highlight in text"><sup class="lineRef">5</sup>For Cod. <span class="italic">oncris.</span></a></li><script type="text/javascript">document.getElementById('note_LCL112_220_5').style.display = "none";</script><li class="note inline" id="note_LCL112_220_6"><a class="footnoteCrossrefLink" href="#target_note_LCL112_220_6" title="Click to highlight in text"><sup class="lineRef">6</sup>Mai: <span class="italic">prope fuit.</span></a></li><script type="text/javascript">document.getElementById('note_LCL112_220_6').style.display = "none";</script></ul></section></notes></section>