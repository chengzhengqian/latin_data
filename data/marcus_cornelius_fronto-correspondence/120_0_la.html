<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p><span class="italic">Ad M. Caes.</span> v. 38 (53) (Naber, p. 87).</p>
<p><span class="sc">Domino</span> meo.</p>
<p><span class="marginNote left">Vat. 103</span>Utrum facti virtus ornaverit orationem, an | oratio factum nobilissimum aequiparaverit, incertus sum: certe quidem eiusdem &lt;haec&gt; dicta cuius illa facta. Sed et fratris tui oratio me delectavit, nam et ornata fuit et cordata. Et certum habeo eum minimum spatii habuisse ad meditandum.</p>
<p><span class="italic">Ad M. Caes.</span> v. 39 (54) (Naber, p. 87).</p>
<p><span class="sc">Rescriptum,</span></p>
<p>Reversus a convivio patris libellum tuum accepi, dimisso iam, ut cognosco, eo per quem fuerat adlatus. Rescribo igitur vespera multa quod tu legas die crastino. Orationem patris mei parem materiae suae visam tibi nihil mirum est, mi magister. Fratris autem gratiarum actio mihi eo laudabilior est, quo minus ad meditandum, ut coniectas, habuit spatii. Vale mi iucundissime magister. Mater mea te salutat.</p>
<p><span class="italic">Ad M. Caes.</span> v. 40 (55) (Naber, p. 87).</p>
<p><span class="sc">Domino</span> meo.</p>
<p>Cholera usque eo adflictus sum ut vocem amitterem, singultirem, suspirio angerer,<a class="footnoteLink" href="#note_LCL112_240_1" id="target_note_LCL112_240_1"><sup>1</sup></a> postremo venae 
</p></section><notes><section class="footnotes"><ul><li class="note" id="note_LCL112_240_1"><a class="footnoteCrossrefLink" href="#target_note_LCL112_240_1" title="Click to highlight in text"><sup class="lineRef">1</sup>Schopen for Cod. <span class="italic">agerer.</span></a></li><script type="text/javascript">document.getElementById('note_LCL112_240_1').style.display = "none";</script></ul></section></notes></section>