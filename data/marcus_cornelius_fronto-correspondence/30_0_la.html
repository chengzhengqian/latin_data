<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
nunc amorem erga te meum augere potes, si augeri potest. Adpropinquat cognitio, in qua homines non modo orationem tuam benigne audituri, sed indignationem maligne spectaturi videntur. Neque ullum video qui te in hac re monere audeat. Nam qui minus amici sunt malunt te inspectare inconstantius agentem; qui autem magis amici sunt, metuunt ne adversario tuo amiciores esse videantur, si te ab accusatione eius propria tua abducant. Tum autem, si quod tu in eam rem dictum elegantius meditatus es, per silentium dictionem auferre tibi non sustinent.
<span class="marginNote left">Vat. 125</span>Ideo,<a class="footnoteLink" href="#note_LCL112_60_1" id="target_note_LCL112_60_1"><sup>1</sup></a> sive | tu me temerarium consultorem sive audacem puerulum sive adversario tuo benivolen-tiorem esse existimabis, non propterea quod rectius esse arbitrabor, pedetemptius tibi consulam. Sed quid dixi <span class="italic">consulam?</span> qui id a te postulo et magno opere postulo et me, si impetro, obligari tibi repromitto. Sed<a class="footnoteLink" href="#note_LCL112_60_2" id="target_note_LCL112_60_2"><sup>2</sup></a> dices <span class="italic">Quid! si lacessitus fuero, non eum simili dicto remunerabo?</span> At ex eo tibi maiorem laudem quaeres, si nec lacessitus quicquam responderis. Verum si prior fecerit, respondenti tibi utcumque poterit ignosci: ut autem non inciperet, postulavi ab eo et impetrasse me credo. Utrumque enim vestrum pro suis quemque meritis diligo, et scio illum quidem in avi mei P. Calvisii domo educatum,<a class="footnoteLink" href="#note_LCL112_60_3" id="target_note_LCL112_60_3"><sup>3</sup></a> me autem apud te eruditum. Propterea maximam curam in animo meo habeo, uti quam 

</p></section><notes><section class="footnotes"><ul><li class="note" id="note_LCL112_60_1"><a class="footnoteCrossrefLink" href="#target_note_LCL112_60_1" title="Click to highlight in text"><sup class="lineRef">1</sup>Ehrenthal for Cod. <span class="italic">adeo.</span></a></li><script type="text/javascript">document.getElementById('note_LCL112_60_1').style.display = "none";</script><li class="note inline" id="note_LCL112_60_2"><a class="footnoteCrossrefLink" href="#target_note_LCL112_60_2" title="Click to highlight in text"><sup class="lineRef">2</sup>MÃ¼ller for Cod. <span class="italic">et.</span></a></li><script type="text/javascript">document.getElementById('note_LCL112_60_2').style.display = "none";</script><li class="note" id="note_LCL112_60_3"><a class="footnoteCrossrefLink" href="#target_note_LCL112_60_3" title="Click to highlight in text"><sup class="lineRef">3</sup>Naber for Cod. <span class="italic">eruditum</span>.</a></li><script type="text/javascript">document.getElementById('note_LCL112_60_3').style.display = "none";</script></ul></section></notes></section>