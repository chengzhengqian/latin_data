<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

iubilis suis cubiculum meum perstrepunt, causidicali prorsum odio et taedio. Quid hoc dixi? Immo recte
<span class="marginNote left">Vat. 186</span>dixi, nam meus quidem magister orator | est.</p>
<p>3. Ego videor mihi perfrixisse: quod mane sole-atus ambulavi an quod male scripsi, non scio. Certe homo alioqui pituitosus, hodie tamen multo muccu-lentior mihi esse videor. Itaque oleum in caput infundam et incipiam dormire: nam in lucernam hodie nullam stillam inicere cogito, ita me equitatio et sternutatio defatigavit. Valebis mihi, magister carissime et dulcissime, quem ego—ausim dicere—magis quam ipsam Romam desidero.</p>
<p><span class="italic">Ad M. Caes.</span> iv. 6 (Naber, p. 69).</p>
<p><span class="sc">Salve</span> mi magister dulcissime.</p>
<p>1. Nos valemus. Ego aliquantulum prodormivi<a class="footnoteLink" href="#note_LCL112_180_1" id="target_note_LCL112_180_1"><sup>1</sup></a> propter perfrictiunculam, quae videtur sedata esse. Ego ab undecima noctis in tertiam diei partim legi ex <span class="italic">Agricultura</span> Catonis partim scripsi, minus misere mehercule quam heri. Inde salutato patre meo, aqua mulsa sorbenda usque ad gulam et reiectanda fauces fovi, potius quam dicerem <span class="italic">gargarissavi</span>: nam est apud<a class="footnoteLink" href="#note_LCL112_180_2" id="target_note_LCL112_180_2"><sup>2</sup></a> Novium, credo, et alibi. Sed faucibus curatis abii ad patrem meum et immolanti adstiti. Deinde 

</p></section><notes><section class="footnotes"><ul><li class="note" id="note_LCL112_180_1"><a class="footnoteCrossrefLink" href="#target_note_LCL112_180_1" title="Click to highlight in text"><sup class="lineRef">1</sup>Should probably be <span class="italic">perdormivi.</span></a></li><script type="text/javascript">document.getElementById('note_LCL112_180_1').style.display = "none";</script><li class="note" id="note_LCL112_180_2"><a class="footnoteCrossrefLink" href="#target_note_LCL112_180_2" title="Click to highlight in text"><sup class="lineRef">2</sup>For Cod. <span class="italic">et ad.</span></a></li><script type="text/javascript">document.getElementById('note_LCL112_180_2').style.display = "none";</script></ul></section></notes></section>