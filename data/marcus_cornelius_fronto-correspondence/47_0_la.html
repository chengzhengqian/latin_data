<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>Somnus autem Ulixen ne patriam quidem suam
<span class="marginNote left">Ambr. 97</span>diu agnosceret sivit, cuius καὶ καπνὸν | ἀποθρώσκοντα
νοῆσαι<a class="footnoteLink" href="#note_LCL112_94_1" id="target_note_LCL112_94_1"><sup>1</sup></a> ἱμείρετο.</p>
<p>3. Nunc a Laertio ad Atridam transeo. Nam illud πασσυδίῃ, quod eum decepit, cuius causa tot legiones funduntur fugantur, ex somno et ex somnio profecto oritur.</p>
<p>Quod,<a class="footnoteLink" href="#note_LCL112_94_2" id="target_note_LCL112_94_2"><sup>2</sup></a> quom ὁ ποιητὴς Agamemnona laudat, quid ait?</p>
<p>ἔνθ’ οὐκ ἂν βρίζοντα ἴδοις Ἀγαμέμνονα δῖον・</p>
<p>quid cum reprehendit?—</p>
<p>οὐ χρὴ παννύχιον εὕδειν βουληΦόρον ἄνδρα,</p>
<p>quos quidem versus orator egregius mire quondam evertit.</p>
<p>4. Transeo nunc ad Q. Ennium nostrum, quem tu ais ex somno et somnio initium sibi &lt;scribendi&gt;<a class="footnoteLink" href="#note_LCL112_94_3" id="target_note_LCL112_94_3"><sup>3</sup></a> fecisse. Sed profecto nisi ex somno suscitatus esset, numquam somnium suum narrasset.</p>
<p>5. Hinc ad Hesiodum pastorem, quem dormientem poetam ais factum. At enim ego meminisse olim apud magistrum me legere:</p>
<span class="line">ποιμένι μῆλα νέμοντι παρ᾽ ἴχνιον ὀξέος ἵππου</span><span class="linebreak"></span>
<span class="line">‘Ησιόδῳ Μουσέων ἑσμὸς ὅτ᾽ ἠντίασεν</span><span class="linebreak"></span>
<p>τὸ “ὃτ᾽ ἠντίασεν” vides quale sit, scilicet ambulanti obviam venisse Musas.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL112_94_1"><a class="footnoteCrossrefLink" href="#target_note_LCL112_94_1" title="Click to highlight in text"><sup class="lineRef">1</sup>m<sup>2</sup> of the Codex adds ἧς γαίης θανέειν.</a></li><script type="text/javascript">document.getElementById('note_LCL112_94_1').style.display = "none";</script><li class="note" id="note_LCL112_94_2"><a class="footnoteCrossrefLink" href="#target_note_LCL112_94_2" title="Click to highlight in text"><sup class="lineRef">2</sup>Naber <span class="italic">quid.</span></a></li><script type="text/javascript">document.getElementById('note_LCL112_94_2').style.display = "none";</script><li class="note inline" id="note_LCL112_94_3"><a class="footnoteCrossrefLink" href="#target_note_LCL112_94_3" title="Click to highlight in text"><sup class="lineRef">3</sup>Schopen.</a></li><script type="text/javascript">document.getElementById('note_LCL112_94_3').style.display = "none";</script></ul></section></notes></section>