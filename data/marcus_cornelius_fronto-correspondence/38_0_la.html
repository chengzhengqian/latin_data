<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">scribere nuntium de ipso Iuliano optatissimum, verba suavissima, consilia saluberrima. Quid illud, quod dissimulare nullo modo possum, apud te sum<a class="footnoteLink" href="#note_LCL112_76_1" id="target_note_LCL112_76_1"><sup>1</sup></a> dissimulaturus? Utique illud ipsum quod tanta ad me scripsisti, quom cras venturus essem: id vero mihi
<span class="marginNote left">Vat. 177</span>longe fuit gratissimum; | in eo Ego<a class="footnoteLink" href="#note_LCL112_76_2" id="target_note_LCL112_76_2"><sup>2</sup></a> me beatissimum supra omnes homines arbitratus sum, nam quanti me faceres quantamque amicitiae meae haberes fiduciam, in eo maxime atque dulcissime ostendisti. Quid ego addam, nisi <span class="italic">te merito amo?</span> Sed quid dico <span class="italic">merito?</span> Nam utinam pro tuo merito te amare possem! Atque id est quod saepe absenti atque insonti tibi irascor atque succenseo, quod facis ne te ut volo amare possim, id est ne meus animus amorem tuum usque ad summum columen eius persequi posset.</p>
<p>2. De Herode quod dicis perge, oro te; ut Quintus noster ait, <span class="italic">pervince perlinaci pervicacia.</span> Et Herodes te amat et ego istic hoc ago et, qui te non amat, profecto neque ille animo intellegit, neque oculis videt; nam de auribus nihil dico, nam omnium aures tuae voculae<a class="footnoteLink" href="#note_LCL112_76_3" id="target_note_LCL112_76_3"><sup>3</sup></a> subserviunt sub iugum subactae. Mihi et hodiernus dies verno die longior et nox veniens hiberna nocte prolixior videtur atque videbitur. Nam cum maximo opere Frontonem meum consalutare, tum harum recentium litterarum scriptorem praecipue cupio complecti.</p>
<p>3. Haec cursim ad te scripsi, quia Maecianus</p>
</section><notes><section class="footnotes"><ul><li class="note" id="note_LCL112_76_1"><a class="footnoteCrossrefLink" href="#target_note_LCL112_76_1" title="Click to highlight in text"><sup class="lineRef">1</sup>Naber for Cod. <span class="italic">alium,</span></a></li><script type="text/javascript">document.getElementById('note_LCL112_76_1').style.display = "none";</script><li class="note" id="note_LCL112_76_2"><a class="footnoteCrossrefLink" href="#target_note_LCL112_76_2" title="Click to highlight in text"><sup class="lineRef">2</sup>In the Cod. this word has a capital and is spaced.</a></li><script type="text/javascript">document.getElementById('note_LCL112_76_2').style.display = "none";</script><li class="note" id="note_LCL112_76_3"><a class="footnoteCrossrefLink" href="#target_note_LCL112_76_3" title="Click to highlight in text"><sup class="lineRef">3</sup>The margin of Cod. has <span class="italic">tuis voculis.</span> The singular has a depreciatory sense in Cicero, <span class="italic">Ad Att.</span> ii. 23, and Propert. i. 16. 7.</a></li><script type="text/javascript">document.getElementById('note_LCL112_76_3').style.display = "none";</script></ul></section></notes></section>