<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p><span class="italic">Ad M. Cars.</span> v. 46 (61) (Naber, p. 90).</p>
<p><span class="sc">Domino</span> meo.</p>
<p>Ipso die quo<a class="footnoteLink" href="#note_LCL112_248_1" id="target_note_LCL112_248_1"><sup>1</sup></a> proficisci destinabam, genus dolorem sensi. Spero in paucis diebus me recte fore. Vale, Domine optime. Dominam saluta.</p>
<p><span class="italic">Ad M. Caes.</span> v. 47 (62) (Naber, p. 90).</p>
<p><span class="sc">Magistro</span> meo salutem.</p>
<p>Nunc denique opto, mi magister, iucundiora indices. Nam doluisse te in id tempus, quo mihi scribebas, litterae declarant. Haec obambulans dictavi. Nam eum motum in praesentia ratio corpusculi
<span class="marginNote left">Vat. 99</span>desiderabat. Vindemiarum | autem gratiam nunc demum integram sentiam, quom tua valetudo placa-tior esse nobis coeperit. Vale mi iucundissime magister.</p>
<p><span class="italic">Ad M. Caes. v.</span> 48 (63) (Naber, p. 90).</p>
<p><span class="sc">Domino</span> meo.</p>
<p>Plantae, Domine, dolore impedior. Ideo vos per istos dies non salutavi. Vale, Domine optime. Dominam saluta.</p>
<p><span class="italic">Ad M. Caes.</span> v. 49 (64) (Naber, p. 90).</p>
<p><span class="sc">Magistro</span> meo.</p>
<p>Quom salubre tibi est facile progredi, tunc et nobis conspectus tuus erit iucundus. Id ut quam primum eveniat et dolor plantae quiescat, di iuvent. Vale mi optime magister.</p>
</section><notes><section class="footnotes"><ul><li class="note" id="note_LCL112_248_1"><a class="footnoteCrossrefLink" href="#target_note_LCL112_248_1" title="Click to highlight in text"><sup class="lineRef">1</sup>For Cod. <span class="italic">ipsa . . . qua.</span></a></li><script type="text/javascript">document.getElementById('note_LCL112_248_1').style.display = "none";</script></ul></section></notes></section>