<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

tamen videntur quae ad aures prius accidunt.<a class="footnoteLink" href="#note_LCL112_204_1" id="target_note_LCL112_204_1"><sup>1</sup></a> Quae denique huiusce rei ratio, tu facilius scias, qui de natura et sensibus hominum scis amplius aliquid meliusque didicisti. Ego qui a meo magistro et parente Athenodoto ad exempla et imagines quasdam rerum, quas ille εἰκόνας appellabat, apte animo comprehendundas accommodandasque mediocriter institutus sum, hanc huiusce rei imaginem repperisse videor, cur meus translatus metus levior sit mihi visus: simile solere onus grave humero gestantibus, quom illud onus in sinistrum ab dextro humero transtulere, quamquam nihil de pondere deminutum, tamen ut oneris translatio videatur etiam elevatio.<a class="footnoteLink" href="#note_LCL112_204_2" id="target_note_LCL112_204_2"><sup>2</sup></a> </p>
<p>2. Nunc quoniam postrema parte epistulae tuae,
<span class="marginNote left">Vat. 132</span>quae meliuscule iam valere Faustinam nuntiasti, | omnem mihi prorsus metum ac sollicitudinem depulisti, non alienum tempus videtur de meo adversus te amore remissius aliquid tecum et liberalius fabulandi; nam ferme metu magno et pavore relevatis conceditur ludere aliquid atque ineptire. Ego quanto opere te diligam, non minus<a class="footnoteLink" href="#note_LCL112_204_3" id="target_note_LCL112_204_3"><sup>3</sup></a> de gravibus et seriis experimentis quam plerisque etiam frivolis sentio. Quae aut cuiusmodi sint haec frivola indicabo.</p>
<p>3. Siquando te <span class="italic">somno leni,</span> ut poeta ait, <span class="italic">placidoque revinctus</span> video in somniis, numquam est quin amplectar et exosculer: tum pro argumento cuiusque somnii aut fleo ubertim aut exulto laetitia aliqua et 


</p></section><notes><section class="footnotes"><ul><li class="note" id="note_LCL112_204_1"><a class="footnoteCrossrefLink" href="#target_note_LCL112_204_1" title="Click to highlight in text"><sup class="lineRef">1</sup>The margin of Cod. gives <span class="italic">accedunt.</span></a></li><script type="text/javascript">document.getElementById('note_LCL112_204_1').style.display = "none";</script><li class="note" id="note_LCL112_204_2"><a class="footnoteCrossrefLink" href="#target_note_LCL112_204_2" title="Click to highlight in text"><sup class="lineRef">2</sup>Read in the margin of Cod. as <span class="italic">relevatio.</span></a></li><script type="text/javascript">document.getElementById('note_LCL112_204_2').style.display = "none";</script><li class="note" id="note_LCL112_204_3"><a class="footnoteCrossrefLink" href="#target_note_LCL112_204_3" title="Click to highlight in text"><sup class="lineRef">3</sup>Should not this be <span class="italic">magis</span>?</a></li><script type="text/javascript">document.getElementById('note_LCL112_204_3').style.display = "none";</script></ul></section></notes></section>