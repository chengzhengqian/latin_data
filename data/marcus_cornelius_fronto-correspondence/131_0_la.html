<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

officium, ut par erat, retinere cupiebam. Haec ego
<span class="marginNote left">Ambr. 348</span>te, ut mea omnia cetera, scire volui, conatus | mehercules ad te quoque de eadem re prolixiores litteras scribere: sed recordanti cuncta mihi melius visum non obtundere te neque a potioribus avocare.</p>
<p><span class="italic">Ad Antoninum Pium,</span> 9 (Naber, p. 170).</p>
<p><span class="marginNote left">Ambr. 330, <span class="italic">ad med.</span></span>| &lt;<span class="sc">Antonino Pio Augusto</span> Fronto.&gt;</p>
<p>1. . . . .amicorum meorum fecit modestia ne
<span class="marginNote left">Ambr. 329</span>quid improbe peterem<a class="footnoteLink" href="#note_LCL112_262_1" id="target_note_LCL112_262_1"><sup>1</sup></a> . . . . | Equitis Romani unius contubernalis mei Sextii Calpurnii dignitatem rogatu meo exornasti duabus iam procurationibus datis. Ea ego duarum procurationum beneficia quater numero: bis quom dedisti procurationes, itemque bis quom excusationes recepisti.</p>
<p>2. Suppiicavi iam tibi per biennium pro Appiano amico meo, cum quo mihi et vetus consuetudo et studiorum usus prope cotidianus intercedit. Quin ipsum quoque certum habeo et affirmare ausim eadem modestia usurum qua Calpurnius Iulianus meus usus est. Dignitatis enim suae in senectute ornandae causa, non ambitione aut procuratoris stipendii cupiditate optat adipisci hunc honorem. 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL112_262_1"><a class="footnoteCrossrefLink" href="#target_note_LCL112_262_1" title="Click to highlight in text"><sup class="lineRef">1</sup>From the margin of Ambr. 330.</a></li><script type="text/javascript">document.getElementById('note_LCL112_262_1').style.display = "none";</script></ul></section></notes></section>