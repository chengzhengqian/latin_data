<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p><span class="italic">Ad M. Caes.</span> v. 10 (25) (Naber, p. 80).</p>
<p><span class="sc">Domino</span> meo.</p>
<p><span class="marginNote left">Vat. 83</span>Modo mihi Victorinus indicat Dominam tuam|magis caluisse quam heri. Gratia leviora omnia nuntiabat. Ego te idcirco non vidi, quod ex grave-dine sum imbecillus. Cras tamen mane domum ad te veniam. Eadem,<a class="footnoteLink" href="#note_LCL112_194_1" id="target_note_LCL112_194_1"><sup>1</sup></a> si tempestivom erit, etiam Dominam visitabo.</p>
<p><span class="italic">Ad M. Caes.</span> v. 11 (26) (Naber, p. 80).</p>
<p><span class="sc">Magistro</span> meo.</p>
<p>Caluit et hodie Faustina, et quidem id ego magis hodie videor mihi deprehendisse. Sed dis iuvantibus aequiorem mihi animum facit ipsa, quod se tam obtemperanter nobis accommodat. Tu, si potuisses scilicet, venisses. Quod iam potes et quod venturum promittis, delector, mi magister. Vale mi iucundissime magister.</p>
<p><span class="italic">Ad M. Caes.</span> v. 7 (22) (Naber, p. 79).</p>
<p><span class="marginNote left">Vat. 106 col. 2, <span class="italic">ad fin.</span></span>| <span class="sc">Magistro</span> meo.</p>
<p>Ludis tu quidem, at mihi peramplam anxietatem et summam aegritudinem, &lt;acerbissimum&gt; dolorem, et ignem flagrantissimum litteris his tuis misisti, ne cenare, ne dormire, ne denique studere libeat. Verum tu orationis hodiernae tuae habeas aliquod 
</p></section><notes><section class="footnotes"><ul><li class="note" id="note_LCL112_194_1"><a class="footnoteCrossrefLink" href="#target_note_LCL112_194_1" title="Click to highlight in text"><sup class="lineRef">1</sup><span class="italic">sc. opera.</span></a></li><script type="text/javascript">document.getElementById('note_LCL112_194_1').style.display = "none";</script></ul></section></notes></section>