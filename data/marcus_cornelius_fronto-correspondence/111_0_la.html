<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

anteponam; quia si opus sit, meo gravissimo labore atque negotio tuum levissimum otium redimam.</p>
<p>3. Igitur cogitans, quantum ex epistulis scribendis laboris caperes, proposueram parcius te appellare, quom tu cotidie scripsisti mihi. Quas ego epistulas quom acciperem, simile patiebar quod amator patitur, qui delicias suas videat currere ad se per iter asperum et periculosum. Namque is simul advenientem
<span class="marginNote left">Vat. 241</span>| gaudet, simul periculum reveretur.<a class="footnoteLink" href="#note_LCL112_222_1" id="target_note_LCL112_222_1"><sup>1</sup></a> Unde displicet mihi fabula histrionibus celebrata, ubi amans amantem puella iuvenem nocte lumine accenso stans in turri natantem in mari opperitur. Nam ego potius<a class="footnoteLink" href="#note_LCL112_222_2" id="target_note_LCL112_222_2"><sup>2</sup></a> te caruero, tametsi amore tuo ardeo, potius quam te ad<a class="footnoteLink" href="#note_LCL112_222_3" id="target_note_LCL112_222_3"><sup>3</sup></a> hoc noctis natare tantum profundi patiar, ne luna occidat, ne ventus lucernam interimat, ne quid ibi ex frigore impliciscare,<a class="footnoteLink" href="#note_LCL112_222_4" id="target_note_LCL112_222_4"><sup>4</sup></a> ne fluctus ne vadus ne piscis aliquo<a class="footnoteLink" href="#note_LCL112_222_5" id="target_note_LCL112_222_5"><sup>5</sup></a> noxsit. Haec oratio amanti plus<a class="footnoteLink" href="#note_LCL112_222_6" id="target_note_LCL112_222_6"><sup>6</sup></a> decuit et melior et salubrior fuit non alieno capitali periculo sectari voluptatis usuram brevem ac poenitendam.</p>
<p>4. Nunc ut a fabula ad verum convertar, id ego non mediocriter anxius eram, ne necessariis laboribus tuis ego insuper aliquod molestiae atque oneris imponerem, si praeter eas epistulas, quas ad plurimos necessario munere cotidie rescribis, ego quoque ad rescribendum fatigarem. Nam me carere omni fructu amoris tui malim, quam te ne minimum quidem incommodi voluptatis meae gratia subire.</p>
</section><notes><section class="footnotes"><ul><li class="note" id="note_LCL112_222_1"><a class="footnoteCrossrefLink" href="#target_note_LCL112_222_1" title="Click to highlight in text"><sup class="lineRef">1</sup>Jacobs for Cod. <span class="italic">veneretur.</span></a></li><script type="text/javascript">document.getElementById('note_LCL112_222_1').style.display = "none";</script><li class="note inline" id="note_LCL112_222_2"><a class="footnoteCrossrefLink" href="#target_note_LCL112_222_2" title="Click to highlight in text"><sup class="lineRef">2</sup>Query <span class="italic">prorsus.</span></a></li><script type="text/javascript">document.getElementById('note_LCL112_222_2').style.display = "none";</script><li class="note" id="note_LCL112_222_3"><a class="footnoteCrossrefLink" href="#target_note_LCL112_222_3" title="Click to highlight in text"><sup class="lineRef">3</sup>C. F. W. MÃ¼ller suggests the old form <span class="italic">ted</span> for these two words.</a></li><script type="text/javascript">document.getElementById('note_LCL112_222_3').style.display = "none";</script><li class="note inline" id="note_LCL112_222_4"><a class="footnoteCrossrefLink" href="#target_note_LCL112_222_4" title="Click to highlight in text"><sup class="lineRef">4</sup>Jacobs for Cod. <span class="italic">impliciscar.</span></a></li><script type="text/javascript">document.getElementById('note_LCL112_222_4').style.display = "none";</script><li class="note" id="note_LCL112_222_5"><a class="footnoteCrossrefLink" href="#target_note_LCL112_222_5" title="Click to highlight in text"><sup class="lineRef">5</sup><span class="italic">sc. modo</span> or read <span class="italic">aliqua.</span></a></li><script type="text/javascript">document.getElementById('note_LCL112_222_5').style.display = "none";</script><li class="note inline" id="note_LCL112_222_6"><a class="footnoteCrossrefLink" href="#target_note_LCL112_222_6" title="Click to highlight in text"><sup class="lineRef">6</sup>Orelli: <span class="italic">amantibus.</span></a></li><script type="text/javascript">document.getElementById('note_LCL112_222_6').style.display = "none";</script></ul></section></notes></section>