<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">ad expromendum amorem tuum et benivolentiam
<span class="marginNote left">Ambr. 99</span>declarandam. Quid, oro te, | fortunatius, quid me uno beatius esse potest, ad quem tu tam flagrantes<a class="footnoteLink" href="#note_LCL112_84_1" id="target_note_LCL112_84_1"><sup>1</sup></a> litteras mittis? Quin etiam, quod est amatorum proprium, currere ad me vis et volare.</p>
<p>2. Solet mea Domina parens tua interdum ioco<a class="footnoteLink" href="#note_LCL112_84_2" id="target_note_LCL112_84_2"><sup>2</sup></a> dicere, se mihi quod a te tanto opere diligar invidere. Quid, si istas litteras tuas legerit, quibus tu deos etiam pro salute mea votis advocas et precaris? O me beatum! ore tuo me dis commendatum! Putasne ullus dolor penetrare sciat corpus aut animum meum prae tanto gaudio? Proced . . . .<a class="footnoteLink" href="#note_LCL112_84_3" id="target_note_LCL112_84_3"><sup>3</sup></a> babae! Neque doleo iam quicquam nec aegre fero: vigeo, valeo, exulto: quo vis, veniam; quo vis, curram. Crede istud mihi, tanta me laetitia perfusum, ut rescribere tibi ilico non potuerim; sed eas quidem litteras, quas ad priorem epistulam tuam iam rescripseram, dimisi ad te: sequentem autem tabellarium retinui, quo ex gaudio resipiscerem. Ecce nox praeteriit, dies hic est alter, qui &lt;iam&gt;<a class="footnoteLink" href="#note_LCL112_84_4" id="target_note_LCL112_84_4"><sup>4</sup></a> prope exactus est, necdum quid aut quemadmodum tibi rescribam reperio. Quid enim ego possim iucundius, quid blandius, quid amantius, quam tu scripsisti mihi pro&lt;ponere? Unde&gt;<a class="footnoteLink" href="#note_LCL112_84_5" id="target_note_LCL112_84_5"><sup>5</sup></a> gaudeo
<span class="marginNote left">Ambr. 100</span>quod ingratum me | et referundae gratiae imparem facias, quoniam, ut res est, ita me diligis ut ego te magis amare vix possim.</p>
<p>3. Igitur ut argumentum aliquod prolixiori epistulae reperiam, quod, oro te, ob meritum sic me 




</p></section><notes><section class="footnotes"><ul><li class="note" id="note_LCL112_84_1"><a class="footnoteCrossrefLink" href="#target_note_LCL112_84_1" title="Click to highlight in text"><sup class="lineRef">1</sup>Cod. <span class="italic">fraglanles,</span> as almost always (not = <span class="italic">fragrantes</span>).</a></li><script type="text/javascript">document.getElementById('note_LCL112_84_1').style.display = "none";</script><li class="note" id="note_LCL112_84_2"><a class="footnoteCrossrefLink" href="#target_note_LCL112_84_2" title="Click to highlight in text"><sup class="lineRef">2</sup>Naber <span class="italic">iocose</span> for Cod. <span class="italic">loci</span> (m<sup>2</sup> <span class="italic">loco</span>) <span class="italic">dis.cere.</span></a></li><script type="text/javascript">document.getElementById('note_LCL112_84_2').style.display = "none";</script><li class="note" id="note_LCL112_84_3"><a class="footnoteCrossrefLink" href="#target_note_LCL112_84_3" title="Click to highlight in text"><sup class="lineRef">3</sup>Naber <span class="italic">prosiluerim</span> for Cod. <span class="italic">proced . . .</span></a></li><script type="text/javascript">document.getElementById('note_LCL112_84_3').style.display = "none";</script><li class="note" id="note_LCL112_84_4"><a class="footnoteCrossrefLink" href="#target_note_LCL112_84_4" title="Click to highlight in text"><sup class="lineRef">4</sup>Hauler.</a></li><script type="text/javascript">document.getElementById('note_LCL112_84_4').style.display = "none";</script><li class="note inline" id="note_LCL112_84_5"><a class="footnoteCrossrefLink" href="#target_note_LCL112_84_5" title="Click to highlight in text"><sup class="lineRef">5</sup>Brakman.</a></li><script type="text/javascript">document.getElementById('note_LCL112_84_5').style.display = "none";</script></ul></section></notes></section>