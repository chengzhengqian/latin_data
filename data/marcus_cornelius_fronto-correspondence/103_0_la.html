<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

voluptate. Hoc unum ex <span class="italic">Annalibus</span> sumptum amoris mei argumentum poeticum et sane somniculosum. Accipe aliud rixatorium iam hoc et iurgiosum. Nonnumquam ego te coram paucissimis et familiaris-simis meis gravioribus verbis absentem insectatus sum: olim hoc quom tristior quam par erat in coetu<a class="footnoteLink" href="#note_LCL112_206_1" id="target_note_LCL112_206_1"><sup>1</sup></a> hominum progrederere, vel quom in theatro tu libros vel in convivio lectitabas—nec equidem tum<a class="footnoteLink" href="#note_LCL112_206_2" id="target_note_LCL112_206_2"><sup>2</sup></a> theatris, necdum<a class="footnoteLink" href="#note_LCL112_206_3" id="target_note_LCL112_206_3"><sup>3</sup></a> conviviis abstinebam—tum igitur ego
<span class="marginNote left">Vat. 131</span>te durum et intempestivom hominem, odiosum | etiam nonnumquam ira percitus appellabam. Quod si quis alius eodem te convicio audiente me detrectaret, aequo animo audire non poteram. Ita mihi facilius erat ipsum loqui quam alios de te secius quid dicere perpeti: ita ut Gratiam meam filiam facilius ipse percusserim quam ab alio percuti viderim.</p>
<p>4. Tertium de meis frivolis addam. Scis ut in omnibus argentariis mensulis pergulis tabernis protectis vestibulis fenestris usquequaque ubique imagines vestrae sint volgo propositae, male illae quidem pictae pleraeque et crassa, lutea immo, Minerva fictae sculptaeve; quom interim numquam tua imago tam dissimilis ad oculos meos in itinere accidit, ut non ex ore meo excusserit<a class="footnoteLink" href="#note_LCL112_206_4" id="target_note_LCL112_206_4"><sup>4</sup></a> rictum osculi et somn&lt;i&gt;um.†</p>
</section><notes><section class="footnotes"><ul><li class="note" id="note_LCL112_206_1"><a class="footnoteCrossrefLink" href="#target_note_LCL112_206_1" title="Click to highlight in text"><sup class="lineRef">1</sup>Heindorf prefers <span class="italic">coetum.</span></a></li><script type="text/javascript">document.getElementById('note_LCL112_206_1').style.display = "none";</script><li class="note inline" id="note_LCL112_206_2"><a class="footnoteCrossrefLink" href="#target_note_LCL112_206_2" title="Click to highlight in text"><sup class="lineRef">2</sup>For Cod. <span class="italic">ego dum tu.</span></a></li><script type="text/javascript">document.getElementById('note_LCL112_206_2').style.display = "none";</script><li class="note" id="note_LCL112_206_3"><a class="footnoteCrossrefLink" href="#target_note_LCL112_206_3" title="Click to highlight in text"><sup class="lineRef">3</sup>The <span class="italic">dum</span> is added over the line by m<sup>2</sup> in the Codex.</a></li><script type="text/javascript">document.getElementById('note_LCL112_206_3').style.display = "none";</script><li class="note" id="note_LCL112_206_4"><a class="footnoteCrossrefLink" href="#target_note_LCL112_206_4" title="Click to highlight in text"><sup class="lineRef">4</sup>Horace, <span class="italic">Sat.</span> v. 4, 35, has the phrase <span class="italic">excutere risum,</span> “to raise a smile.” For Cod. <span class="italic">somnum</span> perhaps <span class="italic">savium</span> could be read.</a></li><script type="text/javascript">document.getElementById('note_LCL112_206_4').style.display = "none";</script></ul></section></notes></section>