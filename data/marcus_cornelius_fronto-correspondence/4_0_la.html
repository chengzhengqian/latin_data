<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
<span class="marginNote left">Vat. 152</span>de verbo syllabam per|mutarem, te id neglegere nec multum referre arbitrari. Nolim igitur te ignorare syllabae unius discrimen quantum referat. Os <span class="italic">colluere</span> dicam, pavimentum autem in balneis <span class="italic">pelluere,</span> non colluere; lacrimis vero genas <span class="italic">lavere</span> dicam, non pelluere neque colluere, vestimenta autem <span class="italic">lavare,</span> non lavere; sudorem porro et pulverem <span class="italic">abluere,</span> non lavare; sed maculam elegantius <span class="italic">eluere</span> quam abluere. Si quid vero magis haeserit nec sine aliquo detrimento exigi possit, Plautino verbo <span class="italic">elavere</span> dicam. Tum praeterea mulsum <span class="italic">diluere,</span> fauces <span class="italic">proluere,</span> ungulam iumento <span class="italic">subluere.</span></p>
<p>5. Tot exemplis unum atque idem verbum syllabae atque litterae commutatione in varium modum ac sensum<a class="footnoteLink" href="#note_LCL112_8_1" id="target_note_LCL112_8_1"><sup>1</sup></a> usurpatur: tam hercule quam faciem medicamento <span class="italic">litam,</span> caeno corpus <span class="italic">conlitum,</span> calicem melle <span class="italic">delitum,</span> mucronem veneno &lt;<span class="italic">inlitum</span>&gt;, radium visco <span class="italic">oblitum</span> rectius dixerim.</p>
<p>6. Haud sciam an quis roget <span class="italic">namquis me prohibet vestimenta lavere potius quam lavare, sudorem lavare potius quam abluere dicere?</span> Tibi vero nemo in ea re intercedere aut modificari iure ullo poterit qui sis 
<span class="marginNote left">Vat. 151</span>liber | liberis prognatus et equitum censum praetervehare,<a class="footnoteLink" href="#note_LCL112_8_2" id="target_note_LCL112_8_2"><sup>2</sup></a> et in senatu sententiam rogere; nos vero qui doctorum auribus servituti serviendae nosmet


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL112_8_1"><a class="footnoteCrossrefLink" href="#target_note_LCL112_8_1" title="Click to highlight in text"><sup class="lineRef">1</sup>C. F. W. Müller for Cod. <span class="italic">adcensum</span> (<span class="italic">=ἀξιωθέν,</span> Ellis).</a></li><script type="text/javascript">document.getElementById('note_LCL112_8_1').style.display = "none";</script><li class="note" id="note_LCL112_8_2"><a class="footnoteCrossrefLink" href="#target_note_LCL112_8_2" title="Click to highlight in text"><sup class="lineRef">2</sup>Fronto may have in mind here Hor. <span class="italic">Ars Poet.</span> 382–4.</a></li><script type="text/javascript">document.getElementById('note_LCL112_8_2').style.display = "none";</script></ul></section></notes></section>