<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
aversere: tamen,<a class="footnoteLink" href="#note_LCL113_62_1" id="target_note_LCL113_62_1"><sup>1</sup></a> si eligendnm sit, longe longeque eloquentiam infantiae praeferas.</p>
<p>10. Audivi te nonnumquam ita dicentem: <span class="italic">at enim quom aliquid pulchrius elocutus sum, placeo mihi ideoque
<span class="marginNote left">Ambr. 400</span>eloquentiam fugio</span>. Quin tu potius illud | corrigis ac mederis, ne placeas tibi, non ut id, propter quod places, repudies? Nam ut nunc facis, alibi tu medicamenta obligas. Quid tandem? Si tibi placebis quod iuste iudicaris, iustitiam repudiabis? Si placebis tibi pio aliquo cultu parentis, pietatem aspernabere? Places tibi quom facundus: igitur verbera te: quid facundiam verberas?</p>
<p>11. Tametsi Plato ita diceret itaque te compellaret: <span class="italic">O iuvenis, periculum est tibi praepropera placendi fuga: novissimum namque homini sapientiam colenti amiculum est gloriae cupido, id novissime exuitur</span>: ipsi ipsi, inquam, Platoni in novissimum usque vitae finem gloria amiculum erit.</p>
<p>Illud autem audisse me memini, pleraque sapientes viros, id est in<a class="footnoteLink" href="#note_LCL113_62_2" id="target_note_LCL113_62_2"><sup>2</sup></a> scitis mentis atque consultis, habere debere, quorum interdum usu abstineant; itemque interdum nonnulla in usu habere debere, quae dogmatis improbent; neque ubique rationem sapientiae rectam et usum vitae necessarium congruere.</p>
<p>12. Fac te, Caesar, ad sapientiam Cleanthis aut Zenonis posse pertingere, ingratiis tamen tibi purpureum 


</p></section><notes><section class="footnotes"><ul><li class="note" id="note_LCL113_62_1"><a class="footnoteCrossrefLink" href="#target_note_LCL113_62_1" title="Click to highlight in text"><sup class="lineRef">1</sup>Heindorf for Cod. <span class="italic">tum</span>.</a></li><script type="text/javascript">document.getElementById('note_LCL113_62_1').style.display = "none";</script><li class="note" id="note_LCL113_62_2"><a class="footnoteCrossrefLink" href="#target_note_LCL113_62_2" title="Click to highlight in text"><sup class="lineRef">2</sup>For Cod. <span class="italic">id inest</span>. Kluss, reads <span class="italic">id institutis mentis</span>.</a></li><script type="text/javascript">document.getElementById('note_LCL113_62_2').style.display = "none";</script></ul></section></notes></section>