<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
<span class="italic">idem?</span> immo id cotidie novatur et gliscit; et quod ait Laberius de amore, suo modo καὶ ἐπὶ ἰδίᾳ μούσῃ,</p>
<blockquote><p>
<span class="line"><span class="italic">Amor tuus tam cito crescit quam porrus, tam firme<span class="linebreak"></span> quam palma.</span></span><span class="linebreak"></span>
</p></blockquote>
<p>Hoc igitur ad desiderium verto, quod ille de amore ait. Volo ad te plura scribere, sed nihil suppetit.</p>
<p>2. Ecce quod in animum venit. Encomiographos istic audiimus, Graecos scilicet sed miros mortales, ut ego, qui a Graeca litteratura tantum absum quantum a terra Graecia mons Caelius meus abest, tamen me sperem illis comparatum etiam Theopompum aequiparare posse; nam hunc audio apud Graecos disertissimum natum esse. Igitur paene me opicum animantem ad Graecam scripturam perpulerunt homines, ut Caecilius ait, <span class="italic">incolumi inscientia.</span></p>
<p><span class="marginNote left">Ambr. 108</span>3. Caelum Neapolitanum plane commodum, | sed vehementer varium. In singulis scripulis horarum frigidius aut tepidius aut horridius<a class="footnoteLink" href="#note_LCL112_142_1" id="target_note_LCL112_142_1"><sup>1</sup></a> fit. Iam primum media nox tepida, Laurentina; tum autem gallicinium frigidulum, Lanuvinum; iam conticinium atque matutinum atque diluculum usque ad solis ortum gelidum, ad Algidum maxime; exim antemeridiem apricum, Tusculanum; tum meridies fervida, Puteolana; at enim ubi sol lautum<a class="footnoteLink" href="#note_LCL112_142_2" id="target_note_LCL112_142_2"><sup>2</sup></a> ad Oceanum profectus &lt;est&gt;, fit demum caelum modestius, quod genus Tiburtinum; id vespera et concubia nocte, 

</p></section><notes><section class="footnotes"><ul><li class="note" id="note_LCL112_142_1"><a class="footnoteCrossrefLink" href="#target_note_LCL112_142_1" title="Click to highlight in text"><sup class="lineRef">1</sup>Some prefer to read <span class="italic">torridius</span>, “more tropical.”</a></li><script type="text/javascript">document.getElementById('note_LCL112_142_1').style.display = "none";</script><li class="note" id="note_LCL112_142_2"><a class="footnoteCrossrefLink" href="#target_note_LCL112_142_2" title="Click to highlight in text"><sup class="lineRef">2</sup>m<sup>2</sup> of Cod. for <span class="italic">latum.</span></a></li><script type="text/javascript">document.getElementById('note_LCL112_142_2').style.display = "none";</script></ul></section></notes></section>