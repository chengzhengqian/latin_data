<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
<span class="marginNote left">Ambr. 219</span>sed quies nocturna vigilantibus pro somno adhuc<a class="footnoteLink" href="#note_LCL113_14_1" id="target_note_LCL113_14_1"><sup>1</sup></a> | erat promulgata. Paulatim deinde, ut sunt ingenia hominum inquieta et agitandi et turbandi cupida, noctes diesque negotiis exercebant, horam otio nullam impertibant. Turn Iovem ferunt, ubi iam iurgia et vadimonia nocturna sisti et noctes quoque comperendinari videret,<a class="footnoteLink" href="#note_LCL113_14_2" id="target_note_LCL113_14_2"><sup>2</sup></a> cum corde suo agitasse de suis germanis fratribus unum praeficere, qui nocti atque otio hominum curaret: Neptunum multas et graves curas maritimas causatum, ne fluctus terras totas cum montibus obruerent neve motu<a class="footnoteLink" href="#note_LCL113_14_3" id="target_note_LCL113_14_3"><sup>3</sup></a> venti cuneta funditus percellerent, silvas et sata radicitus haurirent; Ditem quoque Patrem causatum multa opera multaque cura templa infera<a class="footnoteLink" href="#note_LCL113_14_4" id="target_note_LCL113_14_4"><sup>4</sup></a> aegre coerceri, amnibus et paludibus et stagnis Stygiis Acheruntem aegre commoeniri, canem denique custodem apposuisse umbris territandis quae aufugere ad superos cuperent, eique cani trinas latrandi fauces ac trinos hiatus trinasque dentium formidines addidisse.</p>
<p>9. Turn Iovem deos alios percontatum animadvertisse, gratiam vigiliae aliquantum pollere; lunonem plerosque partus nocturnos ciere; Minervam artium
<span class="marginNote left">Ambr. 214</span>atque artificum magistram | multum vigilari velle; Martem nocturnas eruptiones et insidias muta re iuvare; Venerem vero et Liberum multo maxime 


</p></section><notes><section class="footnotes"><ul><li class="note" id="note_LCL113_14_1"><a class="footnoteCrossrefLink" href="#target_note_LCL113_14_1" title="Click to highlight in text"><sup class="lineRef">1</sup>This word is doubtful.</a></li><script type="text/javascript">document.getElementById('note_LCL113_14_1').style.display = "none";</script><li class="note" id="note_LCL113_14_2"><a class="footnoteCrossrefLink" href="#target_note_LCL113_14_2" title="Click to highlight in text"><sup class="lineRef">2</sup>Heindorf for Cod. <span class="italic">videat</span>.</a></li><script type="text/javascript">document.getElementById('note_LCL113_14_2').style.display = "none";</script><li class="note" id="note_LCL113_14_3"><a class="footnoteCrossrefLink" href="#target_note_LCL113_14_3" title="Click to highlight in text"><sup class="lineRef">3</sup>Hauler (<span class="italic">Vers. d. Phil</span>. 41, p. 79) reads <span class="italic">coorti</span>.</a></li><script type="text/javascript">document.getElementById('note_LCL113_14_3').style.display = "none";</script><li class="note" id="note_LCL113_14_4"><a class="footnoteCrossrefLink" href="#target_note_LCL113_14_4" title="Click to highlight in text"><sup class="lineRef">4</sup>Lucr. vi. 141.</a></li><script type="text/javascript">document.getElementById('note_LCL113_14_4').style.display = "none";</script></ul></section></notes></section>