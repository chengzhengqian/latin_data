<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p><span class="italic">Ad M. Caes.</span> v. 42 (57) (Naber, p. 88).</p>
<p><span class="sc">Domino</span> meo.</p>
<p>Plurimos natales dies liberum tuorum prosperis tuis rebus ut celebres parentibus probatus, populo acceptus, amicis pergratus,<a class="footnoteLink" href="#note_LCL112_244_1" id="target_note_LCL112_244_1"><sup>1</sup></a> fortuna et genere et loco tuo dignus, omni vita mea redemisse cupiam, non hac
<span class="marginNote left">Vat. 85</span>modo | exigua vita quae mihi superest, sed illa etiam quam vixi, si quo modo &lt;in&gt; integrum redigi ac pro te tuisque liberum tuorum commodis in solutum dependi potest. Si facile ingredi possem, hic erat dies quo cum primis complecti te cuperem, sed concedendum est pedibus scilicet, quando ipsi parum procedunt. Ego de aquarum usu delibero. Si certius quid statuero, faciam tibi notum. Vale mi Domine dulcissime. Faustinam tuam meis verbis appella et gratulare, et matronas nostras meo nomine exosculare sed, uti ego soleo, cum plantis illis et manibus. Dominam saluta.</p>
<p><span class="italic">Ad M. Caes.</span> v. 43 (58) (Naber, p. 89).</p>
<p><span class="sc">Magistro</span> meo salutem.</p>
<p>Salvos esto nobis, salva sit tibi domus tua, salva nostra; quae, si animum nostrum spectes, una est domus. Recte scio autem, si vel difficulter ingredi </p></section><notes><section class="footnotes"><ul><li class="note" id="note_LCL112_244_1"><a class="footnoteCrossrefLink" href="#target_note_LCL112_244_1" title="Click to highlight in text"><sup class="lineRef">1</sup>Cornelissen for Cod. <span class="italic">probatus.</span></a></li><script type="text/javascript">document.getElementById('note_LCL112_244_1').style.display = "none";</script></ul></section></notes></section>