<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
At non emet haec ornamenta Faustina. Quis igitur emet margarita, quae filiabus tuis legata sunt? Iis margaritis collos filiarum tuarum despoliabis ut cuius tandem ingluvies turgida ornetur?</p>
<p>An hereditas Matidiae a vobis non adibitur? Summo genere, summis opibus nobilissima femina de vobis optime merita intestata obierit? Ita prorsus eveniet ut cui funus publicum decreveris ei ademeris testamentum. Adhuc usque in omnibus causis iustum te et gravem et sanctum iudicem exhibuisti: ab uxorisne tuae causa prave iudicare inchoabis? Tum tu quidem ignem imitaberis, si proximos
<span class="marginNote left">Ambr. 103</span>am|bures, longinquis lucebis.</p>
</section>
<section class="div2">
<p><span class="italic">Ad M. Caes</span>. ii. 17 (Naber, p. 38).</p>
<p>R&lt;<span class="sc">escriptum</span>&gt; magistro meo.</p>
<p>Ergo magister meus iam nobis et patronus erit? Equidem possum securus esse, quom duas res animo meo carissimas secutus sim, rationem veram et sententiam tuam. Di velint ut semper, quod again, secundo iudicio tuo, mi magister, agam.</p>
<p>Vides quid horae tibi rescribam. Nam post consultationem Amicorum in hoc tempus collegi sedulo ea quae nos moverant, ut Domino meo perscriberem faceremque cum nobis in isto quoque 
</p></section><notes></notes></section>