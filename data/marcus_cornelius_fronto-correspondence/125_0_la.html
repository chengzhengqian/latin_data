<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p><span class="italic">Ad M. Caes.</span> v. 52 (67) (Naber, p. 91).</p>
<p><span class="marginNote left">Vat. 99, <span class="italic">ad fin.</span></span>| <span class="sc">Domino</span> meo.</p>
<p>Decem tanta te amo. Filiam tuam vidi. Videor mihi te simul et Faustinam infantes vidisse: tantum boni ex utriusque voltu est commixtum. Decem tanta te amo. Vale, Domine dulcissime. Dominam saluta.</p>
<p><span class="italic">Ad M. Caes.</span> v. 53 (68) (Naber, p. 91).</p>
<p><span class="sc">Magistro</span> meo.</p>
<p>Et nos Gratiam, quod tui similis est, magis
<span class="marginNote left">Vat. 110: Quat xi.</span>amamus. Facile ergo intellegimus | quanta apud te sit filiolae nostrae conciliatrix similitudo utriusque nostri, et omnino quod eam vidisti est iucundum mihi. Vale mi optime magister.</p>
<p><span class="italic">Ad M. Caes.</span> v. 54 (69) (Naber, p. 91).</p>
<p><span class="sc">Domino</span> meo.</p>
<p>Tertius est dies, quod per noctem morsus ventris cum profluvio patior. Hac vero nocte ita sum vexatus, uti prodire non potuerim, sed lectulo me teneam. Medici suadent balneo uti. Multos natales tuos ut celebres a deis precatus sum. Vale, Domine. Dominam saluta.</p>
<span class="br"></span><span class="lineNumber"></span><span class="br"></span>
</section><notes></notes></section>