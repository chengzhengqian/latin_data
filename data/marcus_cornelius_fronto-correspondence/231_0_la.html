<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>19. Exercitus tibi traditus erat luxuria et lascivia et otio diutino corruptus. Milites Antiochiae adsidue plaudere histrionibus consueti, saepius in nemore<a class="footnoteLink" href="#note_LCL113_148_1" id="target_note_LCL113_148_1"><sup>1</sup></a> vicinae ganeae quam sub signis habiti. Equi incuria horridi, equites volsi: raro brachium aut crus militum hirsutum. Ad hoc vestiti melius quam armati, adeo ut vir gravis et veteris disciplinae Laelianus Pontius loricas partim eorum digitis primoribus scinderet;
<span class="marginNote left">Vat. 15</span>equos pulvillis instratos animadverteret; | iussu eius cornicula consecta, a sedilibus equitum pluma quasi anseribus devolsa. Pauci militum equum sublimitus insilire, ceteri aegre calce genu poplite erepere;<a class="footnoteLink" href="#note_LCL113_148_2" id="target_note_LCL113_148_2"><sup>2</sup></a> haud multi vibrantes hastas, pars maior sine vi et vigore tamquam lanceas<a class="footnoteLink" href="#note_LCL113_148_3" id="target_note_LCL113_148_3"><sup>3</sup></a> iacere. Alea in castris frequens, somnus pernox aut in vino vigilia.</p>
<p>20. Huiuscemodi milites quibus imperiis contineres et ad frugem atque industriam converteres, nonne te Hannibalis duritia, Africani disciplina, Metelli exempla historiis perscripta docuerunt? Ipsum hoc tuum a te diutina prudentia consultum, quod non ante signis conlatis manum cum hostibus conseruisti quam levibus proeliis et minutis victoriis militem 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL113_148_1"><a class="footnoteCrossrefLink" href="#target_note_LCL113_148_1" title="Click to highlight in text"><sup class="lineRef">1</sup>Cornel. suggests <span class="italic">nidore</span>, from Cic. <span class="italic">In Pis</span>. 6.</a></li><script type="text/javascript">document.getElementById('note_LCL113_148_1').style.display = "none";</script><li class="note" id="note_LCL113_148_2"><a class="footnoteCrossrefLink" href="#target_note_LCL113_148_2" title="Click to highlight in text"><sup class="lineRef">2</sup>Klussmann for Cod. <span class="italic">repere</span>.</a></li><script type="text/javascript">document.getElementById('note_LCL113_148_2').style.display = "none";</script><li class="note" id="note_LCL113_148_3"><a class="footnoteCrossrefLink" href="#target_note_LCL113_148_3" title="Click to highlight in text"><sup class="lineRef">3</sup>Jordan for Cod. <span class="italic">laneas</span>.</a></li><script type="text/javascript">document.getElementById('note_LCL113_148_3').style.display = "none";</script></ul></section></notes></section>