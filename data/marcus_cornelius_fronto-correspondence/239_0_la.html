<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
<span class="italic"><span class="marginNote left">Ambr. 95</span>praeda hostium, sine imperio | et modestia habitus. Ita imperatori novo plus ex malis moribus sollicitudinis, quam ex copia militum auxilii aut spei bonae accedebat</span>.</p>
<p>10. Effeminatio:</p>
<p><span class="italic">Nam Albinus, Aidi fratns exercitusque clade perculsus, postquam decreverat non egredi provincia quantum temporis aestivorum in imperio fuit, plerumque milites stativis castris habebat, nisi quom odor aut pabuli egestas locum mutare subegerat. Sed neque muniebantur castra, neque more militiae vigiliae deducebantur; uti cuique libebat, ab signis aberat. Lixae permixti militibus diu noctuque vagabantur et palantes agros vastare, villas expugnare, pecoris et mancipiorum praedas certantes agere, eaque mutare cum mercatoribus vino advecticio et aliis talibus; praeterea frumentum datum publice<a class="footnoteLink" href="#note_LCL113_164_1" id="target_note_LCL113_164_1"><sup>1</sup></a> vendere, panem in dies mercari; postremo quaecumque dici aut fingi queunt ignaviae luxuriaeque probra, ea in illo exercitu cuncta fuere et alia amplius. Sed in ea difficultate Metellum nec minus quam in rebus hostilibus magnum et sapientem virum fuisse comperior, tanta temperantia inter ambitionem
<span class="marginNote left">Ambr. 95</span>saevit\iamque moderalum<a class="footnoteLink" href="#note_LCL113_164_2" id="target_note_LCL113_164_2"><sup>2</sup></a> .... exercitum brevi confirmavit</span>.<a class="footnoteLink" href="#note_LCL113_164_3" id="target_note_LCL113_164_3"><sup>3</sup></a></p>
<p>11. Tum forma Marii:</p>
<p><span class="italic">Per idem tempus Uticae forte C. Mario per hostias dis supplicante, magna atque mirabilia portendi haruspex dixerat: proinde quae animo agitabat fretus dis ageret</span>: 



</p></section><notes><section class="footnotes"><ul><li class="note" id="note_LCL113_164_1"><a class="footnoteCrossrefLink" href="#target_note_LCL113_164_1" title="Click to highlight in text"><sup class="lineRef">1</sup>Sallust has <span class="italic">publice datum</span>.</a></li><script type="text/javascript">document.getElementById('note_LCL113_164_1').style.display = "none";</script><li class="note" id="note_LCL113_164_2"><a class="footnoteCrossrefLink" href="#target_note_LCL113_164_2" title="Click to highlight in text"><sup class="lineRef">2</sup>In the passage here omitted the Codex has <span class="italic">nec miles hastatus aut gregarius</span> where Sallust has only <span class="italic">ne miles gregarius</span>.</a></li><script type="text/javascript">document.getElementById('note_LCL113_164_2').style.display = "none";</script><li class="note" id="note_LCL113_164_3"><a class="footnoteCrossrefLink" href="#target_note_LCL113_164_3" title="Click to highlight in text"><sup class="lineRef">3</sup>Of this extract rather more than one-half is given.</a></li><script type="text/javascript">document.getElementById('note_LCL113_164_3').style.display = "none";</script></ul></section></notes></section>