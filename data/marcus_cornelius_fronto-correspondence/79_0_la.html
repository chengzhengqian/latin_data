<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
<span class="italic">remissa quid eveniet? Heredes scripti navigabunt, exheredati autem in possessione remanebunt, diem de die
<span class="marginNote left">Ambr. 92</span>ducent, dilationes petentes</span><a class="footnoteLink" href="#note_LCL112_158_1" id="target_note_LCL112_158_1"><sup>1</sup></a> | <span class="italic">fora variis excusationibus trahent. Hiemps est et crudum</span><a class="footnoteLink" href="#note_LCL112_158_2" id="target_note_LCL112_158_2"><sup>2</sup></a> <span class="italic">mare hibernum est: adesse non potuit. Ubi hiemps praeterierit, vernae tempestates incertae et dubiae moratae sunt. Ver exactum est; aestas est calida et sol navigantes urit et homo nauseat. Autumnus sequitur: poma culpabuntur et languor excusabitur.</span></p>
<p>4. “<span class="italic">Fingo haec et comminiscor? Quid, in hac causa nonne hoc ipsum evenit? Ubi est adversarius qui iam pridem ad agendam causam adesse debuerat? ‘In itinere est.’ Quo tandem in itinere? ‘Ex Asia venit.’ Et est adhuc in Asia? ‘Magnum iter et festinatunu.’ Navibusne an equis an diplomatibus facit haec tam velocia stativa? Cum intenm cognitione proposita semel a te, Caesar, petita dilatio &lt;est&gt; et impetrata: proposita cognitione rursum, &lt;rursum&gt;</span><a class="footnoteLink" href="#note_LCL112_158_3" id="target_note_LCL112_158_3"><sup>3</sup></a> <span class="italic">a te duum mensuum petita dilatio. Duo menses exacti sunt idibus proximis et dies medii isti aliquot. Venit tandem? Si nondum venit, at saltem adpropinquat? Si nondum adpropinquat, &lt;at&gt; saltem profectus ex Asia est? Si nondum profectus est, at saltem cogitat? Quid ille cogitat aliud quam bonis alienis incubare, fructus diripere, agros vastare, rem
<span class="marginNote left">Ambr. 65: Quat. ii. ends</span>omnem dilapidare</span> |<span class="italic">? Non ille ita stultus est ut malit</span>
</p></section><notes><section class="footnotes"><ul><li class="note" id="note_LCL112_158_1"><a class="footnoteCrossrefLink" href="#target_note_LCL112_158_1" title="Click to highlight in text"><sup class="lineRef">1</sup>The last two letters are doubtful. The Cod. as given by Stud, ends the word at <span class="italic">petent’.</span> The next two letters may be <span class="italic">eo.</span></a></li><script type="text/javascript">document.getElementById('note_LCL112_158_1').style.display = "none";</script><li class="note" id="note_LCL112_158_2"><a class="footnoteCrossrefLink" href="#target_note_LCL112_158_2" title="Click to highlight in text"><sup class="lineRef">2</sup>Heindorf <span class="italic">dudum.</span></a></li><script type="text/javascript">document.getElementById('note_LCL112_158_2').style.display = "none";</script><li class="note inline" id="note_LCL112_158_3"><a class="footnoteCrossrefLink" href="#target_note_LCL112_158_3" title="Click to highlight in text"><sup class="lineRef">3</sup>Heindorf.</a></li><script type="text/javascript">document.getElementById('note_LCL112_158_3').style.display = "none";</script></ul></section></notes></section>