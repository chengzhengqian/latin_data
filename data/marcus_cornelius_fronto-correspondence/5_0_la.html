<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">dedimus, necesse est tenuia quoque ista et minuta summa cum cura persequamur. Verba prorsus alii vecte et malleo ut silices moliuntur, alii autem caelo et marculo ut gemmulas exculpunt; te aequius erit ad quaerenda sollertius verba quod correctus sis meminisse, quam quod deprehensus detrectare aut retardari. Nam si quaerendo desistes, numquam reperies; si perges quaerere, reperies.</p>
<p>7. Denique visus etiam es mihi insuper habuisse, quom ordinem verbi tuum<a class="footnoteLink" href="#note_LCL112_10_1" id="target_note_LCL112_10_1"><sup>1</sup></a> immutassem, uti ante <span class="italic">tricipitem</span> diceres quam <span class="italic">Geryonam</span> nominares. Id quoque ne ignores; pleraque in oratione ordine immutato vel rata verba fiunt vel supervacanea. <span class="italic">Navem triremem</span> rite dixerim; <span class="italic">triremem navem</span> supervacaneo addiderim. Neque enim periculum est ne quis lecti-culam aut redam aut citharam triremem dici arbitretur. Tum praeterea quom commemorares, cur Parthi manuleis laxioribus uterentur, ita, opinor, scripsisti, 
<span class="marginNote left">Vat. 150</span>intervallis vestis aestum ut <span class="italic">suspendi</span> di/ceres. Ain tandem quo pacto aestus suspenditur? Neque id reprehendo, te verbi translatione audacius progressum, quippe qui Ennii sententia <span class="italic">oratorem audacem esse debere</span> censeam. Sit sane audax orator, ut Ennius postulat: sed a significando quod volt eloqui nusquam digrediatur. Igitur voluntatem quidem tuam magno opere probavi laudavique, quom verbum <span class="br"></span><span class="lineNumber"></span><span class="br"></span></p></section><notes><section class="footnotes"><ul><li class="note" id="note_LCL112_10_1"><a class="footnoteCrossrefLink" href="#target_note_LCL112_10_1" title="Click to highlight in text"><sup class="lineRef">1</sup>Cod. m<sup>2</sup> for <span class="italic">tui.</span></a></li><script type="text/javascript">document.getElementById('note_LCL112_10_1').style.display = "none";</script></ul></section></notes></section>