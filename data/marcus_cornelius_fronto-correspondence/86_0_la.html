<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p><span class="italic">Ad M. Caes.</span> iii. 20 (Naber, p. 56).</p>
<p><span class="sc">Domino</span> meo.</p>
<p>Lectulo me teneo. Si possim, ubi ad Centum-cellas ibitis, itineri idoneus esse, <span class="sc">vii</span> idus vos Lorii
<span class="marginNote left">Vat. 176</span>videbo deis faventibus. | Excusa me Domino nostro patri tuo, quem—ita vos salvos habeam—magno pondere gravius amo et colo, quom tam bene in senatu iudicatum est, quod et provinciis saluti esset et reos clementer obiurgasset.</p>
<p>Ubi vivarium dedicabitis, memento quam diligentissime, si feras percuties, equum admittere. Galbam certe ad Centumcellas produces, an potes octavi dus<a class="footnoteLink" href="#note_LCL112_172_1" id="target_note_LCL112_172_1"><sup>1</sup></a> Lorii? Vale, Domine, patri placeto, matri dic salutem, me desiderato. Cato quid dicat de Galba absoluto tu melius scis: ego memini propter fratris filios eum absolutum. Τὸ δὲ ἀκριβὲς ipse inspice. Cato igitur dissuadet neve suos neve alienos quis liberos ad misericordiam conciliandam producat neve uxores neve adfines vel ullas omnino feminas. Dominam matrem saluta.</p>
<p><span class="italic">Ad M. Caes.</span> iii. 21 (Naber, p. 57).</p>
<p><span class="sc">Magistro</span> meo.</p>
<p>Mane ad te non scripsi, quia te commodiorem esse audieram, et quia ipse in alio negotio occupatus <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL112_172_1"><a class="footnoteCrossrefLink" href="#target_note_LCL112_172_1" title="Click to highlight in text"><sup class="lineRef">1</sup>For <span class="italic">octavo idus.</span></a></li><script type="text/javascript">document.getElementById('note_LCL112_172_1').style.display = "none";</script></ul></section></notes></section>