<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
nostrae res haud copiosae et huius paupertas artior me compulerunt, ut eum invitum expellerem in Suriam ad legata, quae ei in testamento hominis amicissimi obvenerunt, persequenda.</p>
<p>5. Quae paupertas Claro meo nulla ipsius culpa
<span class="marginNote left">Ambr. 423</span>optigit, | sed neque paterna ulla neque materna bona fruenda percepit: eaque fine heres patris fuit, ut creditoribus paternis aegre satisfaceret. Ceterum parsimonia et officiis et frugalitate onera quaestoria et aedilicia et praetoria perfunctus est. Cui<a class="footnoteLink" href="#note_LCL113_154_1" id="target_note_LCL113_154_1"><sup>1</sup></a> quidem per absentiam eius divus pater vester sumptum praeturae de fisco vestro quom expendisset, ubi primum in Urbem Clarus reconciliata sibi valetudine rediit, omne fisco vestro persolvit.</p>
<p>6. Nihil isto homine officiosius est, nihil modestius, nihil verecundius; liberalis etiam, si quid mihi credis, et in tanta tenuitate, quantum res patitur, largus. Simplicitas, castitas, veritas, fides Romana plane, φιλοστοργία vero nescio an Romana; quippe qui nihil minus in tota mea vita Romae repperi quam hominem sincere φιλόστοργον: ut putem, quia reapse nemo est<a class="footnoteLink" href="#note_LCL113_154_2" id="target_note_LCL113_154_2"><sup>2</sup></a> Romae φιλόστοργος, ne nomen quidem huic virtuti esse Romanum.</p>
<p>7. Hunc tibi, Domine, quantis possum precibus 


</p></section><notes><section class="footnotes"><ul><li class="note" id="note_LCL113_154_1"><a class="footnoteCrossrefLink" href="#target_note_LCL113_154_1" title="Click to highlight in text"><sup class="lineRef">1</sup>Heindorf for Cod. <span class="italic">eum</span>.</a></li><script type="text/javascript">document.getElementById('note_LCL113_154_1').style.display = "none";</script><li class="note inline" id="note_LCL113_154_2"><a class="footnoteCrossrefLink" href="#target_note_LCL113_154_2" title="Click to highlight in text"><sup class="lineRef">2</sup>Naber for Cod. <span class="italic">sit</span>.</a></li><script type="text/javascript">document.getElementById('note_LCL113_154_2').style.display = "none";</script></ul></section></notes></section>