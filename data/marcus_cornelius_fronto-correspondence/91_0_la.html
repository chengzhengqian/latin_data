<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

ad merendam itum. Quid me censes prandisse? panis tantulum, quom conchim<a class="footnoteLink" href="#note_LCL112_182_1" id="target_note_LCL112_182_1"><sup>1</sup></a> caepas et maenas bene praegnatas alios vorantes viderem. Deinde
<span class="marginNote left">Vat. 185</span>uvis metendis operam dedi|mus et consudavimus et iubilavimus et <span class="italic">aliquot,</span> ut ait auctor, <span class="italic">reliquimus altipendulos vindemiae superstites.</span> Ab hora sexta domum rediimus.</p>
<p>2. Paululum studui atque id ineptum. Deinde cum matercula mea supra torum sedente multum garrivi. Meus sermo hic erat: <span class="italic">Quid existimas modo meum Frontonem facere?</span> Tum illa: <span class="italic">Quid autem tu meam Gratiam?</span> Tum ego: <span class="italic">Quid autem passerculam nostram Gratiam minusculam?</span> Dum ea fabulamur atque altercamur, uter alter&lt;utr&gt;um<a class="footnoteLink" href="#note_LCL112_182_2" id="target_note_LCL112_182_2"><sup>2</sup></a> vestrum magis amaret, discus crepuit, id est, pater meus in balneum transisse nuntiatus est. Loti igitur in torculari cenavimus: non loti in torculari, sed loti cenavimus; et rusticos cavillantes audivimus libenter. Inde reversus, priusquam me in latus converto ut stertam, meum pensum explico et diei rationem meo suavissimo magistro reddo, quem si possem magis desiderare, libenter plusculum macerarer. Valebis mihi, Fronto, ubiubi es, mellitissime, meus amor, mea voluptas. Quid mihi tecum est? Amo absentem.</p>
</section><notes><section class="footnotes"><ul><li class="note" id="note_LCL112_182_1"><a class="footnoteCrossrefLink" href="#target_note_LCL112_182_1" title="Click to highlight in text"><sup class="lineRef">1</sup>Madvig would read <span class="italic">cum conchi &lt;quom&gt;.</span></a></li><script type="text/javascript">document.getElementById('note_LCL112_182_1').style.display = "none";</script><li class="note" id="note_LCL112_182_2"><a class="footnoteCrossrefLink" href="#target_note_LCL112_182_2" title="Click to highlight in text"><sup class="lineRef">2</sup>Brakman.</a></li><script type="text/javascript">document.getElementById('note_LCL112_182_2').style.display = "none";</script></ul></section></notes></section>