<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
facile quam diem serenum ferre; pulverem confertum pro nebulis pati, sudorem in armis ut in ludicris insuper habere, caput apertum soli et imbribus et grandini et nivibus neque vel<a class="footnoteLink" href="#note_LCL113_210_1" id="target_note_LCL113_210_1"><sup>1</sup></a> adversus tela munitum praebere; spectandis in campo militibus operam dare et aegros intervisere; non incuriose per militum contubernia transire, sed forte temere Syrorum munditias Pannoniorum inscitias introspicere<a class="footnoteLink" href="#note_LCL113_210_2" id="target_note_LCL113_210_2"><sup>2</sup></a>; de cultu cuiusque ingenium arbitrari. Sero ipse post decisa negotia lavatus<a class="footnoteLink" href="#note_LCL113_210_3" id="target_note_LCL113_210_3"><sup>3</sup></a>: mensa sobria, victu in castris plebeio: vinum loci, aquam temporis bibere: primam vigiliam facile vigilare, postremam iamdudum expergitus opperiri: labore magis quam otio laetari: otio ad laborem abuti: vacua militaribus tempora civilibus negotiis occupare. In penuria subita ramis nonnumquam et frondibus pro<a class="footnoteLink" href="#note_LCL113_210_4" id="target_note_LCL113_210_4"><sup>4</sup></a> supellectile usus est, caespitem interdum ut torum incubans. Somnum cepit labore paratum non silentio quaesitum. Graviora demum perverse facta severe animadvertit, leviora sciens dissimulavit: locum poenitendi reliquit. Nam <span class="marginNote left">Ambr. 256</span>|delicta sua plerique, dum ignorari putant, corrigunt: ubi manifesta sciunt, impudentia obfirmantur .... certaminis fuga .... necessitatis .... &lt;vol&gt;uisset providere: per tot provincias, tot obsidionum proeliorum arcium stationum castellorum excidendorum aperta discrimina curas et consilia dispergere, non luxurias, ducenta tametsi profudit spolia<a class="footnoteLink" href="#note_LCL113_210_5" id="target_note_LCL113_210_5"><sup>5</sup></a>
</p></section><notes><section class="footnotes"><ul><li class="note" id="note_LCL113_210_1"><a class="footnoteCrossrefLink" href="#target_note_LCL113_210_1" title="Click to highlight in text"><sup class="lineRef">1</sup>m<sup>1</sup> adds <span class="italic">se</span>: so Mai.</a></li><script type="text/javascript">document.getElementById('note_LCL113_210_1').style.display = "none";</script><li class="note inline" id="note_LCL113_210_2"><a class="footnoteCrossrefLink" href="#target_note_LCL113_210_2" title="Click to highlight in text"><sup class="lineRef">2</sup>In Cod. follows <span class="italic">munditias</span>.</a></li><script type="text/javascript">document.getElementById('note_LCL113_210_2').style.display = "none";</script><li class="note" id="note_LCL113_210_3"><a class="footnoteCrossrefLink" href="#target_note_LCL113_210_3" title="Click to highlight in text"><sup class="lineRef">3</sup>m<sup>1</sup> <span class="italic">lavatu</span>: Naber reads <span class="italic">lavari</span>.</a></li><script type="text/javascript">document.getElementById('note_LCL113_210_3').style.display = "none";</script><li class="note inline" id="note_LCL113_210_4"><a class="footnoteCrossrefLink" href="#target_note_LCL113_210_4" title="Click to highlight in text"><sup class="lineRef">4</sup>For Cod. <span class="italic">proprie</span>.</a></li><script type="text/javascript">document.getElementById('note_LCL113_210_4').style.display = "none";</script><li class="note" id="note_LCL113_210_5"><a class="footnoteCrossrefLink" href="#target_note_LCL113_210_5" title="Click to highlight in text"><sup class="lineRef">5</sup>From here to the end of Ambr. 256 fourteen lines.</a></li><script type="text/javascript">document.getElementById('note_LCL113_210_5').style.display = "none";</script></ul></section></notes></section>