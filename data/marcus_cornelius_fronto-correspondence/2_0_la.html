<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

indicet verborum ignarum esse, eaque male probare et temere existimare et inscie contrectare, neque modum neque pondus verbi internosse.</p>
<p>2. Quam ob rem rari admodum veterum scriptorum in eum laborem studiumque et periculum verba in-dustriosius quaerendi sese commisere. Oratorum post homines natos unus omnium M. Porcius eiusque frequens sectator C. Sallustius; poetarum maxime Plautus, multo maxime Q. Ennius, eumque studiose aemulatus L. Coelius, nec non Naevius, Lucretius, Accius etiam, Caecilius, Laberius quoque. Nam praeter hos partim scriptorum animadvertas particulatim
<span class="marginNote left">Vat. 146</span>elegantes, Novium et Pom ponium et id genus in verbis rusticanis et iocularibus ac ridiculariis, Attam in muliebribus, Sisennam in lascivis,<a class="footnoteLink" href="#note_LCL112_4_1" id="target_note_LCL112_4_1"><sup>1</sup></a> Lucilium in cuiusque artis ac negotii propriis.</p>
<p>3. Hic tu fortasse iamdudum requiras quo in numero locem M. Tullium, qui caput atque fons Romanae eloquentiae cluet. Eum ego arbitror us-quequaque verbis pulcherrimis elocutum et ante omnes alios oratores ad ea, quae ostentare vellet, ornanda magnificum fuisse. Verum is mihi videtur a quaerendis scrupulosius verbis procul afuisse vel magnitudine animi vel fuga laboris vel fiducia, non quaerenti etiam sibi, quae vix aliis quaerentibus subvenirent, praesto adfutura. Itaque comperisse videor, ut qui eius scripta omnia studiosissime lectitarim, cetera eum genera verborum copiosissime uberrimeque </p></section><notes><section class="footnotes"><ul><li class="note" id="note_LCL112_4_1"><a class="footnoteCrossrefLink" href="#target_note_LCL112_4_1" title="Click to highlight in text"><sup class="lineRef">1</sup>Mai for Cod. <span class="italic">lasciviis.</span></a></li><script type="text/javascript">document.getElementById('note_LCL112_4_1').style.display = "none";</script></ul></section></notes></section>