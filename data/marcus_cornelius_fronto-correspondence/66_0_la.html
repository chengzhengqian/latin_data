<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">


ὅμοιόν τι πάσχω τῇ ὑπὸ τῶν ‘Ρωμαίων ὑαίνῃ καλουμένῃ,
ἦς τὸν τράχηλον κατ᾽ εὐθὺ τετάσθαι λέγουσιν, κάμπτεσθαι
<span class="marginNote left">Vat. 166</span>δὲ ἐπὶ θάτερα | τῶν πλευρῶν μὴ δύνασθαι.
κἀγὼ δὴ ἐπειδάν τι συντάτνω προθνμότερον, ἀκαμπής
τίς εἰμι καὶ τῶν ἄλλων ἁπάντων ἀφέμενος, ἐπ᾽ ἐκεῖνο
μόνον ἴεμαι ἀνεπιστρεπτεὶ κατὰ τὴν ὕαιναν. καὶ<a class="footnoteLink" href="#note_LCL112_132_1" id="target_note_LCL112_132_1"><sup>1</sup></a> τοὺς
ὄφεις δέ φασιν τὰ ἀκόντια<a class="footnoteLink" href="#note_LCL112_132_2" id="target_note_LCL112_132_2"><sup>2</sup></a> οὕτω πως ᾄττειν κατ᾽ εὐθύ,
τὰς δὲ ἄλλας στροφὰς μὴ στρέφεσθαι・ καὶ τὰ δόρατα δὲ
καὶ τὰ τόξα τότε μάλιστα τυγχάνει τοῦ σκοποῦ, ὅταν
εὐθεῖαν ᾄξῃ μήτε ὑπ᾽ ἀνέμου παρωσθέντα, μήτε ὑπὸ
χειρὸς ᾽Αθηνᾶς ἢ ᾽Απόλλωνος σφαλέντα, ὥσπερ τὰ ὑπὸ
Τεύκρου ἢ τὰ ὑπὸ τῶν μνηστήρων βληθέντα.</p>
<p>2. Ταύτας μὲν δὴ τρεῖς εἰκόνας ἐμαυτῷ προσείκασα, τὰς
μὲν δύο ἀγρίας καὶ θηριώδεις, τήν τῆς ὑαίνης καὶ τὴν τῶν
ὄφεων,<a class="footnoteLink" href="#note_LCL112_132_3" id="target_note_LCL112_132_3"><sup>3</sup></a> τρίτην δὲ τὴν τῶν βελῶν καὶ αὐτὴν ἀπάν
<span class="marginNote left">Ambr. 158</span>θρωπον | οὖσαν καὶ ἄμουσον. εἰ δὲ δὴ καὶ τῶν ἀνέμων
φαίην ἐπαινεῖσθαι μάλιστα τὸν οὔριον, ὅτι δὴ ἐπ᾽ εὐθὺ
φέροι τὴν ναῦν, ἀλλὰ μὴ εἰς τὰ πλάγια ἀπονεύειν ἐῷ, ἡ
τετάρτη ἄν εἴη αὕτη εἰκὼν καὶ αὐτὴ βιαιά. εἰ δὲ
προσθείην καὶ τὸ τῆς γραμμῆς, ὅτι πρεσβυτάτη τῶν
γραμμῶν ἡ εὐθεῖά ἐστίν, πέμπτην ἂν εἰκόνα λέγοιμι, μὴ
μόνον ἄψυχον ὥσπερ τὴν τῶν δοράτων, ἀλλὰ καὶ
ἀσώματον ταύτην οὖσαν</p>
<p>3. Τίς ἂν οὖν εἰκὼν εὑρεθείη πιθανή; μάλιστα μὲν
<span class="marginNote left">Vat. 165.</span>ἀνθρωπίνη, ἄμεινον δὲ εἰ καὶ μουσική・ εἰ | δὲ αὖ φιλίας
καὶ ἔρωτος αὐτῇ μετείη, μᾶλλον ἄν ἔτι ἡ<a class="footnoteLink" href="#note_LCL112_132_4" id="target_note_LCL112_132_4"><sup>4</sup></a> εἰκὼν ἐοίκοι.
τὸν ᾽Ορφέα φασὶν οἰμῶξαι ὀπίσω ἐπιστραφέντα・ εἰ δὲ




</p></section><notes><section class="footnotes"><ul><li class="note" id="note_LCL112_132_1"><a class="footnoteCrossrefLink" href="#target_note_LCL112_132_1" title="Click to highlight in text"><sup class="lineRef">1</sup>Before καὶ the Vat. Cod. has ιξ, for which Naber suggests ἔτι.</a></li><script type="text/javascript">document.getElementById('note_LCL112_132_1').style.display = "none";</script><li class="note" id="note_LCL112_132_2"><a class="footnoteCrossrefLink" href="#target_note_LCL112_132_2" title="Click to highlight in text"><sup class="lineRef">2</sup>Buttmann reads τοὺς ἀκοντίας.</a></li><script type="text/javascript">document.getElementById('note_LCL112_132_2').style.display = "none";</script><li class="note" id="note_LCL112_132_3"><a class="footnoteCrossrefLink" href="#target_note_LCL112_132_3" title="Click to highlight in text"><sup class="lineRef">3</sup>Vat. Cod. ἀκοντίων.</a></li><script type="text/javascript">document.getElementById('note_LCL112_132_3').style.display = "none";</script><li class="note inline" id="note_LCL112_132_4"><a class="footnoteCrossrefLink" href="#target_note_LCL112_132_4" title="Click to highlight in text"><sup class="lineRef">4</sup>Vat. Cod. εἴη.</a></li><script type="text/javascript">document.getElementById('note_LCL112_132_4').style.display = "none";</script></ul></section></notes></section>