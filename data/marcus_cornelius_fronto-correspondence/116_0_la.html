<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p><span class="italic">Ad M. Caes.</span> v. 33 (48) (Naber, p. 85).</p>
<p><span class="sc">Domino</span> meo.</p>
<p>Quaecumque mihi precatus es, omnia in tua salute locata sunt. Mihi sanitas, bona valetudo, laetitia, res prosperae meae ibi sunt, quom tu corpore animo rumore tam incolumi uteris, tam carus patri, tam dulcis matri, tam sanctus uxori, tam frater bonus ac benignus. Haec sunt quae me cum hac valetudine tamen cupientem vitae faciunt. Absque te
<span class="marginNote left">Vat. 99</span>satis su|perque et aetatis et laboris et artis et gloriae, dolorum vero et aegritudinum aliquanto plusquam satis superque.</p>
<p>Filiae meae iussu tuo osculum dedi. Numquam mihi tam suavis tamque saviata visa est. Dominam saluta, Domine dulcissime. Vale et fer osculum matronae tuae.</p>
<p><span class="italic">Ad M. Caes.</span> v. 34 (49) (Naber, p. 86).</p>
<p><span class="sc">Domino</span> meo.</p>
<p>Saenius Pompeianus in plurimis causis a me defensus, postquam publicum Africae redemit, plurimis causis rem familiarem nostram adiuvat. Commendo eum tibi, quom ratio eius a Domino nostro patre tuo tractabitur, benignitatem ingenitam tibi, <span class="br"></span><span class="lineNumber"></span><span class="br"></span>
</p></section><notes></notes></section>