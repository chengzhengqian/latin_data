<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
et proverbia accommodata et non inficete conficta mendacia, dum id mendacium argumento aliquo lepido iuvetur.</p>
<p>4. Cum primis autem difficile est argumenta ita disponere ut sit ordo eorum rite connexus. Quod
<span class="marginNote left">Ambr. 247</span>ille | Plato Lysiam culpat in Phaedro, sententiarum ordinem ab eo ita temere permixtum, ut sine ullo detrimento prima in novissimum locum transferantur, et novissima in primum, eam culpam ita devitabimus, si divisa generatim argumenta nectemus, non sparsa nec sine discrimine aggerata, ut ea quae per saturam feruntur, sed ut praecedens sententia in sequentem laciniam aliquam porrigat et oram praetendat; ubi prior sit finita sententia, inde ut sequens ordiatur; ita enim transgredi potius videmur quam transilire.</p>
<p>5. Verum hi non . . . . Variatio vel cum detrimento aliquo gratior est in oratione quam recta continuatio<a class="footnoteLink" href="#note_LCL112_42_1" id="target_note_LCL112_42_1"><sup>1</sup></a> . . . . locularia austere, fortia h&lt;ilari&gt;ter
<span class="marginNote left">Ambr. 254</span>dicenda<a class="footnoteLink" href="#note_LCL112_42_2" id="target_note_LCL112_42_2"><sup>2</sup></a> . . . . | . . modo dulce illud incorruptum sit et pudicum, Tusculanum et Ionicum, id est Catonis et Herodoti.<a class="footnoteLink" href="#note_LCL112_42_3" id="target_note_LCL112_42_3"><sup>3</sup></a> . . . . In omni re facilius est rationem dicendi nosse quam vim agendi
<span class="marginNote left">Ambr. 253</span>obtinere<a class="footnoteLink" href="#note_LCL112_42_4" id="target_note_LCL112_42_4"><sup>4</sup></a> . . . . re sic est qui | sicuti bene velle et bene precari, quae res voce animoque sine opibus perpetrantur.<a class="footnoteLink" href="#note_LCL112_42_5" id="target_note_LCL112_42_5"><sup>5</sup></a></p>
<p>6. Igitur ut quisque se benignissimum praestabit, ita is plurimos laudabit, nec tantum eos, quos alii quoque laudibus ante decoraverint, verum conquiret 



</p></section><notes><section class="footnotes"><ul><li class="note" id="note_LCL112_42_1"><a class="footnoteCrossrefLink" href="#target_note_LCL112_42_1" title="Click to highlight in text"><sup class="lineRef">1</sup>From the margin of the Codex.</a></li><script type="text/javascript">document.getElementById('note_LCL112_42_1').style.display = "none";</script><li class="note inline" id="note_LCL112_42_2"><a class="footnoteCrossrefLink" href="#target_note_LCL112_42_2" title="Click to highlight in text"><sup class="lineRef">2</sup><span class="italic">Ibid.</span></a></li><script type="text/javascript">document.getElementById('note_LCL112_42_2').style.display = "none";</script><li class="note inline" id="note_LCL112_42_3"><a class="footnoteCrossrefLink" href="#target_note_LCL112_42_3" title="Click to highlight in text"><sup class="lineRef">3</sup><span class="italic">Ibid</span>.</a></li><script type="text/javascript">document.getElementById('note_LCL112_42_3').style.display = "none";</script><li class="note inline" id="note_LCL112_42_4"><a class="footnoteCrossrefLink" href="#target_note_LCL112_42_4" title="Click to highlight in text"><sup class="lineRef">4</sup><span class="italic">Ibid</span>.</a></li><script type="text/javascript">document.getElementById('note_LCL112_42_4').style.display = "none";</script><li class="note" id="note_LCL112_42_5"><a class="footnoteCrossrefLink" href="#target_note_LCL112_42_5" title="Click to highlight in text"><sup class="lineRef">5</sup>This sentence is repeated in the margin of the Codex, but with <span class="italic">opere</span> for <span class="italic">opibus.</span> Should not <span class="italic">sicut</span> be <span class="italic">sciat?</span></a></li><script type="text/javascript">document.getElementById('note_LCL112_42_5').style.display = "none";</script></ul></section></notes></section>