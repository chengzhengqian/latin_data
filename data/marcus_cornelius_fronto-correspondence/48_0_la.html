<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>Quid autem tu de eo existimas, quem qui pulcherrime laudat quid ait?—</p>
<p><span class="marginNote left">Ambr. 98</span>νήδυμος ἥδιστος θανάτῳ | ἄγχιστα ἐοικώς.</p>
<p>6. Haec satis tui amore &lt;potius&gt; quam meae fiduciae<a class="footnoteLink" href="#note_LCL112_96_1" id="target_note_LCL112_96_1"><sup>1</sup></a> luserim. Nunc bene accusato somno dormitum eo: nam vespera haec ad te detexui. Opto ne mihi somnus gratiam referat.</p>
<p><span class="italic">Ad M. Caes.</span> i. 5 (Naber, p. 11).</p>
<p>M. <span class="sc">Caesari</span> Domino suo Fronto.</p>
<p>1. Domum reverso mihi epistula reddita est, quam tu videlicet Romam mihi scripseras, et erat lata Romam; deinde hodie relata et paulo ante mihi est reddita; in qua pauca quae ego pro somno dixeram tu multis et elegantibus argumentis refutasti ita scite, ita subtiliter et apte, ut si vigilia tibi hoc acuminis et leporis adfert, ego prorsus vigilare te mallem. Sed enim vespera scripsisse te ais, quom paulo post dormiturus esses. Igitur adpropinquans et imminens tibi somnus tam elegantem hanc epistulam fecit. Namque ut crocus, ita somnus, priusquam prope adsit, longe praeolet, longeque delectat.</p>
<p>2. Ut a principio igitur epistulae tuae incipiam, elegantissime <span class="italic">praevaricari</span> te ais, quod<a class="footnoteLink" href="#note_LCL112_96_2" id="target_note_LCL112_96_2"><sup>2</sup></a> . . . . &lt;verbum<a class="footnoteLink" href="#note_LCL112_96_3" id="target_note_LCL112_96_3"><sup>3</sup></a>
<span class="marginNote left">Ambr. 85</span>adeo proprium&gt; | est ut eo sublato aliud subdi 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL112_96_1"><a class="footnoteCrossrefLink" href="#target_note_LCL112_96_1" title="Click to highlight in text"><sup class="lineRef">1</sup>This word has no proper construction. Query <span class="italic">meae fide causae.</span></a></li><script type="text/javascript">document.getElementById('note_LCL112_96_1').style.display = "none";</script><li class="note inline" id="note_LCL112_96_2"><a class="footnoteCrossrefLink" href="#target_note_LCL112_96_2" title="Click to highlight in text"><sup class="lineRef">2</sup>Two pages are lost here.</a></li><script type="text/javascript">document.getElementById('note_LCL112_96_2').style.display = "none";</script><li class="note" id="note_LCL112_96_3"><a class="footnoteCrossrefLink" href="#target_note_LCL112_96_3" title="Click to highlight in text"><sup class="lineRef">3</sup>Possibly the word <span class="italic">labyrintho</span> is meant.</a></li><script type="text/javascript">document.getElementById('note_LCL112_96_3').style.display = "none";</script></ul></section></notes></section>