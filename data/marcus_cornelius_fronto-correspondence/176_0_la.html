<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>3. Unum tibi periculum fuit, Antonine, idem quod omnibus qui sublimi ingenio extiterunt, ne in verborum copia et pulchritudine clauderes; quanto enim ampliores sententiae creantur, tanto difficilius verbis vestiuntur; nec mediocriter laborandum est ne procerae illae sententiae male sint amictae neve indecorius cinctae neve sint seminudae.</p>
<p><span class="marginNote left">Vat. 91</span>| Meministi eius orationis tuae, quam vixdum pueritiam egressus in senatu habuisti? in qua quom imagine <span class="italic">utriculi</span> ad exemplum accomodandum usus esses, anxie verebare ne parum pro loci et ordinis dignitate τὴν εἰκόνα usurpasses, meque primam illam longiusculam ad te epistulam scripsisse qua id, quod res est, augurabar, magni ingenii signum esse ad eiusmodi sententiarum pericula audaciter adgredi, sed quod eo opus esset, tuo te studio et nonnulla nostra opera adsecuturum, ut digna tantis sententiis verborum lumina parares; quod nunc vides provenisse et, quamquam non semper ex summis opibus ad eloquentiam velificaris, tamen sipharis et remis te tenuisse iter, atque ut primum vela pandere necessitas impulit, omnes eloquentiae studiosos ut lembos et celoces facile praetervehi.</p>
<p>4. Haec ut scriberem productus sum proxima epistula tua, qua scripsisti “exolescere paulatim quaecumque didicisses”; mihi quid em nunc cum <span class="br"></span><span class="lineNumber"></span><span class="br"></span>
</p></section><notes></notes></section>