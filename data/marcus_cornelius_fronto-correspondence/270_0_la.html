<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
ignari rerum, quae mala sunt quasi prospera con-cupiscimus, contra quae bona sunt pro adversis aversamur, et mors ipsa, quae omnibus luctuosa videtur, pausam laborum adfert et sollicitudinum et
<span class="marginNote left">Ambr. 156</span>calamitatum miser|rimisque corporis vinculis liberatos ad tranquilla nos et amoena et omnibus bonis referta animarumque conciliabula travehit. Hoc ego ita esse facilius crediderim quam cuncta humana aut nulla aut iniqua providentia regi.</p>
<p>5. Quodsi mors gratulanda potius est hominibus quam lamentanda, quanto quisque eam natu minor adeptus est, tanto beatior et dis acceptior existimandus est, ocius corporis malis exutus, ocius ad honores liberae animae usurpandos excitus.<a class="footnoteLink" href="#note_LCL113_226_1" id="target_note_LCL113_226_1"><sup>1</sup></a> Quod tamen verum sit licet, parvi nostra refert qui desideramus amissos: nec quicquam nos animarum immortalitas consolatur, qui carissimis nostris dum vivimus caremus. Istum statum vocem formam auram<a class="footnoteLink" href="#note_LCL113_226_2" id="target_note_LCL113_226_2"><sup>2</sup></a> liberam quaerimus; faciem defunctorum miserandam maeremus, os obseratum, oculos eversos, colorem undique deletum. Si maxime esse animas immortales constet, erit hoc philosophis disserendi argumentum, non parentibus desiderandi remedium.</p>
<p>6. Sed utcumque sunt ista divinitus ordinata, 



</p></section><notes><section class="footnotes"><ul><li class="note" id="note_LCL113_226_1"><a class="footnoteCrossrefLink" href="#target_note_LCL113_226_1" title="Click to highlight in text"><sup class="lineRef">1</sup>For Cod. <span class="italic">exictus</span>.</a></li><script type="text/javascript">document.getElementById('note_LCL113_226_1').style.display = "none";</script><li class="note" id="note_LCL113_226_2"><a class="footnoteCrossrefLink" href="#target_note_LCL113_226_2" title="Click to highlight in text"><sup class="lineRef">2</sup>Or = <span class="italic">animam</span> (πνεῦμα).</a></li><script type="text/javascript">document.getElementById('note_LCL113_226_2').style.display = "none";</script></ul></section></notes></section>