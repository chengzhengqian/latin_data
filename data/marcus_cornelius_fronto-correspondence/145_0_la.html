<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

eius<a class="footnoteLink" href="#note_LCL112_290_1" id="target_note_LCL112_290_1"><sup>1</sup></a> etiam admirantur. Officio necessario inductus est ut hinc proficisceretur ad consolandam conso-brinam suam casu gravi adflictam. Quantumcumque Aquilino meo honoris tribueris, id te mihi tribuere existimato.</p>
<p><span class="italic">Ad Amicos,</span> i. 5 (Naber, p. 177).</p>
<p><span class="marginNote left">Ambr. 307</span>| <span class="sc">Fronto</span> Claudio Iuliano salutem.</p>
<p>Cuperemus profecto, mi Naucelli carissime, eo nos fato praeditos ut, si mihi liberi etiam virilis sexus nati fuissent, eorumque aetas hoc potissimum tempore ad munia militaria fungenda adolesceret, quo tempore tu provinciam cum exercitu administrares, uti sub te mei liberi stipendia mererent. Non longe aberit quin hoc, quod uterque cuperemus, evenerit. Nam Faustinianum Statiani mei filium, non minus diligo neque minus eum diligi cupio, quam si ex me genitus esset. Is nunc sub te merebit. Tu studium meliore bono &lt;pensabis&gt;.<a class="footnoteLink" href="#note_LCL112_290_2" id="target_note_LCL112_290_2"><sup>2</sup></a> Quantum ex tua benivolentia Faustinianus ornamenti adsequetur, tantum tu voluptatis ex Faustiniani elegantia capies. Quam doctus sit, mihi crede; quam rei militaris peritus, praedicant omnes sub quibus meruit. Sed tum demum doctrinae industriaeque suae fructum sese percepisse putabit, ubi se tibi probavit. Fac periculum<a class="footnoteLink" href="#note_LCL112_290_3" id="target_note_LCL112_290_3"><sup>3</sup></a> in militiae muneribus, fac periculum in consiliis iudiciariis, fac periculum in litteris, omni denique prudentiae et facilitatis<a class="footnoteLink" href="#note_LCL112_290_4" id="target_note_LCL112_290_4"><sup>4</sup></a> usu vel serio vel remisso, semper et ubique eum parem 


</p></section><notes><section class="footnotes"><ul><li class="note" id="note_LCL112_290_1"><a class="footnoteCrossrefLink" href="#target_note_LCL112_290_1" title="Click to highlight in text"><sup class="lineRef">1</sup>A substantive may have dropped out or the second <span class="italic">eius</span> be corrupt.</a></li><script type="text/javascript">document.getElementById('note_LCL112_290_1').style.display = "none";</script><li class="note inline" id="note_LCL112_290_2"><a class="footnoteCrossrefLink" href="#target_note_LCL112_290_2" title="Click to highlight in text"><sup class="lineRef">2</sup>Cod. has <span class="italic">an. . . .</span></a></li><script type="text/javascript">document.getElementById('note_LCL112_290_2').style.display = "none";</script><li class="note" id="note_LCL112_290_3"><a class="footnoteCrossrefLink" href="#target_note_LCL112_290_3" title="Click to highlight in text"><sup class="lineRef">3</sup>See Ter. <span class="italic">Eun.</span> <span class="sc">iii</span>. ii. 23.</a></li><script type="text/javascript">document.getElementById('note_LCL112_290_3').style.display = "none";</script><li class="note" id="note_LCL112_290_4"><a class="footnoteCrossrefLink" href="#target_note_LCL112_290_4" title="Click to highlight in text"><sup class="lineRef">4</sup>Kiessling prefers <span class="italic">facultatis.</span> The author of the <span class="italic">De Differentiis Verborum</span> (? Fronto) distinguishes the words thus: <span class="italic">facultas locupletis, facilitas artificis est.</span></a></li><script type="text/javascript">document.getElementById('note_LCL112_290_4').style.display = "none";</script></ul></section></notes></section>