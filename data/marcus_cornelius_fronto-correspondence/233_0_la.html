<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
nostra eo processit ut neque illum pigeret nec me puderet ea illum oboedire mihi, quae clientes, quae liberti fideles ac laboriosi obsequuntur: nulla hoc aut mea insolentia aut illius adulatione; sed mutua caritas nostra et amor verus ademit utrique nostrum in officiis moderandis omnem detrectationem. Quid ego memorem negotia in foro nostra minima maximaque ab eo curata? aut domi quom<a class="footnoteLink" href="#note_LCL113_152_1" id="target_note_LCL113_152_1"><sup>1</sup></a> uspiam recte</p>
<p><span class="marginNote left">Ambr. 424</span>clausum aut opsignatum aut curatum aut confectum | quid velim, me uni huic mandasse et concredisse.</p>
<p>3. Sed, quod alumnus meus aegre toleraret, valetudini meae curandae ita semper studuit, tantam omni tempore etiam operam dedit, ut excubaret etiam aegro mihi et, ubi meis ego uti manibus per valetudinem non possem, manu sua cibos ad os meum adferret. Postremo, si quid humanitus, absente Victorino et domino fratre meo, mihi accidisset, huic iusta corpori meo curanda mandavi. Praesentibus etiam illis ab hoc potissimum corpus meum contrectari volui, quo minus doloris ad fratrem et generum meum ex contactu ullo corporis mei perveniret.</p>
<p>4. Haec mihi cum Gavio Claro iura sunt. Iam ego, si res familiaris mihi largior esset, ne quid ad senatoris munia facile toleranda deesset, omni &lt;ei&gt;<a class="footnoteLink" href="#note_LCL113_152_2" id="target_note_LCL113_152_2"><sup>2</sup></a> ope subvenirem; neque umquam ego huius negotii causa eum trans mare proficisci paterer. Nunc et 


</p></section><notes><section class="footnotes"><ul><li class="note" id="note_LCL113_152_1"><a class="footnoteCrossrefLink" href="#target_note_LCL113_152_1" title="Click to highlight in text"><sup class="lineRef">1</sup>Haupt for Cod. <span class="italic">quod</span>.</a></li><script type="text/javascript">document.getElementById('note_LCL113_152_1').style.display = "none";</script><li class="note inline" id="note_LCL113_152_2"><a class="footnoteCrossrefLink" href="#target_note_LCL113_152_2" title="Click to highlight in text"><sup class="lineRef">2</sup>Heindorf.</a></li><script type="text/javascript">document.getElementById('note_LCL113_152_2').style.display = "none";</script></ul></section></notes></section>