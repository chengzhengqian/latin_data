<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
animos audientium tua oratio movent. Ecquid adgnoscis
<span class="marginNote left">Vat. 81</span>formam sententiae tullianae—| <span class="italic">ut non ocius aut vehementius terra urbem illam quam animos audientium tua oratio moverit?</span> Ut quisque amore quempiam deperit, eius etiam naevolos saviatur.</p>
<p>5. Sed mihi crede amplissimum te iam tenere in eloquentia locum, brevique summum eius cacumen aditurum, locuturumque inde nobiscum de loco superiore, nec tantulo superiore, quanto rostra foro et comitio excelsiora sunt, sed quanto altiores antennae sunt prora vel potius carina. Praecipue autem gaudeo te verba non obvia adripere, sed optima quaerere. Hoc enim distat summus orator a mediocribus, quod ceteri facile contenti sunt verbis bonis, summus orator non est bonis contentus, si sint meliora.</p>
<p>6. Sed haec certo loco ac tempore pluribus vel scribemus ad te vel coram colloquemur. Ut voluisti, Domine, et ut valetudo mea postulabat, domi mansi, tibique sum precatus ut multos dies natales liberorum tuorum prospere celebres. Pullo nostro tussiculam sedaverit et dies clementior et nutrix eius, si cibis aptioribus vescatur, omnia enim remedia atque omnes medelae fovendi<a class="footnoteLink" href="#note_LCL113_42_1" id="target_note_LCL113_42_1"><sup>1</sup></a> infantium
<span class="marginNote left">Vat 10</span>faucibus | in lacte sunt sitae.</p>
<p>7. In oratione tua Cyzicena quom deos precaveris, <span class="italic">et si fas est, obsecro</span> addidisti: quod ego me non <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL113_42_1"><a class="footnoteCrossrefLink" href="#target_note_LCL113_42_1" title="Click to highlight in text"><sup class="lineRef">1</sup>m<sup>1</sup> of the Codex has <span class="italic">offendi</span>. Novák would read <span class="italic">offcnsis</span>.</a></li><script type="text/javascript">document.getElementById('note_LCL113_42_1').style.display = "none";</script></ul></section></notes></section>