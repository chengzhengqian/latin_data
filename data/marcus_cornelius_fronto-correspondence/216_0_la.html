<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
fateor non libebat. Nec enim illud libebat, aliud dolere aliud loqui. Simulare Lucium quicquam adversus Frontonem! a quo ego prius multo simplicitatem verique<a class="footnoteLink" href="#note_LCL113_118_1" id="target_note_LCL113_118_1"><sup>1</sup></a> amorem quam loquendi polite disciplinam didicisse me praedico. Equidem pacto quoque, quod inter nos iampridem intercessit, satis me ad veniam impetrandam paratum esse arbitror. Denique, quamquam mihi lacessitus a me saepius numquam tamen rescripsisses, dolebam hercules sed pacti memoria non succensebam. Postremo quid plura? ne potius defendere me quam orare te videar: peccavi, fateor: adversum quem minime decuit: etiam id fateor. Sed tu melior esto. Satis poenarum lui, primum in eo ipso quod peccasse me sentio: mox quod tantis terris disiunctus, qui te in vestigio exorare potuissem, tot interea mensibus dum meas litteras accipis, dum ego tuas recipio, cura discruciabor. Adhibeo tibi deprecatores humanitatem ipsam, nam et delinquere humanum est et hominis
<span class="marginNote left">Ambr. 421 ends</span>maxime proprium | ignoscere ........<a class="footnoteLink" href="#note_LCL113_118_2" id="target_note_LCL113_118_2"><sup>2</sup></a></p>
</section>
<section class="div2">
<p><span class="italic">Ad Antoninum Imp</span>. i. 3 (Naber, p. 101).</p>
<p><span class="marginNote left">vat. 90 adimt.</span>|<span class="sc">Domino</span> meo Antonino Augusto.</p>
<p>Vidi pullulos tuos, quod quidem libentissime in vita mea viderim, tam simili facie tibi ut nihil sit 


</p></section><notes><section class="footnotes"><ul><li class="note" id="note_LCL113_118_1"><a class="footnoteCrossrefLink" href="#target_note_LCL113_118_1" title="Click to highlight in text"><sup class="lineRef">1</sup>Heindorf for Cod. <span class="italic">verum</span>.</a></li><script type="text/javascript">document.getElementById('note_LCL113_118_1').style.display = "none";</script><li class="note" id="note_LCL113_118_2"><a class="footnoteCrossrefLink" href="#target_note_LCL113_118_2" title="Click to highlight in text"><sup class="lineRef">2</sup>This word is from the margin of Cod. Mommsen says at least two leaves are lost between this word and the mutilated beginning of <span class="italic">Ad Verum</span>, ii. 3.</a></li><script type="text/javascript">document.getElementById('note_LCL113_118_2').style.display = "none";</script></ul></section></notes></section>