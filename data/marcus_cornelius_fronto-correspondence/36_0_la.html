<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
nationibus convenae, variis moribus imbuti, concordarent tamen et consuescerent et congregarentur, mites cum ferocibus, placidi cum violentis, cum superbis moderati, cum crudelibus timidi: omnes deinde paulatim vitia insita exuerent, virtutem sectarentur, probitatem condiscerent, pudore impudentiam, obsequio contumaciam,<a class="footnoteLink" href="#note_LCL112_72_1" id="target_note_LCL112_72_1"><sup>1</sup></a> benignitate malivolentiam commutarent. Quodsi<a class="footnoteLink" href="#note_LCL112_72_2" id="target_note_LCL112_72_2"><sup>2</sup></a> quis umquam ingenio tantum valuit ut amicos ac sectatores suos amore inter se mutuo copularet, tu hoc profecto perficies multo facilius, qui ad omnes virtutes natus es prius quam institutus. Nam prius quam tibi aetas institutioni sufficiens adolesceret, iam tu perfectus atque omnibus
<span class="marginNote left">Vat. 227</span>bonis artibus |<a class="footnoteLink" href="#note_LCL112_72_3" id="target_note_LCL112_72_3"><sup>3</sup></a> absolutus: ante pubertatem vir bonus, ante togam virilem dicendi peritus. Verum ex omnibus virtutibus tuis hoc vel praecipue admirandum, quod omnes amicos tuos concordia copulas. Nec tamen dissimulaverim multo hoc esse difficilius quam ut ferae ac leones cithara mitigentur: quod tu facilius obtinebis, si unum illud vitium funditus ex-tirpandum eruendumque curaveris, ne liveant neve invideant invicem amici tui sibi,<a class="footnoteLink" href="#note_LCL112_72_4" id="target_note_LCL112_72_4"><sup>4</sup></a> neve quod tu alii tribueris aut benefeceris, sibi quisque illud deperire ac detrahi putet. Invidia perniciosum inter homines malum maximeque internecivom, sibi aliisque pariter obnoxium; sed si procul a cohorte tua prohibueris, 


</p></section><notes><section class="footnotes"><ul><li class="note" id="note_LCL112_72_1"><a class="footnoteCrossrefLink" href="#target_note_LCL112_72_1" title="Click to highlight in text"><sup class="lineRef">1</sup>Schopen for Cod. <span class="italic">contumeliam.</span></a></li><script type="text/javascript">document.getElementById('note_LCL112_72_1').style.display = "none";</script><li class="note" id="note_LCL112_72_2"><a class="footnoteCrossrefLink" href="#target_note_LCL112_72_2" title="Click to highlight in text"><sup class="lineRef">2</sup>Naber for Cod. <span class="italic">quo si.</span></a></li><script type="text/javascript">document.getElementById('note_LCL112_72_2').style.display = "none";</script><li class="note" id="note_LCL112_72_3"><a class="footnoteCrossrefLink" href="#target_note_LCL112_72_3" title="Click to highlight in text"><sup class="lineRef">3</sup>In this page are traces of a third writing, which like the second refers to the <span class="italic">Acta Concilii</span>.</a></li><script type="text/javascript">document.getElementById('note_LCL112_72_3').style.display = "none";</script><li class="note" id="note_LCL112_72_4"><a class="footnoteCrossrefLink" href="#target_note_LCL112_72_4" title="Click to highlight in text"><sup class="lineRef">4</sup>Added by Brakman from the margin of Cod.</a></li><script type="text/javascript">document.getElementById('note_LCL112_72_4').style.display = "none";</script></ul></section></notes></section>