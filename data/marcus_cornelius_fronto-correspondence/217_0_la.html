<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
hoc simili similius. Feci prorsus compendium itineris Lorium usque, compendium viae lubricae, compendium clivorum arduorum: tamen vidi te non exadvorsum modo sed locupletius, sive me ad dexteram sive ad laevam convertissem. Sunt autem dis iuvantibus colore satis salubri, clamore forti. Panem alter tenebat bene candidum, ut puer regius, alter autem cibarium, plane ut a philosopho prognatus. Deos quaeso sit salvos sator, salva sint sata, salva seges sit, quae tam similes procreat. Nam etiam voculas eorum audivi tam dulces tam venustas, ut orationis tuae lepidum illum et liquidum sonum nescio quo pacto in utriusque pipulo adgnoscerem. lam tu igitur, nisi caves, superbiorem aliquanto me experiere; habeo enim quos pro te non oculis modo amem sed etiam auribus.</p>
</section>
<section class="div2">
<p><span class="italic">Ad Antoninum Imp</span>. i. 4 (Naber, p. 101).</p>
<p><span class="sc">Magistro</span> meo salutem.</p>
<p><span class="marginNote left">Vat. 89</span>Vidi filiolos meos, quom | eos vidisti; vidi et te, quom litteras tuas legerem. Oro te, mi magister, ama me ut amas; ama me sic etiam quo modo istos parvolos nostros amas: nondum omne dixi quod volo: ama me quo modo amasti. Haec ut scriberem, tuarum litterarum mira iucunditas produxit. Nam <span class="br"></span><span class="lineNumber"></span><span class="br"></span>
</p></section><notes></notes></section>