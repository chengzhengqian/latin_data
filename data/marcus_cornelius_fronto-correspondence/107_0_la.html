<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

salutem tibi dicit. Nomen tribuni plebis, cui imposuit notam Acilius censor, quem scripsi,<a class="footnoteLink" href="#note_LCL112_214_1" id="target_note_LCL112_214_1"><sup>1</sup></a> mitte mihi.</p>
<p><span class="italic">Ad M. Caes.</span> v. 27 (42) (Naber, p. 83).</p>
<p><span class="sc">Domino</span> meo.</p>
<p>Tardius tibi, Domine, rescribo; tardius enim libellum tuum aperui, quoniam ad agendum ad forum ibam. Ego commodius me habeo: tamen ulcusculum altius est. Vale, Domine dulcissime. Dominam saluta.</p>
<p>M. Lucilius tribunus plebis hominem liberum civem Romanum, quom collegae mitti iuberent, adversus eorum sententiam ipsusque<a class="footnoteLink" href="#note_LCL112_214_2" id="target_note_LCL112_214_2"><sup>2</sup></a> vi in carcerem compegit. Ob eam rem a censoribus notatur. Divide primum causam, εἶτα εἰς
ἑκάτερα τὰ μέρη ἐπιχείρησον καὶ κατηγορῶν καὶ
ἀπολογούμενος. Vale, Domine, lux omnium tuorum. Matrem Dominam saluta.</p>
<p><span class="italic">Ad M. Caes.</span> iv. 13 (Naber, p. 75).</p>
<p><span class="marginNote left">Vat, 138, ad med.</span>| <span class="sc">Magistro</span> meo.</p>
<p>C. Aufidius animos tollit, arbitratum suum in caelum fert, negat se hominem iustiorem, ne quid immoderatius dicam, ex Umbria ullum alium Romam venisse. Quid quaeris? Iudicem se quam oratorem


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL112_214_1"><a class="footnoteCrossrefLink" href="#target_note_LCL112_214_1" title="Click to highlight in text"><sup class="lineRef">1</sup>Query <span class="italic">scripsti.</span></a></li><script type="text/javascript">document.getElementById('note_LCL112_214_1').style.display = "none";</script><li class="note" id="note_LCL112_214_2"><a class="footnoteCrossrefLink" href="#target_note_LCL112_214_2" title="Click to highlight in text"><sup class="lineRef">2</sup>So Cod. says Brakman, but Mai says <span class="italic">ipsius.</span></a></li><script type="text/javascript">document.getElementById('note_LCL112_214_2').style.display = "none";</script></ul></section></notes></section>