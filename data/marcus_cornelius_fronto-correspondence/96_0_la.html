<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p><span class="italic">Ad M. Caes.</span> v. 5 [20] (Naber, p. 78).</p>
<p>&lt;<span class="sc">Magistro</span> meo.&gt;</p>
<p><span class="marginNote left">Vat. 106: Quat. x. ends</span>Quantum tu mihi . . . . | in biduo<a class="footnoteLink" href="#note_LCL112_192_1" id="target_note_LCL112_192_1"><sup>1</sup></a> nunc, si videtur, dentes adprimamus tamen; et quo brevius iter sit tibi recenti morbo Caietae nos opperire. Facio delicias, quod ferme evenit quibus quod cupiunt tandem in manu est: differunt, affluunt, gestiunt;<a class="footnoteLink" href="#note_LCL112_192_2" id="target_note_LCL112_192_2"><sup>2</sup></a> ego vero etiam fastidio omnia. Domina mater te salutat, quam ego hodie rogabo ut ad me Gratiam perducat—<span class="italic">vel fumum</span> inquit <span class="italic">patriae</span> Graius<a class="footnoteLink" href="#note_LCL112_192_3" id="target_note_LCL112_192_3"><sup>3</sup></a> poeta. Vale mi—omnia mea—magister. Amo me quod te visurus sum.</p>
<p><span class="italic">Ad M. Caes.</span> v. 6 [21] (Naber, p. 78).</p>
<p><span class="sc">Domino</span> meo.</p>
<p>Postquam profecti estis, genus dolore arreptus sum, verum ita modico ut et ingrederer pedetemptim et vehiculo uterer. Hac nocte vehementior dolor invasit, ita tamen ut iacens facile patiar, nisi quid amplius ingruerit. Augustam tuam vexatam audio. Deis equidem salutem eius commendo. Vale, Domine dulcissime. Dominam saluta.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL112_192_1"><a class="footnoteCrossrefLink" href="#target_note_LCL112_192_1" title="Click to highlight in text"><sup class="lineRef">1</sup>Cod. <span class="italic">viduo.</span> From <span class="italic">defindam</span> in <span class="italic">Ad M. Caes,</span> v. 4 (p. 190) four pages are lost.</a></li><script type="text/javascript">document.getElementById('note_LCL112_192_1').style.display = "none";</script><li class="note" id="note_LCL112_192_2"><a class="footnoteCrossrefLink" href="#target_note_LCL112_192_2" title="Click to highlight in text"><sup class="lineRef">2</sup>The margin of Cod. gives <span class="italic">statim diffluunt, affluunt, et fastidiunt.</span></a></li><script type="text/javascript">document.getElementById('note_LCL112_192_2').style.display = "none";</script><li class="note inline" id="note_LCL112_192_3"><a class="footnoteCrossrefLink" href="#target_note_LCL112_192_3" title="Click to highlight in text"><sup class="lineRef">3</sup>Jacobs for <span class="italic">Caius</span> (Mai).</a></li><script type="text/javascript">document.getElementById('note_LCL112_192_3').style.display = "none";</script></ul></section></notes></section>