<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
Ennium deinde et Accium et Lucretium ampliore iam mugitu personantes tamen tolerant. At ubi Catonis et Sallustii et Tullii tuba exaudita est, trepidant et pavent et fugam frustra meditantur. Nam illic quoque in philosophiae disciplinis, ubi tutum sibi perfugium putant, Platonis phonemata erunt audienda.</p>
<p>3. Haec in eos fabula competit, qui nulla indole praediti eloquentiam desperantes fugitant. Tibi, Caesar, ut cui maxime, sublime et excelsum et amplificum ingenium ab deis datum est. Nam primi tui sensus et incunabula studiorum tuorum mihi cognita sunt. Elucebat iam tunc nobilitas mentis et dignitas sententiarum, quibus sola tum deerant verborum lumina: ea quoque varus exercitationibus instruebamus.</p>
<p>4. Ibi tu mihi videre mor&lt;e iuven&gt;ali et laboris taedio defessus, eloquentiae studium reliquisse, ad philosophiam devertisse, ubi nullum prohoemium cum cura excolendum, nulla narratio breviter et dilucide et callide collocanda, nullae quaestiones partiendae, nulla argumenta quaerenda, nihil ex-aggerandum
<span class="marginNote left">Ambr. 378</span>...... | .. [mutilum perficere, hiulcum fartis iugare] .... consiliario huic magis aetati opus est quam auxiliario &lt;amico&gt;<a class="footnoteLink" href="#note_LCL113_74_1" id="target_note_LCL113_74_1"><sup>1</sup></a> .... mutilum perficere, hiulcum explere, asperum levigare<a class="footnoteLink" href="#note_LCL113_74_2" id="target_note_LCL113_74_2"><sup>2</sup></a> ....</p>
</section><notes><section class="footnotes"><ul><li class="note" id="note_LCL113_74_1"><a class="footnoteCrossrefLink" href="#target_note_LCL113_74_1" title="Click to highlight in text"><sup class="lineRef">1</sup>From the margin of Cod.; <span class="italic">cp</span>. Plaut. <span class="italic">True</span>. II. i. 8.</a></li><script type="text/javascript">document.getElementById('note_LCL113_74_1').style.display = "none";</script><li class="note" id="note_LCL113_74_2"><a class="footnoteCrossrefLink" href="#target_note_LCL113_74_2" title="Click to highlight in text"><sup class="lineRef">2</sup><span class="italic">Wien. Stud</span>. 23, p. 338, Hauler.</a></li><script type="text/javascript">document.getElementById('note_LCL113_74_2').style.display = "none";</script></ul></section></notes></section>