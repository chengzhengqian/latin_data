<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">tractasse, verba propria translata simplicia composita et, quae in eius scriptis ubique dilucent, verba honesta, saepenumero etiam amoena: quom tamen in omnibus eius orationibus paucissima admodum reperias insperata atque inopinata verba, quae non nisi cum studio atque cura atque vigilia atque
<span class="marginNote left">Vat.145</span>multa veterum carminum memoria indagantur. | Insperatum autem atque inopinatum verbum<a class="footnoteLink" href="#note_LCL112_6_1" id="target_note_LCL112_6_1"><sup>1</sup></a> appello, quod praeter spem atque opinionem audientium aut legentium promitur, ita ut, si subtrahas atque eum qui legat quaerere ipsum iubeas, nullum aut non ita significando adcommodatum verbum aliud reperiat. Quam ob rem te magno opere conlaudo, quod ei rei curam industriamque adhibes, ut verbum ex alto eruas et ad significandum adcommodes. Verum, ut initio dixi, magnum in ea re periculum est, ne minus apte aut parum dilucide aut non satis decore, ut a semidocto, conlocetur, namque multo satius est volg-aribus et usitatis quam remotis et requisitis uti, si parum significet.<a class="footnoteLink" href="#note_LCL112_6_2" id="target_note_LCL112_6_2"><sup>2</sup></a></p>
<p>4. Haud sciam an utile sit demonstrare quanta difficultas, quam scrupulosa et anxia cura in verbis probandis adhibenda sit, ne ea res animos adulescentium retardet aut spem adipiscendi debilitet. Una plerumque littera translata aut exempta aut immutata vim verbi ac venustatem commutat et elegantiam vel scientiam<a class="footnoteLink" href="#note_LCL112_6_3" id="target_note_LCL112_6_3"><sup>3</sup></a> loquentis declarat. Equidem te animadverti, quom mihi scripta tua relegeres, atque ego 

</p></section><notes><section class="footnotes"><ul><li class="note" id="note_LCL112_6_1"><a class="footnoteCrossrefLink" href="#target_note_LCL112_6_1" title="Click to highlight in text"><sup class="lineRef">1</sup>Studemund for Cod. <span class="italic">vero.</span></a></li><script type="text/javascript">document.getElementById('note_LCL112_6_1').style.display = "none";</script><li class="note inline" id="note_LCL112_6_2"><a class="footnoteCrossrefLink" href="#target_note_LCL112_6_2" title="Click to highlight in text"><sup class="lineRef">2</sup>Schopen reads <span class="italic">significent.</span></a></li><script type="text/javascript">document.getElementById('note_LCL112_6_2').style.display = "none";</script><li class="note" id="note_LCL112_6_3"><a class="footnoteCrossrefLink" href="#target_note_LCL112_6_3" title="Click to highlight in text"><sup class="lineRef">3</sup>Haupt, <span class="italic">inscientiam.</span></a></li><script type="text/javascript">document.getElementById('note_LCL112_6_3').style.display = "none";</script></ul></section></notes></section>