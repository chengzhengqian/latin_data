<section class="div1 language" lang="la"><header><hgroup><h1>Minor Latin Poets</h1></hgroup></header><p class="lineGroup">
<span class="line">illis ampla satis levi sunt aequora dorso</span><span class="linebreak"></span>
<span class="line">immodicumque latus parvaeque ingentibus alvi,</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>ardua frons auresque agiles capitisque decori</span><span class="linebreak"></span>
<span class="line">altus honos oculique vago splendore micantes;</span><span class="linebreak"></span>
<span class="line">plurima se validos cervix resupinat in armos;</span><span class="linebreak"></span>
<span class="line">fumant umentes calida de nare vapores,</span><span class="linebreak"></span>
<span class="line">nec pes officium standi tenet, ungula terram</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>crebra ferit virtusque artus animosa fatigat.</span><span class="linebreak"></span>
<span class="line">quin etiam gens ampla iacet trans ardua Calpes</span><span class="linebreak"></span>
<span class="line">culmina, cornipedum late fecunda proborum.</span><span class="linebreak"></span>
<span class="line">namque valent longos pratis intendere cursus,</span><span class="linebreak"></span>
<span class="line">nec minor est illis Graio quam in corpore forma;</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>nec non terribiles spirabile flumen anheli</span><span class="linebreak"></span>
<span class="line">provolvunt flatus et lumina vivida torquent</span><span class="linebreak"></span>
<span class="line">hinnitusque cient tremuli frenisque repugnant,</span><span class="linebreak"></span>
<span class="line">nec segnes mulcent aures, nec crure quiescunt.</span><span class="linebreak"></span>
<span class="line">sit tibi praeterea sonipes, Maurusia tellus</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>quem mittit (modo sit gentili sanguine firmus)</span><span class="linebreak"></span>
<span class="line">quemque coloratus Mazax deserta per arva</span><span class="linebreak"></span>
<span class="line">pavit et adsiduos docuit tolerare labores.</span><span class="linebreak"></span>
<span class="line">nec pigeat, quod turpe caput, deformis et alvus</span><span class="linebreak"></span>
<span class="line">est ollis quodque infrenes, quod liber uterque,</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>quodque iubis pronos cervix deverberet armos.</span><span class="linebreak"></span>
<span class="line">nam flecti facilis lascivaque colla secutus</span><span class="linebreak"></span>
<span class="line">paret in obsequium lentae moderamine virgae:</span><span class="linebreak"></span>
<span class="line">verbera sunt praecepta fugae, sunt verbera freni.</span><span class="linebreak"></span>
</p><notes><section class="footnotes"><ul><li class="note text" id="note_LCL434_506_215"><sup class="lineRef">215</sup>decori <span class="italic">Baehrens</span>: decoris A: capitique decoro C.</li></ul></section></notes></section>