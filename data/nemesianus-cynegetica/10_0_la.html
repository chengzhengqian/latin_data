<section class="div1 language" lang="la"><header><hgroup><h1>Minor Latin Poets</h1></hgroup></header><p class="lineGroup">
<span class="line">semper et in parvos iterum protendere curas.</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>nam tristes morbi, scabies et sordida venis</span><span class="linebreak"></span>
<span class="line">saepe venit multamque canes discrimine nullo</span><span class="linebreak"></span>
<span class="line">dant stragem: tu sollicitos impende labores</span><span class="linebreak"></span>
<span class="line">et sortire gregem suffecta prole quotannis.</span><span class="linebreak"></span>
<span class="line">quin acidos Bacchi latices Tritonide oliva</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>admiscere decet catulosque canesque maritas</span><span class="linebreak"></span>
<span class="line">unguere profuerit tepidoque ostendere soli,</span><span class="linebreak"></span>
<span class="line">auribus et tineas candenti pellere cultro.</span><span class="linebreak"></span>
<span class="line indent2">est etiam canibus rabies, letale periclum.</span><span class="linebreak"></span>
<span class="line">quod seu caelesti corrupto sidere manat,</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>cum segnes radios tristi iaculatur ab aethra</span><span class="linebreak"></span>
<span class="line">Phoebus et attonito pallens caput exserit orbe;</span><span class="linebreak"></span>
<span class="line">seu magis, ignicomi candentia terga Leonis</span><span class="linebreak"></span>
<span class="line">cum quatit, hoc canibus blandis inviscerat aestus,</span><span class="linebreak"></span>
<span class="line">exhalat seu terra sinu, seu noxius aer</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>causa mali, seu cum gelidus non sufficit umor</span><span class="linebreak"></span>
<span class="line">torrida per venas concrescunt semina flammae:</span><span class="linebreak"></span>
<span class="line">quicquid id est, imas agitat sub corde medullas</span><span class="linebreak"></span>
<span class="line">inque feros rictus nigro spumante veneno</span><span class="linebreak"></span>
<span class="line">prosilit, insanos cogens infigere morsus.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>disce igitur potus medicos curamque salubrem.</span><span class="linebreak"></span>
<span class="line">tunc virosa tibi sumes multumque domabis</span><span class="linebreak"></span>
<span class="line">castorea, attritu silicis lentescere cogens;</span><span class="linebreak"></span>
<span class="line">ex ebore huc trito pulvis sectove feratur,</span><span class="linebreak"></span>
<span class="line">admiscensque diu facies concrescere utrumque:</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>mox lactis liquidos sensim superadde fluores,</span><span class="linebreak"></span>
</p><notes><section class="footnotes"><ul><li class="note text" id="note_LCL434_502_199"><sup class="lineRef">199</sup>olivo AC: oliva <span class="italic">vulgo.</span> Tritonide . . . <span class="italic">Postgate qui cum Housmano</span> olivo <span class="italic">ut interpretamentum eiecit.</span>
</li><li class="note text" id="note_LCL434_502_207"><sup class="lineRef">207</sup>sed <span class="italic">Baehrens</span>: seu AC.</li></ul></section></notes></section>