<section class="div1 language" lang="la"><header><hgroup><h1>Minor Latin Poets</h1></hgroup></header><p class="lineGroup">
<span class="line">principium Nilique vident in origine fontem;</span><span class="linebreak"></span>
<span class="line">nec taceam, primum quae nuper bella sub Arcto</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>felici, Carine, manu confeceris, ipso</span><span class="linebreak"></span>
<span class="line">paene prior genitore deo, utque intima frater</span><span class="linebreak"></span>
<span class="line">Persidos et veteres Babylonos ceperit arces,</span><span class="linebreak"></span>
<span class="line">ultus Romulei violata cacumina regni;</span><span class="linebreak"></span>
<span class="line">imbellemque fugam referam clausasque pharetras</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Parthorum laxosque arcus et spicula nulla.</span><span class="linebreak"></span>
<span class="line indent2">haec vobis nostrae libabunt carmina Musae,</span><span class="linebreak"></span>
<span class="line">cum primum vultus sacros, bona numina terrae,</span><span class="linebreak"></span>
<span class="line">contigerit vidisse mihi: iam gaudia vota</span><span class="linebreak"></span>
<span class="line">temporis impatiens sensus spretorque morarum</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>praesumit videorque mihi iam cernere fratrum</span><span class="linebreak"></span>
<span class="line">augustos habitus, Romam clarumque senatum</span><span class="linebreak"></span>
<span class="line">et fidos ad bella duces et milite multo</span><span class="linebreak"></span>
<span class="line">agmina, quis fortes animat devotio mentes:</span><span class="linebreak"></span>
<span class="line">aurea purpureo longe radiantia velo</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>signa micant sinuatque truces levis aura dracones.</span><span class="linebreak"></span>
<span class="line indent2">tu modo, quae saltus placidos silvasque pererras,</span><span class="linebreak"></span>
<span class="line">Latonae, Phoebe, magnum decus, heia age suetos</span><span class="linebreak"></span>
<span class="line">sume habitus arcumque manu pictamque pharetram</span><span class="linebreak"></span>
<span class="line">suspende ex umeris; sint aurea tela, sagittae;</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>candida puniceis aptentur crura cothurnis;</span><span class="linebreak"></span>
</p><notes><section class="footnotes"><ul><li class="note text" id="note_LCL434_492_68"><sup class="lineRef">68</sup>vident <span class="italic">Johnson</span>: bibunt AC.</li><li class="note text" id="note_LCL434_492_69"><sup class="lineRef">69</sup>primuni AC: prima <span class="italic">Baehrens.</span>
</li></ul></section></notes></section>