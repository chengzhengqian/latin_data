<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 551</span>XXII. Orationem eandem ferme quam apud Scipionem
habuerunt, culpam omnem belli a publico
<span class="innerMarginNote right">2</span>consilio in Hannibalem vertentes: eum iniussu senatus non Alpes modo sed Hiberum quoque transgressum,
nec Romanis solum sed ante etiam Saguntinis
<span class="innerMarginNote right">3</span>privato consilio bellum intulisse; senatui ac populo Carthaginiensi, si quis vere aestimet, foedus
<span class="innerMarginNote right">4</span>ad eam diem inviolatum esse cum Romanis. Itaque nihil aliud sibi mandatum esse uti peterent quam ut in ea pace quae postremo cum C. Lutatio facta esset
<span class="innerMarginNote right">5</span>manere liceret. Cum more tradito<a class="footnoteLink" href="#note_LCL381_446_1" id="target_note_LCL381_446_1"><sup>1</sup></a> patribus potestatem
interrogandi, si quis quid vellet, legatos praetor fecisset, senioresque qui foederibus interfuerant
alia alii interrogarent, nec meminisse se<a class="footnoteLink" href="#note_LCL381_446_2" id="target_note_LCL381_446_2"><sup>2</sup></a> per aetatem—etenim omnes ferme iuvenes erant—dicerent
<span class="innerMarginNote right">6</span>legati, conclamatum ex omni parte curiae est Punica fraude electos qui veterem pacem repeterent
cuius ipsi non meminissent.</p>
<p>XXIII. Emotis deinde curia legatis sententiae interrogari coeptae. M. Livius C. Servilium consulem, qui propior esset, arcessendum, ut coram eo de pace
<span class="innerMarginNote right">2</span>ageretur, censebat; cum de re maiore quam quanta




</p></section><notes><section class="footnotes"><ul><li class="note" id="note_LCL381_446_1"><a class="footnoteCrossrefLink" href="#target_note_LCL381_446_1" title="Click to highlight in text"><sup class="lineRef">1</sup>tradito, <span class="italic">P</span>(3)<span class="italic">NVJK add</span> a, <span class="italic">rejected by Eds.</span></a></li><script type="text/javascript">document.getElementById('note_LCL381_446_1').style.display = "none";</script><li class="note" id="note_LCL381_446_2"><a class="footnoteCrossrefLink" href="#target_note_LCL381_446_2" title="Click to highlight in text"><sup class="lineRef">2</sup>se <span class="italic">VJK Aldus, Froben: om. P</span>(3)<span class="italic">N.</span></a></li><script type="text/javascript">document.getElementById('note_LCL381_446_2').style.display = "none";</script></ul></section></notes></section>