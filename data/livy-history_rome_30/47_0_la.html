<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 551</span>mittendos censuit senatus. Missi C. Terentius Varro, C. Mamilius, M. Aurelius; iis<a class="footnoteLink" href="#note_LCL381_458_1" id="target_note_LCL381_458_1"><sup>1</sup></a> tres quinqueremes
datae.</p>
<p><span class="innerMarginNote right">5</span>Annus insignis incendio ingenti, quo Clivus Publicius
ad solum exustus est, et aquarum magnitudine, sed et<a class="footnoteLink" href="#note_LCL381_458_2" id="target_note_LCL381_458_2"><sup>2</sup></a> annonae vilitate fuit, praeterquam quod pace
<span class="innerMarginNote right">6</span>omnis Italia erat aperta, etiam quod magnam vim frumenti ex Hispania missam M. Valerius Falto et M. Fabius Buteo aediles curules quaternis aeris vicatim populo discripserunt.</p>
<p><span class="innerMarginNote right">7</span>Eodem anno Q. Fabius Maximus moritur, exactae aetatis, si quidem verum est augurem duos et sexaginta<a class="footnoteLink" href="#note_LCL381_458_3" id="target_note_LCL381_458_3"><sup>3</sup></a>
<span class="innerMarginNote right">8</span>annos fuisse, quod quidam auctores sunt. Vir certe fuit dignus tanto cognomine, vel si novum ab eo inciperet. Superavit paternos honores, avitos aequavit. Pluribus victoriis et maioribus proeliis avus insignis Rullus; sed omnia aequare unus hostis
<span class="innerMarginNote right">9</span>Hannibal potest. Cautior tamen quam promptior hic habitus; et sicut dubites utrum ingenio cunctator fuerit an quia ita bello proprie quod tum gerebatur aptum erat, sic nihil certius est quam unum hominem nobis cunctando rem restituisse, sicut Ennius ait.









</p></section><notes><section class="footnotes"><ul><li class="note" id="note_LCL381_458_1"><a class="footnoteCrossrefLink" href="#target_note_LCL381_458_1" title="Click to highlight in text"><sup class="lineRef">1</sup>iis <span class="italic">P Aldus, Froben</span>: his <span class="italic">CMBANVK</span>: hiis <span class="italic">J.</span></a></li><script type="text/javascript">document.getElementById('note_LCL381_458_1').style.display = "none";</script><li class="note" id="note_LCL381_458_2"><a class="footnoteCrossrefLink" href="#target_note_LCL381_458_2" title="Click to highlight in text"><sup class="lineRef">2</sup>sed et <span class="italic">AN Aldua</span>: sed <span class="italic">x Conway</span>: et <span class="italic">A<sup>s</sup>VJK Froben</span> 2: si<span class="italic">P</span>(3).</a></li><script type="text/javascript">document.getElementById('note_LCL381_458_2').style.display = "none";</script><li class="note" id="note_LCL381_458_3"><a class="footnoteCrossrefLink" href="#target_note_LCL381_458_3" title="Click to highlight in text"><sup class="lineRef">3</sup>sexaginta (<span class="sc">lx</span>) <span class="italic">P</span>(3)<span class="italic">NJ</span><sup>1</sup>: <span class="sc">xl</span> <span class="italic">CVK Aldus, Froben</span>: <span class="sc">xx</span> <span class="italic">J.</span></a></li><script type="text/javascript">document.getElementById('note_LCL381_458_3').style.display = "none";</script></ul></section></notes></section>