<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 551</span>quinto decimo ferme die in Numidiam pervenissent,
Maesulii, regnum paternum Masinissae, laeti ut ad regem diu<a class="footnoteLink" href="#note_LCL381_402_1" id="target_note_LCL381_402_1"><sup>1</sup></a> desideratum concessere.
<span class="innerMarginNote right">2</span>Syphax pulsis inde praefectis praesidiisque suis vetere se continebat regno, neutiquam quieturus.
<span class="innerMarginNote right">3</span>Stimulabat<a class="footnoteLink" href="#note_LCL381_402_2" id="target_note_LCL381_402_2"><sup>2</sup></a> aegrum amore uxor socerque, et ita viris equisque abundabat ut subiectae oculis regni per multos florentis annos vires etiam minus barbaro atque inpotenti animo spiritus possent facere.
<span class="innerMarginNote right">4</span>Igitur omnibus qui bello apti erant in unum coactis equos, arma, tela dividit; equites in turmas, pedites in cohortes, sicut quondam ab Romanis centurionibus
<span class="innerMarginNote right">5</span>didicerat, distribuit. Exercitu haud minore quam quem prius habuerat, ceterum omni prope novo
<span class="innerMarginNote right">6</span>atque incondito, ire ad hostes pergit. Et castris in propinquo positis primo pauci equites ex tuto speculantes ab stationibus progredi, dein iaculis summoti recurrere ad suos; inde excursiones in vicem fieri et, cum pulsos indignatio accenderet,
<span class="innerMarginNote right">7</span>plures subire, quod inritamentum certaminum equestrium est, cum aut vincentibus spes aut pulsis ira adgregat suos.</p>
<p><span class="innerMarginNote right">8</span>Ita tum a paucis proelio accenso omnem utrimque postremo equitatum certaminis studium effudit. Ac dum sincerum<a class="footnoteLink" href="#note_LCL381_402_3" id="target_note_LCL381_402_3"><sup>3</sup></a> equestre proelium erat, multitudo






</p></section><notes><section class="footnotes"><ul><li class="note" id="note_LCL381_402_1"><a class="footnoteCrossrefLink" href="#target_note_LCL381_402_1" title="Click to highlight in text"><sup class="lineRef">1</sup>diu <span class="italic">P</span>(3)<span class="italic">NJK Aldus, Froben</span>: <span class="italic">om. SpHV.</span></a></li><script type="text/javascript">document.getElementById('note_LCL381_402_1').style.display = "none";</script><li class="note" id="note_LCL381_402_2"><a class="footnoteCrossrefLink" href="#target_note_LCL381_402_2" title="Click to highlight in text"><sup class="lineRef">2</sup>Stimulabat <span class="italic">P</span>(3)<span class="italic">N Aldus</span>: -bant <span class="italic">SpN<sup>s</sup>HVJK Froben</span> 2.</a></li><script type="text/javascript">document.getElementById('note_LCL381_402_2').style.display = "none";</script><li class="note" id="note_LCL381_402_3"><a class="footnoteCrossrefLink" href="#target_note_LCL381_402_3" title="Click to highlight in text"><sup class="lineRef">3</sup>sincerum <span class="italic">P</span>(3)<span class="italic">N</span>(-re <span class="italic">AN</span>): <span class="italic">om. HVJK Aldus, Froben.</span></a></li><script type="text/javascript">document.getElementById('note_LCL381_402_3').style.display = "none";</script></ul></section></notes></section>