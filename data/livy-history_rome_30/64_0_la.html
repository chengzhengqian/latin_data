<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 552</span><span class="innerMarginNote right">13</span>tubae cornuaque ab Romanis cecinerunt, tantusque clamor ortus ut elephanti in suos, sinistrum maxime cornu, verterentur,<a class="footnoteLink" href="#note_LCL381_492_1" id="target_note_LCL381_492_1"><sup>1</sup></a> Mauros ac Numidas. Addidit facile Masinissa perculsis terrorem nudavitque ab
<span class="innerMarginNote right">14</span>ea parte aciem equestri auxilio. Paucae tamen bestiarum intrepidae<a class="footnoteLink" href="#note_LCL381_492_2" id="target_note_LCL381_492_2"><sup>2</sup></a> in hostem actae inter velitum ordines cum multis suis volneribus ingentem stragem
<span class="innerMarginNote right">15</span>edebant. Resilientes enim ad manipulos velites, cum viam elephantis, ne obtererentur, fecissent, in ancipites ad ictum utrimque coniciebant hastas, nec
<span class="innerMarginNote right">16</span>pila ab<a class="footnoteLink" href="#note_LCL381_492_3" id="target_note_LCL381_492_3"><sup>3</sup></a> antesignanis cessabant, donec undique incidentibus telis exacti ex Romana acie hi quoque in suos dextrum<a class="footnoteLink" href="#note_LCL381_492_4" id="target_note_LCL381_492_4"><sup>4</sup></a> cornu, ipsos Carthaginienses equites, in fugam verterunt. Laelius ut turbatos vidit hostes addidit perculsis terrorem.</p>
<p>XXXIV. Utrimque nudata equite erat Punica acies cum pedes concurrit, nec spe nec viribus iam par. Ad hoc dictu parva sed magna eadem in re gerenda momenta:<a class="footnoteLink" href="#note_LCL381_492_5" id="target_note_LCL381_492_5"><sup>5</sup></a> congruens clamor ab Romanis eoque maior et terribilior, dissonae illis, ut gentium <span class="innerMarginNote right">2</span>multarum discrepantibus linguis, voces; pugna Romana stabilis et suo et armorum pondere incumbentium







</p></section><notes><section class="footnotes"><ul><li class="note" id="note_LCL381_492_1"><a class="footnoteCrossrefLink" href="#target_note_LCL381_492_1" title="Click to highlight in text"><sup class="lineRef">1</sup>verterentur <span class="italic">CBDAN</span>: con- <span class="italic">V</span> (cor-) <span class="italic">JK Aldus</span>: verterent
<span class="italic">Froben</span> 2.</a></li><script type="text/javascript">document.getElementById('note_LCL381_492_1').style.display = "none";</script><li class="note" id="note_LCL381_492_2"><a class="footnoteCrossrefLink" href="#target_note_LCL381_492_2" title="Click to highlight in text"><sup class="lineRef">2</sup>intrepidae <span class="italic">CBDAN Froben</span> 2: trepide <span class="italic">VJK</span>: intrepide: <span class="italic">Aldus.</span></a></li><script type="text/javascript">document.getElementById('note_LCL381_492_2').style.display = "none";</script><li class="note" id="note_LCL381_492_3"><a class="footnoteCrossrefLink" href="#target_note_LCL381_492_3" title="Click to highlight in text"><sup class="lineRef">3</sup>hastas, nec pila ab, <span class="italic">these words and also an- of the next were probably omitted by P, as is shown by the same omission in CBDAN.</span></a></li><script type="text/javascript">document.getElementById('note_LCL381_492_3').style.display = "none";</script><li class="note" id="note_LCL381_492_4"><a class="footnoteCrossrefLink" href="#target_note_LCL381_492_4" title="Click to highlight in text"><sup class="lineRef">4</sup>suos dextrum <span class="italic">VJK</span>: suo dextro (<span class="italic">or</span> -ero) <span class="italic">CBDAN Aldus, Froben.</span></a></li><script type="text/javascript">document.getElementById('note_LCL381_492_4').style.display = "none";</script><li class="note" id="note_LCL381_492_5"><a class="footnoteCrossrefLink" href="#target_note_LCL381_492_5" title="Click to highlight in text"><sup class="lineRef">5</sup>magna . . . momenta <span class="italic">CBDANV</span> (<span class="italic">adding</span> res <span class="italic">A<sup>s</sup>J</span>): magni . . . momenti res <span class="italic">K Aldus, Froben, Madvig</span> (<span class="italic">om.</span> res).</a></li><script type="text/javascript">document.getElementById('note_LCL381_492_5').style.display = "none";</script></ul></section></notes></section>