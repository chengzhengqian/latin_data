<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 551</span><span class="innerMarginNote right">10</span>Gallos integrae legioni opposuit. Quibus haud magno certamine fusis hastati legionis undecimae conglobant
sese atque elephantos iam etiam peditum
<span class="innerMarginNote right">11</span>aciem turbantes invadunt. In quos cum pila confertos
coniecissent, nullo ferme frustra emisso, omnes retro in aciem suorum averterunt; quattuor
<span class="innerMarginNote right">12</span>gravati volneribus conruerunt. Tum primum<a class="footnoteLink" href="#note_LCL381_434_1" id="target_note_LCL381_434_1"><sup>1</sup></a> commota
hostium acies, simul omnibus equitibus,<a class="footnoteLink" href="#note_LCL381_434_2" id="target_note_LCL381_434_2"><sup>2</sup></a> ut aversos videre elephantos, ad augendum pavorem ac tumultum effusis. Sed donec stetit ante signa Mago, gradum sensim referentes, ordines et<a class="footnoteLink" href="#note_LCL381_434_3" id="target_note_LCL381_434_3"><sup>3</sup></a> tenorem
<span class="innerMarginNote right">13</span>pugnae servabant; postquam femine transfixo cadentem auferrique ex proelio prope exsanguem videre, extemplo in fugam omnes versi. Ad quinque milia hostium eo die caesa et signa militaria duo et
<span class="innerMarginNote right">14</span>viginti capta. Nec Romanis incruenta victoria fuit; duo milia et trecenti de exercitu praetoris, pars multo maxima ex legione duodecima, amissi; inde et tribuni militum duo, M. Cosconius et M. Maevius;
<span class="innerMarginNote right">15</span>tertiae decimae quoque legionis, quae postremo proelio adfuerat, C. Helvius tribunus militum in restituenda pugna cecidit; et duo et viginti ferme equites inlustres,<a class="footnoteLink" href="#note_LCL381_434_4" id="target_note_LCL381_434_4"><sup>4</sup></a> obtriti ab elephantis, cum centurionibus
aliquot perierunt. Et longius certamen fuisset, ni volnere ducis concessa victoria esset.</p>
</section><notes><section class="footnotes"><ul><li class="note" id="note_LCL381_434_1"><a class="footnoteCrossrefLink" href="#target_note_LCL381_434_1" title="Click to highlight in text"><sup class="lineRef">1</sup>primum <span class="italic">Duker</span>: prima <span class="italic">P</span>(3)<span class="italic">NHVJK Aldus, Froben.</span></a></li><script type="text/javascript">document.getElementById('note_LCL381_434_1').style.display = "none";</script><li class="note" id="note_LCL381_434_2"><a class="footnoteCrossrefLink" href="#target_note_LCL381_434_2" title="Click to highlight in text"><sup class="lineRef">2</sup>equitibus <span class="italic">Alschefski, Eds.</span>: peditibus <span class="italic">P</span>(3)<span class="italic">NHVJK Luterbacher.</span></a></li><script type="text/javascript">document.getElementById('note_LCL381_434_2').style.display = "none";</script><li class="note" id="note_LCL381_434_3"><a class="footnoteCrossrefLink" href="#target_note_LCL381_434_3" title="Click to highlight in text"><sup class="lineRef">3</sup>et <span class="italic">P</span>(3)<span class="italic">N</span>: <span class="italic">om. HVJK Aldus, Froben.</span></a></li><script type="text/javascript">document.getElementById('note_LCL381_434_3').style.display = "none";</script><li class="note" id="note_LCL381_434_4"><a class="footnoteCrossrefLink" href="#target_note_LCL381_434_4" title="Click to highlight in text"><sup class="lineRef">4</sup>inlustres, <span class="italic">before the noun in HVJK.</span></a></li><script type="text/javascript">document.getElementById('note_LCL381_434_4').style.display = "none";</script></ul></section></notes></section>