<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 551</span>Magnos—ita vocant—Campos subiectos ei tumulo degressus, succedendo ad stationes hostium lacessendoque
<span class="innerMarginNote right">4</span>levibus proeliis diem absumpsit. Et per insequens biduum tumultuosis hinc atque illinc excursionibus in vicem nihil dictu satis dignum fecerunt; quarto die in aciem utrimque descensum
<span class="innerMarginNote right">5</span>est. Romanus principes post<a class="footnoteLink" href="#note_LCL381_390_1" id="target_note_LCL381_390_1"><sup>1</sup></a> hastatorum prima signa, in subsidiis triarios constituit; equitatum Italicum ab dextro cornu, ab laevo Numidas Masinissamque
<span class="innerMarginNote right">6</span>opposuit. Syphax Hasdrubalque Numidis adversus Italicum equitatum, Carthaginiensibus contra Masinissam locatis Celtiberos in mediam
<span class="innerMarginNote right">7</span>aciem adversus signa legionum accepere. Ita instructi concurrunt. Primo<a class="footnoteLink" href="#note_LCL381_390_2" id="target_note_LCL381_390_2"><sup>2</sup></a> impetu simul utraque cornua, et Numidae et Carthaginienses, pulsi; nam neque<a class="footnoteLink" href="#note_LCL381_390_3" id="target_note_LCL381_390_3"><sup>3</sup></a> Numidae, maxima pars agrestes, Romanum
equitatum neque Carthaginienses, et ipse novus miles, Masinissam recenti super cetera victoria
<span class="innerMarginNote right">8</span>terribilem sustinuere. Nudata utrimque cornibus Celtiberum acies stabat, quod nec in fuga salus ulla ostendebatur locis ignotis, neque spes veniae ab Scipione erat, quem bene meritum de se et gente sua






</p></section><notes><section class="footnotes"><ul><li class="note" id="note_LCL381_390_1"><a class="footnoteCrossrefLink" href="#target_note_LCL381_390_1" title="Click to highlight in text"><sup class="lineRef">1</sup>principes post <span class="italic">Victorius, Eds</span>.: post principes <span class="italic">P</span>(3)<span class="italic">M</span><sup>2</sup><span class="italic">?NHVJK Aldus, Froben.</span></a></li><script type="text/javascript">document.getElementById('note_LCL381_390_1').style.display = "none";</script><li class="note" id="note_LCL381_390_2"><a class="footnoteCrossrefLink" href="#target_note_LCL381_390_2" title="Click to highlight in text"><sup class="lineRef">2</sup>Primo <span class="italic">P</span>(3)<span class="italic">NH Aldus, Froben</span>: igitur primo <span class="italic">A<sup>s</sup>VJK.</span></a></li><script type="text/javascript">document.getElementById('note_LCL381_390_2').style.display = "none";</script><li class="note" id="note_LCL381_390_3"><a class="footnoteCrossrefLink" href="#target_note_LCL381_390_3" title="Click to highlight in text"><sup class="lineRef">3</sup>nam neque <span class="italic">A<sup>s</sup>VJK Eds.</span>: namque <span class="italic">P</span>(3)<span class="italic">NH</span>: nam <span class="italic">M.</span></a></li><script type="text/javascript">document.getElementById('note_LCL381_390_3').style.display = "none";</script></ul></section></notes></section>