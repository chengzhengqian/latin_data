<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 551</span><span class="innerMarginNote right">13</span>“His condicionibus” inquit “placeatne pax triduum ad consultandum dabitur. Si placuerit, mecum indutias
<span class="innerMarginNote right">14</span>facite, Romam ad senatum mittite legatos.” Ita dimissi Carthaginienses nullas recusandas condiciones pacis cum censuissent, quippe qui moram temporis quaererent, dum Hannibal in Africam traiceret,
<span class="innerMarginNote right">15</span>legatos alios ad Scipionem, ut indutias facerent, alios Romam ad pacem petendam mittunt, ducentes paucos in speciem captivos perfugasque et fugitivos, quo impetrabilior pax esset.</p>
<p>XVII. Multis ante diebus Laelius cum Syphace primoribusque Numidarum captivis Romam venit, quaeque in Africa gesta essent omnia ordine exposuit patribus, ingenti hominum et in praesens laetitia et
<span class="innerMarginNote right">2</span>in futurum spe. Consulti inde patres regem in custodiam
Albam mittendum censuerunt, Laelium retinendum,
<span class="innerMarginNote right">3</span>donec legati Carthaginienses venirent. Supplicatio
in quadriduum decreta est. P. Aelius praetor senatu misso et contione inde advocata cum C.
<span class="innerMarginNote right">4</span>Laelio in rostra escendit. Ibi vero audientes fusos Carthaginiensium exercitus, devictum et captum ingentis nominis regem, Numidiam omnem egregia
<span class="innerMarginNote right">5</span>victoria peragratam, tacitum continere gaudium non poterant quin clamoribus quibusque aliis multitudo
<span class="innerMarginNote right">6</span>solet laetitiam inmodicam significarent. Itaque




</p></section><notes></notes></section>