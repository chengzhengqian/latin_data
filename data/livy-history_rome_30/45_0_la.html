<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 551</span><span class="innerMarginNote right">3</span>Qui cum multitudinis concursu prope violati essent nec reditum tutiorem futurum cernerent, petierunt a magistratibus quorum auxilio vis prohibita erat ut
<span class="innerMarginNote right">4</span>naves mitterent quae se prosequerentur. Datae triremes duae cum ad Bagradam flumen pervenissent, unde castra Romana conspiciebantur, Carthaginem
<span class="innerMarginNote right">5</span>rediere. Classis Punica ad Uticam stationem habebat. Ex ea tres quadriremes, seu clam misso a Carthagine nuntio ut id fieret, seu Hasdrubale, qui classi praeerat,
<span class="innerMarginNote right">6</span>sine publica fraude auso facinus, quinqueremem Romanam superantem promunturium ex alto repente adgressae sunt. Sed neque rostro ferire celeritate subterlabentem<a class="footnoteLink" href="#note_LCL381_454_1" id="target_note_LCL381_454_1"><sup>1</sup></a> poterant, neque transilire armati ex humilioribus in altiorem navem, et defendebatur
<span class="innerMarginNote right">7</span>egregie, quoad tela suppeditarunt. Quis deficientibus iam nulla alia res eam quam propinquitas terrae multitudoque a castris in litus effusa tueri potuit.<a class="footnoteLink" href="#note_LCL381_454_2" id="target_note_LCL381_454_2"><sup>2</sup></a>
<span class="innerMarginNote right">8</span>Concitatam enim remis quanto maximo impetu poterant in terram cum immisissent, navis tantum iactura facta, incolumes ipsi evaserunt.</p>
<p><span class="innerMarginNote right">9</span>Ita alio super aliud scelere cum haud dubie indutiae ruptae essent, Laelius Fulviusque ab Roma
<span class="innerMarginNote right">10</span>cum legatis Carthaginiensibus supervenerunt. Quibus





</p></section><notes><section class="footnotes"><ul><li class="note" id="note_LCL381_454_1"><a class="footnoteCrossrefLink" href="#target_note_LCL381_454_1" title="Click to highlight in text"><sup class="lineRef">1</sup>subterlabentem <span class="italic">N<sup>s</sup>VJK Aldus, Froben</span>: supor- <span class="italic">P</span>(3)<span class="italic">N</span>: sua prae- <span class="italic">Weissenborn</span>: sua praeter- <span class="italic">M. MÃ¼ller.</span></a></li><script type="text/javascript">document.getElementById('note_LCL381_454_1').style.display = "none";</script><li class="note" id="note_LCL381_454_2"><a class="footnoteCrossrefLink" href="#target_note_LCL381_454_2" title="Click to highlight in text"><sup class="lineRef">2</sup>potuit <span class="italic">Drakenborch</span>: potuisset <span class="italic">P</span>(3)<span class="italic">NVJK Aldus, Froben.</span></a></li><script type="text/javascript">document.getElementById('note_LCL381_454_2').style.display = "none";</script></ul></section></notes></section>