<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 551</span>ornatum<a class="footnoteLink" href="#note_LCL381_422_1" id="target_note_LCL381_422_1"><sup>1</sup></a> esse quo unum<a class="footnoteLink" href="#note_LCL381_422_2" id="target_note_LCL381_422_2"><sup>2</sup></a> omnium externorum <span class="innerMarginNote right">13</span>dignum Masinissam populus Romanus ducat. Laelium
deinde et ipsum conlaudatum aurea corona donat; et alii militares viri, prout a quoque navata <span class="innerMarginNote right">14</span>opera erat, donati. His honoribus mollitus regis animus erectusque in spem propinquam sublato Syphace omnis Numidiae potiundae.</p>
<p>XVI. Scipio C. Laelio cum Syphace aliisque captivis
Romam misso, cum quibus et Masinissae legati profecti sunt, ipse ad Tyneta rursus castra refert et
<span class="innerMarginNote right">2</span>quae munimenta incohaverat permunit. Carthaginienses
non brevi solum, sed prope vano gaudio ab satis prospera in praesens oppugnatione classis perfusi, post famam capti Syphacis, in quo plus prope quam in Hasdrubale atque exercitu suo spei reposuerant,
<span class="innerMarginNote right">3</span>perculsi, iam nullo auctore belli ultra audito oratores ad pacem petendam mittunt triginta seniorum principes; id erat sanctius apud illos consilium maximaque ad ipsum senatum regendum
<span class="innerMarginNote right">4</span>vis. Qui ubi in castra Romana et in praetorium pervenerunt, more adulantium—accepto, credo, ritu ex ea regione ex qua oriundi erant—procubuerunt.
<span class="innerMarginNote right">5</span>Conveniens oratio tam humili adulationi fuit, non culpam purgantium, sed transferentium initium culpae in Hannibalem potentiaeque eius fautores.






</p></section><notes><section class="footnotes"><ul><li class="note" id="note_LCL381_422_1"><a class="footnoteCrossrefLink" href="#target_note_LCL381_422_1" title="Click to highlight in text"><sup class="lineRef">1</sup>ornatum <span class="italic">M</span><sup>1</sup> <span class="italic">or M</span><sup>2</sup><span class="italic">VJK</span>: -tu <span class="italic">P</span>(3)<span class="italic">NH Aldus, Froben.</span></a></li><script type="text/javascript">document.getElementById('note_LCL381_422_1').style.display = "none";</script><li class="note" id="note_LCL381_422_2"><a class="footnoteCrossrefLink" href="#target_note_LCL381_422_2" title="Click to highlight in text"><sup class="lineRef">2</sup>unum <span class="italic">K Froben</span>: uno <span class="italic">P</span>(3)<span class="italic">NVJ Aldus</span>: <span class="italic">om. H.</span></a></li><script type="text/javascript">document.getElementById('note_LCL381_422_2').style.display = "none";</script></ul></section></notes></section>