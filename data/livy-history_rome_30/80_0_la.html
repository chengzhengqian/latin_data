<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 553</span>tum capti<a class="footnoteLink" href="#note_LCL381_524_1" id="target_note_LCL381_524_1"><sup>1</sup></a> in vinclis essent, sibi restituerentur.
<span class="innerMarginNote right">5</span>Adversus ea M. Furius, missus ad id ipsum ab Aurelio ex Macedonia, disseruit Aurelium relictum, ne socii populi Romani fessi populationibus vi atque iniuria ad regem deficerent; finibus sociorum non excessisse;
<span class="innerMarginNote right">6</span>dedisse operam ne impune in agros eorum populatores transcenderent. Sopatrum ex purpuratis et propinquis
regis esse; eum cum quattuor milibus Macedonum
et pecunia missum nuper in Africam esse
<span class="innerMarginNote right">7</span>Hannibali et Carthaginiensibus auxilio. De his rebus interrogati Macedones cum perplexe responderent, nequaquam ipsi simile<a class="footnoteLink" href="#note_LCL381_524_2" id="target_note_LCL381_524_2"><sup>2</sup></a> responsum tulerunt: bellum quaerere regem et, si pergat, propediem inventurum.
<span class="innerMarginNote right">8</span>Dupliciter ab eo foedus violatum, et quod sociis populi Romani iniurias fecerit ac<a class="footnoteLink" href="#note_LCL381_524_3" id="target_note_LCL381_524_3"><sup>3</sup></a> bello armisque lacessiverit, et quod hostes auxiliis et pecunia iuverit.
<span class="innerMarginNote right">9</span>Et P. Scipionem recte atque ordine fecisse videri et facere, quod eos qui arma contra populum Romanum ferentes capti sint hostium numero in vinclis habeat,
<span class="innerMarginNote right">10</span>et M. Aurelium e re publica facere, gratumque id senatui esse quod socios populi Romani, quando iure foederis non possit,<a class="footnoteLink" href="#note_LCL381_524_4" id="target_note_LCL381_524_4"><sup>4</sup></a> armis tueatur.</p>
<p><span class="innerMarginNote right">11</span>Cum hoc tam tristi responso dimissis Macedonibus,







</p></section><notes><section class="footnotes"><ul><li class="note" id="note_LCL381_524_1"><a class="footnoteCrossrefLink" href="#target_note_LCL381_524_1" title="Click to highlight in text"><sup class="lineRef">1</sup>tum capti <span class="italic">CB</span>: capti <span class="italic">A</span><sup>s</sup><span class="italic">N</span><sup>s</sup><span class="italic">VJ</span>: captique <span class="italic">K Aldus, Froben.</span></a></li><script type="text/javascript">document.getElementById('note_LCL381_524_1').style.display = "none";</script><li class="note" id="note_LCL381_524_2"><a class="footnoteCrossrefLink" href="#target_note_LCL381_524_2" title="Click to highlight in text"><sup class="lineRef">2</sup>nequaquam ipsi simile <span class="italic">Nov√°k, most recent Eds.</span>: nequaquam
ipsi mite <span class="italic">Conway</span>: neq. ipsi mite <span class="italic">C Alschefski</span> (neque): <span class="italic">om. B</span> (<span class="italic">lacuna</span>): ipsi ante <span class="italic">A</span><sup>s</sup><span class="italic">N</span><sup>s</sup><span class="italic">VJK Aldus, Froben</span>: ipsi non anceps <span class="italic">Madvig</span>: ipsi apertum <span class="italic">Weissenborn.</span></a></li><script type="text/javascript">document.getElementById('note_LCL381_524_2').style.display = "none";</script><li class="note" id="note_LCL381_524_3"><a class="footnoteCrossrefLink" href="#target_note_LCL381_524_3" title="Click to highlight in text"><sup class="lineRef">3</sup>ac <span class="italic">CB Eds.</span>: <span class="italic">om. A</span><sup>s</sup><span class="italic">N</span><sup>s</sup><span class="italic">VJK Aldus, Froben.</span></a></li><script type="text/javascript">document.getElementById('note_LCL381_524_3').style.display = "none";</script><li class="note" id="note_LCL381_524_4"><a class="footnoteCrossrefLink" href="#target_note_LCL381_524_4" title="Click to highlight in text"><sup class="lineRef">4</sup>possit <span class="italic">CB</span><sup>1</sup><span class="italic">K</span>: posset <span class="italic">A</span><sup>s</sup><span class="italic">N</span><sup>s</sup><span class="italic">VJK Aldus, Froben.</span></a></li><script type="text/javascript">document.getElementById('note_LCL381_524_4').style.display = "none";</script></ul></section></notes></section>