<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 551</span>Scipio, etsi non indutiarum fides modo a Carthaginiensibus,
sed ius etiam gentium in legatis violatum esset, tamen se nihil nec institutis populi Romani nec suis moribus indignum in iis facturum esse cum dixisset, dimissis legatis bellum parabat.</p>
<p><span class="innerMarginNote right">11</span>Hannibali iam terrae adpropinquanti iussus e nauticis unus<a class="footnoteLink" href="#note_LCL381_456_1" id="target_note_LCL381_456_1"><sup>1</sup></a> escendere in malum, ut specularetur
<span class="innerMarginNote right">12</span>quam tenerent regionem, cum dixisset sepulchrum dirutum
proram spectare, abominatus praetervehi iusso gubernatore ad Leptim adpulit classem atque ibi copias exposuit.</p>
<p>XXVI. Haec eo anno in Africa gesta; insequentia
excedunt in eum annum quo M. Servilius Geminus,<a class="footnoteLink" href="#note_LCL381_456_2" id="target_note_LCL381_456_2"><sup>2</sup></a>
qui tum magister equitum erat, et Ti. Claudius
<span class="innerMarginNote right">2</span>Nero consules facti sunt. Ceterum exitu superioris anni cum legati sociarum urbium ex Graecia questi essent vastatos agros ab regiis praesidiis profectosque
in Macedoniam legatos ad res repetendas non
<span class="innerMarginNote right">3</span>admissos ad Philippum regem, simul nuntiassent quattuor
milia militum cum Sopatro duce traiecta in Africam
dici, ut essent Carthaginiensibus praesidio, et
<span class="innerMarginNote right">4</span>pecuniae aliquantum una missum, legatos ad regem qui haec adversus foedus facta videri patribus nuntiarent





</p></section><notes><section class="footnotes"><ul><li class="note" id="note_LCL381_456_1"><a class="footnoteCrossrefLink" href="#target_note_LCL381_456_1" title="Click to highlight in text"><sup class="lineRef">1</sup>e nauticis unus <span class="italic">B</span><sup>2</sup><span class="italic">A</span><sup>6</sup><span class="italic">? Cr√©vier, Eds.</span>: e nautis unus <span class="italic">N</span><sup>2</sup><span class="italic">JK Aldus, Froben</span>: enuticusunus P.</a></li><script type="text/javascript">document.getElementById('note_LCL381_456_1').style.display = "none";</script><li class="note" id="note_LCL381_456_2"><a class="footnoteCrossrefLink" href="#target_note_LCL381_456_2" title="Click to highlight in text"><sup class="lineRef">2</sup>Geminus <span class="italic">om. P</span>(3)<span class="italic">N.</span></a></li><script type="text/javascript">document.getElementById('note_LCL381_456_2').style.display = "none";</script></ul></section></notes></section>