<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 551</span><span class="innerMarginNote right">3</span>illum esse regem cuius tantum maiestati duo potentissimi
in terris tribuerint populi, Romanus Carthaginiensisque, <span class="innerMarginNote right">4</span>ut Scipio imperator suus ad amicitiam eius petendam, relicta provincia Hispania exercituque,
duabus quinqueremibus in Africam navigaverit, <span class="innerMarginNote right">5</span>Hasdrubal Poenorum imperator non ipse modo ad eum in regnum venerit, sed etiam filiam ei nuptum dederit. Habuisse eum uno tempore in potestate duos imperatores, Poenum Romanumque.
<span class="innerMarginNote right">6</span>Sicut ab dis immortalibus pars utraque hostiis mactandis
pacem petisset, ita ab eo utrimque pariter
<span class="innerMarginNote right">7</span>amicitiam petitam. Iam tantas habuisse opes ut Masinissam regno pulsum eo redegerit ut vita eius fama mortis et latebris, ferarum modo in silvis rapto viventis, tegeretur.</p>
<p><span class="innerMarginNote right">8</span>His sermonibus circumstantium celebratus rex in praetorium ad Scipionem est perductus. Movit et Scipionem cum<a class="footnoteLink" href="#note_LCL381_412_1" id="target_note_LCL381_412_1"><sup>1</sup></a> fortuna pristina viri praesenti fortunae conlata, tum recordatio hospitii dextraeque
<span class="innerMarginNote right">9</span>datae et foederis publice ac privatim iuncti. Eadem haec et Syphaci animum dederunt in adloquendo victore. Nam cum Scipio quid sibi voluisset quaereret qui non societatem solum abnuisset Romanam, sed
<span class="innerMarginNote right">10</span>ultro bellum intulisset, tum ille peccasse quidem sese atque insanisse fatebatur, sed non tum demum cum arma adversus populum Romanum cepisset; exitum sui furoris eum<a class="footnoteLink" href="#note_LCL381_412_2" id="target_note_LCL381_412_2"><sup>2</sup></a> fuisse, non principium;







</p></section><notes><section class="footnotes"><ul><li class="note" id="note_LCL381_412_1"><a class="footnoteCrossrefLink" href="#target_note_LCL381_412_1" title="Click to highlight in text"><sup class="lineRef">1</sup>cum <span class="italic">P</span>(3)<span class="italic">NHJ Froben</span> 2: tum <span class="italic">A<sup>y</sup>NVK Aldus.</span></a></li><script type="text/javascript">document.getElementById('note_LCL381_412_1').style.display = "none";</script><li class="note" id="note_LCL381_412_2"><a class="footnoteCrossrefLink" href="#target_note_LCL381_412_2" title="Click to highlight in text"><sup class="lineRef">2</sup>eum <span class="italic">A<sup>s</sup>HJK</span>: cum <span class="italic">V</span>: <span class="italic">om. P</span>(3)<span class="italic">N Aldus, Froben.</span></a></li><script type="text/javascript">document.getElementById('note_LCL381_412_2').style.display = "none";</script></ul></section></notes></section>