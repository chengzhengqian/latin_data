<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 551</span>circa urbem nomine Obbam, ab conquisitoribus suis conducta in Hispania, egregiae iuventutis, sibi occurrisse; et Hasdrubalem propediem adfore cum
<span class="innerMarginNote right">11</span>manu haudquaquam contemnenda. Igitur non benigne modo legatis respondit, sed ostendit etiam<a class="footnoteLink" href="#note_LCL381_388_1" id="target_note_LCL381_388_1"><sup>1</sup></a> multitudinem agrestium Numidarum, quibus per eosdem<a class="footnoteLink" href="#note_LCL381_388_2" id="target_note_LCL381_388_2"><sup>2</sup></a> dies arma equosque dedisset, et omnem
<span class="innerMarginNote right">12</span>iuventutem adfirmat ex regno exciturum; scire incendio, non proelio cladem acceptam; eum bello
<span class="innerMarginNote right">13</span>inferiorem esse qui armis vincatur. Haec legatis responsa, et post dies paucos rursus Hasdrubal et Syphax copias iunxerunt. Is omnis exercitus fuit triginta ferme milium<a class="footnoteLink" href="#note_LCL381_388_3" id="target_note_LCL381_388_3"><sup>3</sup></a> armatorum.</p>
<p>VIII. Scipionem, velut iam debellato quod ad Syphacem Carthaginiensesque attineret, Uticae oppugnandae
intentum iamque machinas admoventem
<span class="innerMarginNote right">2</span>muris avertit fama redintegrati belli; modicisque praesidiis ad speciem modo obsidionis terra marique relictis ipse cum robore exercitus ire ad hostes
<span class="innerMarginNote right">3</span>pergit. Primo in tumulo quattuor milia ferme distante ab castris regiis consedit; postero die cum equitatu in




</p></section><notes><section class="footnotes"><ul><li class="note" id="note_LCL381_388_1"><a class="footnoteCrossrefLink" href="#target_note_LCL381_388_1" title="Click to highlight in text"><sup class="lineRef">1</sup>etiam <span class="italic">P</span>(3)<span class="italic">NH</span>: eam <span class="italic">VJK.</span></a></li><script type="text/javascript">document.getElementById('note_LCL381_388_1').style.display = "none";</script><li class="note" id="note_LCL381_388_2"><a class="footnoteCrossrefLink" href="#target_note_LCL381_388_2" title="Click to highlight in text"><sup class="lineRef">2</sup>eosdem <span class="italic">P</span>(3)<span class="italic">N Aldus, Froben</span>: eos <span class="italic">HVJK.</span></a></li><script type="text/javascript">document.getElementById('note_LCL381_388_2').style.display = "none";</script><li class="note" id="note_LCL381_388_3"><a class="footnoteCrossrefLink" href="#target_note_LCL381_388_3" title="Click to highlight in text"><sup class="lineRef">3</sup>milium <span class="italic">HVJ Froben</span> 2: millium <span class="italic">K</span>: milia (-ll- <span class="italic">P</span>)<span class="italic">P</span>(3)<span class="italic">N Aldus.</span></a></li><script type="text/javascript">document.getElementById('note_LCL381_388_3').style.display = "none";</script></ul></section></notes></section>