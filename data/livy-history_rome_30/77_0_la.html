<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 553</span>conlega, moderato viro et prudenti, qui gloriae eius certamen cum Scipione, praeterquam quod iniquum
<span class="innerMarginNote right">9</span>esset, etiam inpar futurum cernebat. Q. Minucius Thermus et M’. Acilius Glabrio tribuni plebis rem priore anno<a class="footnoteLink" href="#note_LCL381_518_1" id="target_note_LCL381_518_1"><sup>1</sup></a> nequiquam temptatam ab Ti. Claudio
<span class="innerMarginNote right">10</span>consule Cn. Cornelium temptare aiebant; ex auctoritate
patrum latum ad populum esse cuius vellent imperium in Africa esse; omnes quinque et triginta
<span class="innerMarginNote right">11</span>tribus P. Scipioni id imperium decrevisse.<a class="footnoteLink" href="#note_LCL381_518_2" id="target_note_LCL381_518_2"><sup>2</sup></a> Multis contentionibus et in senatu et ad populum acta res postremo eo deducta est ut senatui permitterent.
<span class="innerMarginNote right">12</span>Patres igitur iurati—ita enim convenerat—censuerunt
uti consules provincias inter se conpararent sortirenturve uter Italiam, uter classem navium quinquaginta
haberet; cui classis obvenisset in Siciliam
<span class="innerMarginNote right">13</span>navigaret; si pax cum Carthaginiensibus componi nequisset,
in Africam traiceret; consul mari, Scipio eodem
<span class="innerMarginNote right">14</span>quo adhuc iure imperii terra rem gereret; si condiciones convenirent pacis, tribuni plebis populum rogarent utrum consulem an P. Scipionem iuberent pacem dare, et quem, si deportandus exercitus victor
<span class="innerMarginNote right">15</span>ex Africa esset, deportare; si pacem per P. Scipionem dari atque ab eodem exercitum deportari iussissent,
<span class="innerMarginNote right">16</span>ne consul ex Sicilia in Africam traiceret. Alter consul,




</p></section><notes><section class="footnotes"><ul><li class="note" id="note_LCL381_518_1"><a class="footnoteCrossrefLink" href="#target_note_LCL381_518_1" title="Click to highlight in text"><sup class="lineRef">1</sup>priore anno <span class="italic">A</span><sup>s</sup><span class="italic">N</span><sup>s</sup><span class="italic">VJKx Aldus, Froben</span>: anno <span class="italic">C</span>: <span class="italic">om. BDAN.</span></a></li><script type="text/javascript">document.getElementById('note_LCL381_518_1').style.display = "none";</script><li class="note" id="note_LCL381_518_2"><a class="footnoteCrossrefLink" href="#target_note_LCL381_518_2" title="Click to highlight in text"><sup class="lineRef">2</sup>decrevisse <span class="italic">CB</span><sup>1</sup><span class="italic">DA</span><sup>5</sup>: -cresse <span class="italic">BANJK</span>: -cretum <span class="italic">N</span><sup>s</sup>.</a></li><script type="text/javascript">document.getElementById('note_LCL381_518_2').style.display = "none";</script></ul></section></notes></section>