<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 552</span>sed non statuendo felicitati modum nec cohibendo efferentem se fortunam, quanto altius elatus erat, eo foedius conruit.</p>
<p><span class="innerMarginNote right">24</span>“Est quidem eius qui dat, non qui petit, condiciones dicere pacis; sed forsitan non indigni simus qui
<span class="innerMarginNote right">25</span>nobismet ipsi<a class="footnoteLink" href="#note_LCL381_480_1" id="target_note_LCL381_480_1"><sup>1</sup></a> multam inrogemus. Non recusamus quin omnia propter quae ad bellum itum<a class="footnoteLink" href="#note_LCL381_480_2" id="target_note_LCL381_480_2"><sup>2</sup></a> est vestra sint, Sicilia, Sardinia, Hispania, quidquid insularum toto inter Africam Italiamque continetur mari.
<span class="innerMarginNote right">26</span>Carthaginienses inclusi Africae litoribus vos, quando ita dis placuit, externa etiam terra marique videamus
<span class="innerMarginNote right">27</span>regentes imperio.<a class="footnoteLink" href="#note_LCL381_480_3" id="target_note_LCL381_480_3"><sup>3</sup></a> Haud negaverim propter non nimis sincere petitam aut exspectatam nuper pacem suspectam esse vobis Punicam fidem. Multum per quos petita sit ad fidem tuendae pacis pertinet,
<span class="innerMarginNote right">28</span>Scipio. Vestri quoque, ut audio, patres non nihil etiam ob hoc, quia parum dignitatis in legatione
<span class="innerMarginNote right">29</span>erat, negaverunt pacem: Hannibal peto pacem, qui neque peterem, nisi utilem crederem, et propter eandem
<span class="innerMarginNote right">30</span>utilitatem tuebor eam propter quam petii. Et quem ad modum, quia a me bellum coeptum est, ne quem eius paeniteret, quoad ipsi invidere dei, praestiti, ita adnitar ne quem pacis per me partae paeniteat.”</p>
<p>XXXI. Adversus haec imperator Romanus in





</p></section><notes><section class="footnotes"><ul><li class="note" id="note_LCL381_480_1"><a class="footnoteCrossrefLink" href="#target_note_LCL381_480_1" title="Click to highlight in text"><sup class="lineRef">1</sup>ipsi <span class="italic">CBD</span>: ipsis <span class="italic">ANVJK Aldus, Froben.</span></a></li><script type="text/javascript">document.getElementById('note_LCL381_480_1').style.display = "none";</script><li class="note" id="note_LCL381_480_2"><a class="footnoteCrossrefLink" href="#target_note_LCL381_480_2" title="Click to highlight in text"><sup class="lineRef">2</sup>itum <span class="italic">CBDN<sup>s</sup>VJK</span>: initum (<span class="italic">om.</span> ad) <span class="italic">AN Aldus, Froben.</span></a></li><script type="text/javascript">document.getElementById('note_LCL381_480_2').style.display = "none";</script><li class="note" id="note_LCL381_480_3"><a class="footnoteCrossrefLink" href="#target_note_LCL381_480_3" title="Click to highlight in text"><sup class="lineRef">3</sup>imperio <span class="italic">Madvig, Eds.</span>: -ia <span class="italic">CBDANVJK.</span></a></li><script type="text/javascript">document.getElementById('note_LCL381_480_3').style.display = "none";</script></ul></section></notes></section>