<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 551</span>XIX. Mago proximae silentio noctis profectus,
quantum pati viae per volnus poterat itineribus extentis,
<span class="innerMarginNote right">2</span>ad mare in Ligures Ingaunos pervenit. Ibi eum legati ab Carthagine paucis ante diebus in sinum Gallicum adpulsis navibus adierunt, iubentes
<span class="innerMarginNote right">3</span>primo quoque tempore in Africam traicere;<a class="footnoteLink" href="#note_LCL381_436_1" id="target_note_LCL381_436_1"><sup>1</sup></a> id et fratrem eius Hannibalem—nam ad eum quoque isse legatos eadem iubentes—facturum; non in eo esse Carthaginiensium res ut Galliam atque Italiam armis
<span class="innerMarginNote right">4</span>obtineant. Mago non imperio modo senatus periculoque
patriae motus, sed metuens etiam ne victor hostis moranti instaret, Liguresque ipsi, relinqui Italiam a Poenis cernentes, ad eos quorum mox in
<span class="innerMarginNote right">5</span>potestate futuri essent deficerent, simul sperans leniorem<a class="footnoteLink" href="#note_LCL381_436_2" id="target_note_LCL381_436_2"><sup>2</sup></a> in navigatione quam in via iactationem volneris fore et curationi omnia commodiora, impositis
copiis in naves profectus, vixdum superata Sardinia ex volnere moritur. Naves quoque aliquot Poenorum disiectae in alto a classe Romana quae
<span class="innerMarginNote right">6</span>circa Sardiniam erat capiuntur. Haec terra marique in parte Italiae quae<a class="footnoteLink" href="#note_LCL381_436_3" id="target_note_LCL381_436_3"><sup>3</sup></a> iacet ad Alpes gesta.
Consul C. Servilius, nulla memorabili re in provincia
Etruria Galliaque—nam eo quoque processerat—gesta,







</p></section><notes><section class="footnotes"><ul><li class="note" id="note_LCL381_436_1"><a class="footnoteCrossrefLink" href="#target_note_LCL381_436_1" title="Click to highlight in text"><sup class="lineRef">1</sup>traicere <span class="italic">VJK Eds.</span>: -iecere <span class="italic">A<sup>s</sup>H</span>: -eret <span class="italic">P</span>(3)<span class="italic">N.</span></a></li><script type="text/javascript">document.getElementById('note_LCL381_436_1').style.display = "none";</script><li class="note" id="note_LCL381_436_2"><a class="footnoteCrossrefLink" href="#target_note_LCL381_436_2" title="Click to highlight in text"><sup class="lineRef">2</sup>leniorem <span class="italic">P</span>(3)<span class="italic">N Aldus</span>: leviorem <span class="italic">A</span><sup>x</sup><span class="italic">VJK Froben</span> 2.</a></li><script type="text/javascript">document.getElementById('note_LCL381_436_2').style.display = "none";</script><li class="note" id="note_LCL381_436_3"><a class="footnoteCrossrefLink" href="#target_note_LCL381_436_3" title="Click to highlight in text"><sup class="lineRef">3</sup>quae <span class="italic">M<sup>7</sup>B<sup>s</sup>A<sup>s</sup>HVJK Aldus, Froben;</span> qua <span class="italic">P</span>(3)<span class="italic">N.</span></a></li><script type="text/javascript">document.getElementById('note_LCL381_436_3').style.display = "none";</script></ul></section></notes></section>