<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 552</span>Gallorumque Baliaribus Maurisque admixtis; in secunda acie Carthaginienses Afrosque et Macedonum
<span class="innerMarginNote right">6</span>legionem; modico deinde intervallo relicto subsidiariam
aciem Italicorum militum—Bruttii plerique erant, vi ac necessitate plures quam sua voluntate
<span class="innerMarginNote right">7</span>decedentem ex Italia secuti—instruxit. Equitatum et ipse<a class="footnoteLink" href="#note_LCL381_490_1" id="target_note_LCL381_490_1"><sup>1</sup></a> circumdedit cornibus; dextrum Carthaginienses,
sinistrum Numidae tenuerunt.</p>
<p><span class="innerMarginNote right">8</span>Varia adhortatio erat in exercitu inter tot homines, quibus non lingua, non mos, non lex, non arma, non vestitus habitusque, non causa militandi eadem esset.
<span class="innerMarginNote right">9</span>Auxiliaribus et praesens et multiplicata ex praeda merces ostentatur; Galli proprio atque insito in Romanos
odio accenduntur; Liguribus campi uberes Italiae deductis ex asperrimis montibus in spem
<span class="innerMarginNote right">10</span>victoriae ostentantur; Mauros Numidasque Masinissae
inpotenti futuro<a class="footnoteLink" href="#note_LCL381_490_2" id="target_note_LCL381_490_2"><sup>2</sup></a> dominatu terret; aliis aliae
<span class="innerMarginNote right">11</span>spes ac metus iactantur. Carthaginiensibus moenia patriae, di penates, sepulcra maiorum, liberi cum parentibus coniugesque pavidae, aut excidium servitiumque aut imperium orbis terrarum, nihil aut in metum aut in spem medium, ostentatur.</p>
<p><span class="innerMarginNote right">12</span>Cum maxime haec imperator apud Carthaginienses, duces suarum gentium inter populares, pleraque per interpretes inter immixtos<a class="footnoteLink" href="#note_LCL381_490_3" id="target_note_LCL381_490_3"><sup>3</sup></a> alienigenis<a class="footnoteLink" href="#note_LCL381_490_4" id="target_note_LCL381_490_4"><sup>4</sup></a> agerent,








</p></section><notes><section class="footnotes"><ul><li class="note" id="note_LCL381_490_1"><a class="footnoteCrossrefLink" href="#target_note_LCL381_490_1" title="Click to highlight in text"><sup class="lineRef">1</sup>ipse <span class="italic">CBDA<sup>s</sup>N</span>: ipsum <span class="italic">VJK Aldus, Froben: om. N</span><sup>5</sup>.</a></li><script type="text/javascript">document.getElementById('note_LCL381_490_1').style.display = "none";</script><li class="note" id="note_LCL381_490_2"><a class="footnoteCrossrefLink" href="#target_note_LCL381_490_2" title="Click to highlight in text"><sup class="lineRef">2</sup>futuro <span class="italic">NV Froben</span> 2: -ros <span class="italic">CBDAN<sup>s</sup>JK Aldus.</span></a></li><script type="text/javascript">document.getElementById('note_LCL381_490_2').style.display = "none";</script><li class="note" id="note_LCL381_490_3"><a class="footnoteCrossrefLink" href="#target_note_LCL381_490_3" title="Click to highlight in text"><sup class="lineRef">3</sup>inter immixtos, <span class="italic">for this JK Aldus, Froben have</span> intermixtos.</a></li><script type="text/javascript">document.getElementById('note_LCL381_490_3').style.display = "none";</script><li class="note" id="note_LCL381_490_4"><a class="footnoteCrossrefLink" href="#target_note_LCL381_490_4" title="Click to highlight in text"><sup class="lineRef">4</sup>alienigenis <span class="italic">CBDANV Aldus, Froben, Eds.</span>: -generis <span class="italic">JK</span>: -genas <span class="italic">Freinsheim, M. Müller.</span></a></li><script type="text/javascript">document.getElementById('note_LCL381_490_4').style.display = "none";</script></ul></section></notes></section>