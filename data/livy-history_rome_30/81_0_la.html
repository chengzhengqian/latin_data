<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 553</span>legati Carthaginienses vocati. Quorum aetatibus dignitatibusque conspectis—nam longe primi civitatis
erant—tum pro se quisque dicere vere de
<span class="innerMarginNote right">12</span>pace agi. Insignis tamen inter ceteros Hasdrubal erat—Haedum
populares cognomine appellabant—, pacis
<span class="innerMarginNote right">13</span>semper auctor adversusque factioni Barcinae. Eo tum plus illi auctoritatis fuit belli culpam in paucorum
<span class="innerMarginNote right">14</span>cupiditatem ab re publica transferenti. Qui cum varia oratione usus esset, nunc purgando crimina, nunc quaedam fatendo, ne impudenter certa negantibus
difficilior<a class="footnoteLink" href="#note_LCL381_526_1" id="target_note_LCL381_526_1"><sup>1</sup></a> venia esset, nunc monendo etiam patres conscriptos ut rebus secundis modeste ac moderate
<span class="innerMarginNote right">15</span>uterentur—si se atque Hannonem audissent Carthaginienses
et tempore uti voluissent, daturos fuisse pacis condiciones quas tunc peterent. Raro simul hominibus bonam fortunam bonamque mentem dari;
<span class="innerMarginNote right">16</span>populum Romanum eo invictum esse quod in secundis rebus sapere et consulere meminerit. Et hercule
<span class="innerMarginNote right">17</span>mirandum fuisse, si aliter faceret.<a class="footnoteLink" href="#note_LCL381_526_2" id="target_note_LCL381_526_2"><sup>2</sup></a> Ex insolentia quibus nova bona<a class="footnoteLink" href="#note_LCL381_526_3" id="target_note_LCL381_526_3"><sup>3</sup></a> fortuna sit inpotentes laetitiae insanire; populo Romano usitata ac prope iam obsoleta
ex victoria gaudia esse, ac plus paene parcendo
<span class="innerMarginNote right">18</span>victis quam vincendo imperium auxisse. Ceterorum miserabilior oratio fuit, commemorantium<a class="footnoteLink" href="#note_LCL381_526_4" id="target_note_LCL381_526_4"><sup>4</sup></a> ex quantis opibus quo reccidissent Carthaginiensium res:







</p></section><notes><section class="footnotes"><ul><li class="note" id="note_LCL381_526_1"><a class="footnoteCrossrefLink" href="#target_note_LCL381_526_1" title="Click to highlight in text"><sup class="lineRef">1</sup>difficilior <span class="italic">CB Froben</span> 2: difficilis <span class="italic">A<sup>s</sup>N<sup>s</sup>&gt;VJK Aldus.</span></a></li><script type="text/javascript">document.getElementById('note_LCL381_526_1').style.display = "none";</script><li class="note" id="note_LCL381_526_2"><a class="footnoteCrossrefLink" href="#target_note_LCL381_526_2" title="Click to highlight in text"><sup class="lineRef">2</sup>faceret <span class="italic">CB Aldus</span>: -rent <span class="italic">A<sup>s</sup>N<sup>s</sup>VJK Froben.</span></a></li><script type="text/javascript">document.getElementById('note_LCL381_526_2').style.display = "none";</script><li class="note" id="note_LCL381_526_3"><a class="footnoteCrossrefLink" href="#target_note_LCL381_526_3" title="Click to highlight in text"><sup class="lineRef">3</sup>bona <span class="italic">CBA</span><sup>6</sup><span class="italic">JK Eds.</span>: <span class="italic">om. A<sup>s</sup>N<sup>s</sup>&gt;V</span>(nova, <span class="italic">also</span>).</a></li><script type="text/javascript">document.getElementById('note_LCL381_526_3').style.display = "none";</script><li class="note" id="note_LCL381_526_4"><a class="footnoteCrossrefLink" href="#target_note_LCL381_526_4" title="Click to highlight in text"><sup class="lineRef">4</sup>commemorantium <span class="italic">A<sup>s</sup><sup>s</sup></span></a></li><script type="text/javascript">document.getElementById('note_LCL381_526_4').style.display = "none";</script></ul></section></notes></section>