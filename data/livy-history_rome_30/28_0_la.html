<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 551</span>primam ei fidem praestaturum fuisse quam vir uxori debuerit; quoniam eius arbitrium qui possint adimant, secundam fidem praestare ne viva in
<span class="innerMarginNote right">6</span>potestatem Romanorum veniat. Memor patris imperatoris patriaeque et duorum regum quibus nupta fuisset, sibi ipsa consuleret.</p>
<p>Hunc nuntium ac simul venenum ferens minister
<span class="innerMarginNote right">7</span>cum ad Sophonibam venisset, “Accipio” inquit “nuptiale munus, neque ingratum, si nihil maius vir uxori praestare potuit. Hoc tamen nuntia, melius me morituram fuisse, si non in funere meo nupsissem.”
<span class="innerMarginNote right">8</span>Non locuta est ferocius quam acceptum poculum nullo trepidationis signo dato inpavide hausit.</p>
<p><span class="innerMarginNote right">9</span>Quod ubi nuntiatum est Scipioni, ne quid aeger animi<a class="footnoteLink" href="#note_LCL381_420_1" id="target_note_LCL381_420_1"><sup>1</sup></a> ferox iuvenis gravius consuleret, accitum
<span class="innerMarginNote right">10</span>eum extemplo nunc solatur, nunc, quod temeritatem temeritate<a class="footnoteLink" href="#note_LCL381_420_2" id="target_note_LCL381_420_2"><sup>2</sup></a> alia luerit tristioremque rem quam
<span class="innerMarginNote right">11</span>necesse fuerit fecerit, leniter castigat. Postero die, ut a praesenti motu averteret animum eius, in tribunal escendit et contionem advocari iussit. Ibi Masinissam, primum regem appellatum eximiisque
ornatum laudibus, aurea corona, aurea patera, sella curuli et scipione eburneo, toga picta et
<span class="innerMarginNote right">12</span>palmata tunica donat. Addit verbis honorem: neque magnificentius quicquam triumpho apud Romanos neque triumphantibus<a class="footnoteLink" href="#note_LCL381_420_3" id="target_note_LCL381_420_3"><sup>3</sup></a> ampliorem eo






</p></section><notes><section class="footnotes"><ul><li class="note" id="note_LCL381_420_1"><a class="footnoteCrossrefLink" href="#target_note_LCL381_420_1" title="Click to highlight in text"><sup class="lineRef">1</sup>animi <span class="italic">P</span>(3)<span class="italic">N</span>: -mo <span class="italic">C</span><sup>2</sup><span class="italic">A<sup>s</sup>HVJK Aldus, Froben.</span></a></li><script type="text/javascript">document.getElementById('note_LCL381_420_1').style.display = "none";</script><li class="note" id="note_LCL381_420_2"><a class="footnoteCrossrefLink" href="#target_note_LCL381_420_2" title="Click to highlight in text"><sup class="lineRef">2</sup>temeritate <span class="italic">P</span>(3)<span class="italic">A<sup>s</sup>NJK Aldus, Froben</span>: <span class="italic">om. A<sup>s</sup>SpHV</span>.</a></li><script type="text/javascript">document.getElementById('note_LCL381_420_2').style.display = "none";</script><li class="note" id="note_LCL381_420_3"><a class="footnoteCrossrefLink" href="#target_note_LCL381_420_3" title="Click to highlight in text"><sup class="lineRef">3</sup>triumphantibus <span class="italic">P</span>(3)<span class="italic">N Aldus, Froben</span>: -tis <span class="italic">SpA<sup>s</sup>HV</span>: -ti <span class="italic">JK</span>.</a></li><script type="text/javascript">document.getElementById('note_LCL381_420_3').style.display = "none";</script></ul></section></notes></section>