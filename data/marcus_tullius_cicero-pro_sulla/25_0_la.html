<section class="div1 language" lang="la"><header><hgroup><h1>Cicero</h1></hgroup></header><p class="noindent">

vestrae amplissimus, hoc est consulatus parentis tui, sapientissimus vir familiarissimis suis non suscensuit, pater tuus, cum Sullam et defenderent et laudarent? Intellegebat hanc nobis a maioribus esse traditam disciplinam ut nullius amicitia ad pericula propulsanda impediremur. At erat<a class="footnoteLink" href="#note_LCL324_362_1" id="target_note_LCL324_362_1"><sup>1</sup></a> huic iudicio longe dissimilis illa contentio. Turn adflicto P. Sulla consulatus vobis pariebatur, sicuti partus est; honoris erat certamen; ereptum repetere vos clamitabatis, ut victi in campo in foro vinceretis; tum qui contra vos pro huius salute pugnabant, amicissimi vestri, quibus non irascebamini, consulatum vobis eripiebant, honori vestro repugnabant, et tamen id inviolata vestra amicitia, integro officio, vetere exemplo atque instituto optimi cuiusque <span class="br"></span><span class="lineNumber">50</span><span class="br"></span> faciebant. Ego vero quibus ornamentis adversor tuis aut cui dignitati vestrae repugno? Quid est quod iam ab hoc expetas? Honos ad patrem, insignia honoris ad te delata sunt. Tu ornatus exuviis huius venis ad eum lacerandum quem interemisti, ego iacentem et spoliatum defendo et protego. Atque hic tu et reprehendis me quia defendam et irasceris; ego autem non modo tibi non irascor sed ne reprehendo quidem factum tuum. Te enim existimo tibi statuisse quid faciendum putares et satis idoneum offici tui iudicem esse potuisse.<a class="footnoteLink" href="#note_LCL324_362_2" id="target_note_LCL324_362_2"><sup>2</sup></a></p>
<span class="br"></span><span class="lineNumber"></span><span class="br"></span>
<notes><section class="footnotes"><ul><li class="note" id="note_LCL324_362_1"><a class="footnoteCrossrefLink" href="#target_note_LCL324_362_1" title="Click to highlight in text"><sup class="lineRef">1</sup>At erat <span class="italic">Halm.</span> Aderat <span class="italic">Ta.</span> Et erat <span class="italic">the other <span class="sc">mss</span>.</span> Et <span class="italic">omitted by π.</span></a></li><script type="text/javascript">document.getElementById('note_LCL324_362_1').style.display = "none";</script><li class="note" id="note_LCL324_362_2"><a class="footnoteCrossrefLink" href="#target_note_LCL324_362_2" title="Click to highlight in text"><sup class="lineRef">2</sup>esse <span class="italic">added by Halm</span>. potuisse <span class="italic">T.</span> posuisse <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_362_2').style.display = "none";</script><li class="note" id="note_LCL324_362_a"><a class="footnoteCrossrefLink" href="#target_note_LCL324_362_a" title="Click to highlight in text"><sup class="lineRef">a</sup>See p. 562.</a></li><script type="text/javascript">document.getElementById('note_LCL324_362_a').style.display = "none";</script><li class="note" id="note_LCL324_362_b"><a class="footnoteCrossrefLink" href="#target_note_LCL324_362_b" title="Click to highlight in text"><sup class="lineRef">b</sup>The young Torquatus acquired Sulla’s rank and insignia as a result of his successful prosecution. L. R. Taylor, <span class="italic">Party Politics in the Age of Caesar</span> 114.</a></li><script type="text/javascript">document.getElementById('note_LCL324_362_b').style.display = "none";</script></ul></section></notes></section>