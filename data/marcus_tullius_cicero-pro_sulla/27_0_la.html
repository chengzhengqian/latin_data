<section class="div1 language" lang="la"><header><hgroup><h1>Cicero</h1></hgroup></header><p class="noindent">

convenit? quae nox omnium temporum coniurationis acerrima fuit atque acerbissima. Tum Catilinae dies exeundi, tum ceteris manendi condicio, tum discriptio<a class="footnoteLink" href="#note_LCL324_366_1" id="target_note_LCL324_366_1"><sup>1</sup></a> totam per urbem caedis atque incendiorum constituta est; tum tuus pater, Corneli, id quod tandem aliquando confitetur, illam sibi officiosam provinciam depoposcit ut, cum prima luce consulem salutatum veniret, intromissus et meo more et iure amicitiae me in meo lectulo trucidaret.</p>
<p><span class="br"></span><span class="lineNumber">53</span><span class="br"></span>Hoc tempore, cum arderet acerrime coniuratio, cum Catilina egrederetur ad exercitum, Lentulus in urbe relinqueretur, Cassius incendiis, Cethegus caedi praeponeretur, Autronio ut occuparet Etruriam praescriberetur, cum omnia ornarentur,<a class="footnoteLink" href="#note_LCL324_366_2" id="target_note_LCL324_366_2"><sup>2</sup></a> instruerentur, pararentur, ubi fuit Sulla, Corneli? num Romae? Immo longe afuit. Num in eis regionibus quo se Catilina inferebat? Multo etiam longius. Num in agro Camerti, Piceno, Gallico, quas in oras maxime quasi morbus quidam illius furoris pervaserat? Nihil vero minus. Fuit enim, ut iam ante dixi, Neapoli, fuit in ea parte Italiae quae maxime <span class="br"></span><span class="lineNumber">54</span><span class="br"></span> ista suspicione caruit. Quid ergo indicat aut quid adfert aut ipse Cornelius aut vos qui haec ab illo mandata defertis? Gladiatores emptos esse Fausti simulatione ad caedem ac tumultum? “Ita prorsus; interpositi sunt gladiatores.” Quos testamento patris deberi videmus. “Adrepta est familia. Quae si


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_366_1"><a class="footnoteCrossrefLink" href="#target_note_LCL324_366_1" title="Click to highlight in text"><sup class="lineRef">1</sup>discriptio <span class="italic">Bücheler.</span> descriptio <span class="italic"><span class="sc">mss</span>.</span></a></li><script type="text/javascript">document.getElementById('note_LCL324_366_1').style.display = "none";</script><li class="note" id="note_LCL324_366_2"><a class="footnoteCrossrefLink" href="#target_note_LCL324_366_2" title="Click to highlight in text"><sup class="lineRef">2</sup>ornarentur <span class="italic">Landgraf.</span> ordinarentur <span class="italic"><span class="sc">mss</span>.</span></a></li><script type="text/javascript">document.getElementById('note_LCL324_366_2').style.display = "none";</script></ul></section></notes></section>