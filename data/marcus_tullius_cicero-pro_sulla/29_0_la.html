<section class="div1 language" lang="la"><header><hgroup><h1>Cicero</h1></hgroup></header><p class="noindent">

magna ratione cum Mauretaniae rege contracta. Tum autem, illo profecto, Sulla procurante eius rem et gerente plurimis et pulcherrimis P. Sitti praediis venditis aes alienum eiusdem dissolutum est, ut, quae causa ceteros ad facinus impulit, cupiditas retinendae possessionis, ea Sittio non fuerit praediis deminutis. <span class="br"></span><span class="lineNumber">57</span><span class="br"></span> Iam vero illud quam incredibile, quam absurdum, qui Romae caedem facere, qui hanc urbem inflammare vellet, eum familiarissimum suum dimittere ab se et amandare in ultimas terras! Utrum quo facilius Romae ea quae conabatur efficeret, si in Hispania turbatum esset? At haec ipsa per se sine ulla coniunctione agebantur. An in tantis rebus, tam novis consiliis, tam periculosis, tam turbulentis hominem amantissimum sui, familiarissimum, coniunctissimum officiis, consuetudine, usu dimittendum esse arbitrabatur? Veri simile non est ut, quem in secundis rebus, quem in otio secum semper habuisset, hunc in adversis et in eo tumultu quem ipse comparabat ab se dimitteret.</p>
<p><span class="br"></span><span class="lineNumber">58</span><span class="br"></span>Ipse autem Sittius—non enim mihi deserenda est causa amici veteris atque hospitis—is homo est aut ea familia ac disciplina ut hoc credi possit, eum bellum populo Romano facere voluisse? ut, cuius pater, cum ceteri deficerent finitimi ac vicini, singulari exstiterit in rem publicam nostram officio et fide, is sibi nefarium bellum contra patriam suscipiendum putaret? cuius aes alienum videmus, iudices, non libidine, sed <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_370_a"><a class="footnoteCrossrefLink" href="#target_note_LCL324_370_a" title="Click to highlight in text"><sup class="lineRef">a</sup><span class="italic">Cf. in Catilinam</span> 2. 18, p. 84.</a></li><script type="text/javascript">document.getElementById('note_LCL324_370_a').style.display = "none";</script><li class="note inline" id="note_LCL324_370_b"><a class="footnoteCrossrefLink" href="#target_note_LCL324_370_b" title="Click to highlight in text"><sup class="lineRef">b</sup>In the Social War.</a></li><script type="text/javascript">document.getElementById('note_LCL324_370_b').style.display = "none";</script></ul></section></notes></section>