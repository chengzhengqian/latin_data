<section class="div1 language" lang="la"><header><hgroup><h1>Cicero</h1></hgroup></header><p class="noindent">

et periculis quibus paene oppressa est res publica? Quis non de communi salute optime,<a class="footnoteLink" href="#note_LCL324_396_1" id="target_note_LCL324_396_1"><sup>1</sup></a> quis non fortissime, quis non constantissime sensit? Neque ego praecipue de consularibus disputo; nam haec et hominum ornatissimorum, qui praetores fuerunt, et universi senatus communis est laus, ut constet post hominum memoriam numquam in illo ordine plus virtutis, plus amoris in rem publicam, plus gravitatis fuisse; sed quia sunt descripti consulares, de his tantum mihi dicendum putavi quod satis esset ad testandam omnium memoriam, neminem esse ex illo honoris gradu qui non omni studio, virtute, auctoritate incubuerit ad rem publicam conservandam.</p>
<p><span class="br"></span><span class="lineNumber">83</span><span class="br"></span>Sed quid ego? qui Catilinam non laudavi, qui reo Catilinae consul non adfui, qui testimonium de coniuratione dixi in alios, adeone vobis alienus a sanitate, adeo oblitus constantiae meae, adeo immemor rerum a me gestarum esse videor ut, cum consul bellum gesserim cum coniuratis, nunc eorum ducem servare cupiam et animum inducam, cuius nuper ferrum rettuderim flammamque restinxerim, eiusdem nunc causam vitamque defendere? Si medius fidius, iudices, non me ipsa res publica meis laboribus et periculis conservata ad gravitatem animi et constantiam sua dignitate revocaret, tamen hoc natura est insitum ut, quem timueris, quicum de vita fortunisque contenderis, cuius ex insidiis evaseris, hunc semper oderis. Sed cum agatur honos meus <span class="br"></span><span class="lineNumber"></span><span class="br"></span> </p><notes><section class="footnotes"><ul><li class="note" id="note_LCL324_396_1"><a class="footnoteCrossrefLink" href="#target_note_LCL324_396_1" title="Click to highlight in text"><sup class="lineRef">1</sup>optime <span class="italic">Spengel.</span> apertissime (aptissime <span class="italic">c</span><sup>1</sup>) <span class="italic"><span class="sc">mss</span>.</span></a></li><script type="text/javascript">document.getElementById('note_LCL324_396_1').style.display = "none";</script><li class="note" id="note_LCL324_396_a"><a class="footnoteCrossrefLink" href="#target_note_LCL324_396_a" title="Click to highlight in text"><sup class="lineRef">a</sup>See <span class="italic">pro Murena</span> 51, p. 252.</a></li><script type="text/javascript">document.getElementById('note_LCL324_396_a').style.display = "none";</script></ul></section></notes></section>