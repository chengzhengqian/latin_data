<section class="div1 language" lang="la"><header><hgroup><h1>Cicero</h1></hgroup></header><p class="noindent">

memoria refricare coeperat, tum denique ei resistebam, neque solum illi hosti ac parricidae sed his etiam propinquis illius, Marcellis, patri et filio, quorum alter apud me parentis gravitatem, alter fili suavitatem obtinebat; neque me arbitrabar sine summo scelere posse, quod maleficium in aliis vindicassem, idem in <span class="br"></span><span class="lineNumber">20</span><span class="br"></span> illorum socio, cum scirem, defendere. Atque idem ego neque P. Sullam supplicem ferre, neque eosdem Marcellos pro huius periculis lacrimantis aspicere, neque huius M. Messalae, hominis necessarii, preces sustinere potui; neque enim est causa adversata naturae, nec homo nec res misericordiae meae repugnavit. Nusquam nomen, nusquam vestigium fuerat, nullum crimen, nullum indicium, nulla suspicio. Suscepi causam, Torquate, suscepi, et feci libenter ut me, quem boni constantem, ut spero, semper existimassent, eundem ne improbi quidem crudelem dicerent.</p>
<p><span class="br"></span><span class="lineNumber">21</span><span class="br"></span>Hic ait se ille, iudices, regnum meum ferre non posse. Quod tandem, Torquate, regnum? Consulatus, credo, mei; in quo ego imperavi nihil et contra patribus conscriptis et bonis omnibus parui; quo in magistratu non institutum est videlicet a me regnum, sed repressum. An tum in tanto imperio, tanta potestate non dicis me fuisse regem, nunc privatum regnare dicis? quo tandem nomine? “Quod, in quos testimonia dixisti,” inquit, “damnati <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_332_a"><a class="footnoteCrossrefLink" href="#target_note_LCL324_332_a" title="Click to highlight in text"><sup class="lineRef">a</sup>Both were named Gaius Claudius Marcellus. The father was praetor in 80, proconsular governor of Sicily in 79, and one of the jury assembled to try Verres; the son was consul in 50.</a></li><script type="text/javascript">document.getElementById('note_LCL324_332_a').style.display = "none";</script><li class="note" id="note_LCL324_332_b"><a class="footnoteCrossrefLink" href="#target_note_LCL324_332_b" title="Click to highlight in text"><sup class="lineRef">b</sup>Consul in 61.</a></li><script type="text/javascript">document.getElementById('note_LCL324_332_b').style.display = "none";</script><li class="note" id="note_LCL324_332_c"><a class="footnoteCrossrefLink" href="#target_note_LCL324_332_c" title="Click to highlight in text"><sup class="lineRef">c</sup>The word <span class="italic">regnum</span> was part of the stock-in-trade of popular political invective.</a></li><script type="text/javascript">document.getElementById('note_LCL324_332_c').style.display = "none";</script></ul></section></notes></section>