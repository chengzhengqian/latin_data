<section class="div1 language" lang="la"><header><hgroup><h1>Cicero</h1></hgroup></header><p class="noindent">

tanta multitudine improborum, cum mihi uni cum omnibus improbis aeternum videam bellum esse susceptum. <span class="br"></span><span class="lineNumber">29</span><span class="br"></span> Quod si illis meis praesidiis forte invides, et si ea tibi regia videntur quod omnes boni omnium generum atque ordinum suam salutem cum mea coniungunt, consolare te quod omnium mentes improborum mihi uni maxime sunt infensae et adversae; qui me non modo<a class="footnoteLink" href="#note_LCL324_342_1" id="target_note_LCL324_342_1"><sup>1</sup></a> idcirco oderunt quod eorum conatus impios et furorem consceleratum repressi, sed eo etiam magis quod nihil iam se simile me vivo conari <span class="br"></span><span class="lineNumber">30</span><span class="br"></span> posse arbitrantur. At vero quid ego mirer, si quid ab improbis de me improbe dicitur, cum L. Torquatus primum ipse his fundamentis adulescentiae iactis, ea spe proposita amplissimae dignitatis, deinde L. Torquati, fortissimi consulis, constantissimi senatoris, semper optimi civis filius, interdum efferatur immoderatione verborum? Qui cum suppressa voce de scelere P. Lentuli, de audacia coniuratorum omnium dixisset, tantum modo ut vos qui ea probatis exaudire possetis, de supplicio,<a class="footnoteLink" href="#note_LCL324_342_2" id="target_note_LCL324_342_2"><sup>2</sup></a> de carcere magna et queribunda <span class="br"></span><span class="lineNumber">31</span><span class="br"></span> voce dicebat. In quo primum illud erat absurdum quod, cum ea quae leviter dixerat vobis probare volebat, eos autem qui circum iudicium stabant audire nolebat, non intellegebat ea quae clare diceret ita illos audituros quibus se venditabat ut vos quoque audiretis, qui id non probabatis. Deinde alterum iam oratoris est vitium non videre quid quaeque 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_342_1"><a class="footnoteCrossrefLink" href="#target_note_LCL324_342_1" title="Click to highlight in text"><sup class="lineRef">1</sup>non modo ψ <sup>2</sup>. non solum πχψ<sup>1</sup>ς non modo solum <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_342_1').style.display = "none";</script><li class="note" id="note_LCL324_342_2"><a class="footnoteCrossrefLink" href="#target_note_LCL324_342_2" title="Click to highlight in text"><sup class="lineRef">2</sup>supplicio de Lentulo <span class="italic">Tea.</span> supplicio P. Lentuli <span class="italic">the other <span class="sc">mss</span>.</span> P. Lentuli <span class="italic">deleted by Halm.</span> de laqueo <span class="italic">Reid.</span> de supplicio sumpto de Lentulo <span class="italic">Kasten.</span></a></li><script type="text/javascript">document.getElementById('note_LCL324_342_2').style.display = "none";</script></ul></section></notes></section>