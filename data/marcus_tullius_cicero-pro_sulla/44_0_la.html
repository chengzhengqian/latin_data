<section class="div1 language" lang="la"><header><hgroup><h1>Cicero</h1></hgroup></header><p class="noindent">

omnia, multa audirem, crederem non omnia, caverem omnia, dico hoc quod initio dixi, nullius indicio, nullius nuntio, nullius suspicione, nullius litteris de P. Sulla rem ullam ad me esse delatam.</p>
<p><span class="br"></span><span class="lineNumber">86</span><span class="br"></span>Quam ob rem vos, di patrii ac penates, qui huic urbi atque huic rei publicae praesidetis, qui hoc imperium, qui hanc libertatem, qui populum Romanum, qui haec tecta atque templa me consule vestro numine auxilioque servastis, testor integro me animo ac libero P. Sullae causam defendere, nullum a me sciente facinus occultari, nullum scelus susceptum contra salutem omnium defendi ac tegi. Nihil de hoc consul comperi, nihil suspicatus sum, nihil audivi. <span class="br"></span><span class="lineNumber">87</span><span class="br"></span> Itaque idem ego ille qui vehemens in alios, qui inexorabilis in ceteros esse visus sum, persolvi patriae quod debui; reliqua iam a me meae perpetuae consuetudini naturaeque debentur; tam sum misericors, iudices, quam vos, tam mitis quam qui lenissimus; in quo vehemens fui vobiscum nihil feci nisi coactus; rei publicae praecipitanti subveni, patriam demersam extuli; misericordia civium adducti tum fuimus tam vehementes quam necesse fuit. Salus esset amissa omnium una nocte, nisi esset severitas illa suscepta. Sed ut ad sceleratorum poenam amore rei publicae sum adductus, sic ad salutem innocentium voluntate deducor.</p>
<p><span class="br"></span><span class="lineNumber">88</span><span class="br"></span>Nihil video esse in hoc P. Sulla, iudices, odio dignum, misericordia digna multa. Neque enim nunc <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_400_a"><a class="footnoteCrossrefLink" href="#target_note_LCL324_400_a" title="Click to highlight in text"><sup class="lineRef">a</sup>The first group comprises the conspirators executed in Rome and those killed fighting with Catiline; the second, those brought to trial later.</a></li><script type="text/javascript">document.getElementById('note_LCL324_400_a').style.display = "none";</script><li class="note" id="note_LCL324_400_b"><a class="footnoteCrossrefLink" href="#target_note_LCL324_400_b" title="Click to highlight in text"><sup class="lineRef">b</sup>For this appeal to the jury, see p. 309.</a></li><script type="text/javascript">document.getElementById('note_LCL324_400_b').style.display = "none";</script></ul></section></notes></section>