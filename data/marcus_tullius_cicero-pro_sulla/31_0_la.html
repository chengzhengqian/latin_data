<section class="div1 language" lang="la"><header><hgroup><h1>Cicero</h1></hgroup></header><p class="noindent">

sententiis Sulla dissenserit; postremo coloni ipsi sic intellegunt, non Pompeianos a Sulla magis quam <span class="br"></span><span class="lineNumber">61</span><span class="br"></span> sese esse defensos. Atque hoc, iudices, ex hac frequentia colonorum, honestissimorum hominum, intellegere potestis, qui adsunt, laborant, hunc patronum, defensorem, custodem illius coloniae si in omni fortuna atque omni honore incolumem habere non potuerunt, in hoc tamen casu in quo adflictus iacet per vos iuvari conservarique cupiunt. Adsunt pari studio Pompeiani, qui ab istis etiam in crimen vocantur; qui ita de ambulatione ac de suffragiis suis cum colonis dissenserunt ut idem de communi salute sentirent. <span class="br"></span><span class="lineNumber">62</span><span class="br"></span> Ac ne haec quidem P. Sullae mihi videtur silentio praetereunda esse virtus, quod, cum ab hoc illa colonia deducta sit, et cum commoda colonorum a fortunis Pompeianorum rei publicae fortuna diiunxerit, ita carus utrisque est atque iucundus ut non alteros demovisse sed utrosque constituisse videatur.</p>
<p>At enim et gladiatores et omnis ista vis rogationis Caeciliae causa comparabatur. Atque hoc loco in L. Caecilium, pudentissimum atque ornatissimum virum, vehementer invectus est. Cuius ego de virtute et constantia, iudices, tantum dico, talem hunc in ista rogatione quam promulgarat non de tollenda, sed de levanda calamitate fratris sui fuisse ut consulere <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_374_a"><a class="footnoteCrossrefLink" href="#target_note_LCL324_374_a" title="Click to highlight in text"><sup class="lineRef">a</sup>A reference to the lost consulship.</a></li><script type="text/javascript">document.getElementById('note_LCL324_374_a').style.display = "none";</script><li class="note" id="note_LCL324_374_b"><a class="footnoteCrossrefLink" href="#target_note_LCL324_374_b" title="Click to highlight in text"><sup class="lineRef">b</sup>A masterly euphemism for the violence attending the foundation of the Sullan colonies.</a></li><script type="text/javascript">document.getElementById('note_LCL324_374_b').style.display = "none";</script><li class="note" id="note_LCL324_374_c"><a class="footnoteCrossrefLink" href="#target_note_LCL324_374_c" title="Click to highlight in text"><sup class="lineRef">c</sup>Lucius Caecilius Rufus, a half-brother of Sulla and tribune in 63, proposed a bill to restore their civil rights to Autronius and Sulla.</a></li><script type="text/javascript">document.getElementById('note_LCL324_374_c').style.display = "none";</script></ul></section></notes></section>