<section class="div1 language" lang="la"><header><hgroup><h1>Cicero</h1></hgroup></header><p class="noindent">

Catilina ille arma misit, cornua, tubas,<a class="footnoteLink" href="#note_LCL324_330_1" id="target_note_LCL324_330_1"><sup>1</sup></a> fascis, signa legionis,<a class="footnoteLink" href="#note_LCL324_330_2" id="target_note_LCL324_330_2"><sup>2</sup></a> ille relictus intus, exspectatus foris, Lentuli poena compressus convertit se aliquando ad timorem, numquam ad sanitatem; hic contra ita quievit ut eo tempore omni Neapoli fuerit, ubi neque homines fuisse putantur huius adfines suspicionis et locus est ipse non tam ad inflammandos calamitosorum animos quam ad consolandos accommodatus.</p>
<p>Propter hanc igitur tantam dissimilitudinem hominum atque causarum dissimilem me in utroque <span class="br"></span><span class="lineNumber">18</span><span class="br"></span> praebui. Veniebat enim ad me et saepe veniebat Autronius multis cum lacrimis supplex ut se defenderem, et se meum condiscipulum in pueritia, familiarem in adulescentia, conlegam in quaestura commemorabat fuisse; multa mea in se, non nulla etiam sua in me proferebat officia. Quibus ego rebus, iudices, ita flectebar animo atque frangebar ut iam ex memoria quas mihi ipsi fecerat insidias deponerem, ut iam immissum esse ab eo C. Cornelium qui me in meis sedibus, in conspectu uxoris ac liberorum meorum trucidaret obliviscerer. Quae si de uno me cogitasset, qua mollitia sum animi ac lenitate, numquam me hercule illius lacrimis ac precibus restitissem; <span class="br"></span><span class="lineNumber">19</span><span class="br"></span> sed cum mihi patriae, cum vestrorum periculorum, cum huius urbis, cum illorum delubrorum atque templorum, cum puerorum infantium, cum matronarum ac virginum veniebat in mentem, et cum illae infestae ac funestae faces universumque totius urbis incendium, cum tela, cum caedes, cum civium cruor, cum cinis patriae versari ante oculos atque animum <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_330_1"><a class="footnoteCrossrefLink" href="#target_note_LCL324_330_1" title="Click to highlight in text"><sup class="lineRef">1</sup>tubas, secures <span class="italic">Kasten</span>; <span class="italic">cf. in Catilinam 2. 13.</span></a></li><script type="text/javascript">document.getElementById('note_LCL324_330_1').style.display = "none";</script><li class="note" id="note_LCL324_330_2"><a class="footnoteCrossrefLink" href="#target_note_LCL324_330_2" title="Click to highlight in text"><sup class="lineRef">2</sup>legionis <span class="italic">A. Augustinus.</span> legiones <span class="italic"><span class="sc">mss.</span></span> legionum <span class="italic">suggested by Clark.</span></a></li><script type="text/javascript">document.getElementById('note_LCL324_330_2').style.display = "none";</script><li class="note" id="note_LCL324_330_a"><a class="footnoteCrossrefLink" href="#target_note_LCL324_330_a" title="Click to highlight in text"><sup class="lineRef">a</sup>In Etruria.</a></li><script type="text/javascript">document.getElementById('note_LCL324_330_a').style.display = "none";</script><li class="note inline" id="note_LCL324_330_b"><a class="footnoteCrossrefLink" href="#target_note_LCL324_330_b" title="Click to highlight in text"><sup class="lineRef">b</sup>In 75.</a></li><script type="text/javascript">document.getElementById('note_LCL324_330_b').style.display = "none";</script></ul></section></notes></section>