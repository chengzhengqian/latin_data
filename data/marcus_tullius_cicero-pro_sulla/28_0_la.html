<section class="div1 language" lang="la"><header><hgroup><h1>Cicero</h1></hgroup></header><p class="noindent">

esset praetermissa, posset alia familia Fausti munus praebere.” Utinam quidem haec ipsa non modo iniquorum invidiae sed aequorum exspectationi satis facere posset! “Properatum vehementer est, cum longe tempus muneris abesset.” Quasi vero tempus dandi muneris non valde appropinquaret. “Nec opinante Fausto, cum is neque sciret neque vellet, <span class="br"></span><span class="lineNumber">55</span><span class="br"></span> familia est comparata.” At litterae sunt Fausti, per quas ille precibus a P. Sulla petit ut emat gladiatores et ut hos ipsos emat, neque solum ad Sullam missae sed ad L. Caesarem, Q. Pompeium, C. Memmium, quorum de sententia tota res gesta est. “At praefuit familiae Cornelius, libertus eius.”<a class="footnoteLink" href="#note_LCL324_368_1" id="target_note_LCL324_368_1"><sup>1</sup></a> Iam si in paranda familia nulla suspicio est, quis praefuerit nihil ad rem pertinet; sed tamen munere servili<a class="footnoteLink" href="#note_LCL324_368_2" id="target_note_LCL324_368_2"><sup>2</sup></a> obtulit se ad ferramenta prospicienda, praefuit vero numquam, eaque res omni tempore per Bellum, Fausti libertum, administrata est.</p>
<p><span class="br"></span><span class="lineNumber">56</span><span class="br"></span>At enim Sittius est ab hoc in ulteriorem Hispaniam missus ut eam provinciam perturbaret. Primum Sittius, iudices, L. Iulio C. Figulo consulibus profectus est aliquanto ante furorem Catilinae et suspicionem huius coniurationis; deinde est profectus non tum primum sed cum in isdem locis aliquanto ante eadem de causa aliquot annos fuisset, ac profectus est non modo ob causam sed etiam ob necessariam causam,


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_368_1"><a class="footnoteCrossrefLink" href="#target_note_LCL324_368_1" title="Click to highlight in text"><sup class="lineRef">1</sup>libertus eius <span class="italic">added by Clark.</span></a></li><script type="text/javascript">document.getElementById('note_LCL324_368_1').style.display = "none";</script><li class="note" id="note_LCL324_368_2"><a class="footnoteCrossrefLink" href="#target_note_LCL324_368_2" title="Click to highlight in text"><sup class="lineRef">2</sup>Servili <span class="italic">Lag. 9, Madvig; better</span> Servi, <span class="italic">i.e.</span> Serv. Sullae. <span class="italic">Cf. 6, Clark.</span></a></li><script type="text/javascript">document.getElementById('note_LCL324_368_2').style.display = "none";</script></ul></section></notes></section>