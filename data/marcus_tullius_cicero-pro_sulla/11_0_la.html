<section class="div1 language" lang="la"><header><hgroup><h1>Cicero</h1></hgroup></header><p class="noindent">

sunt; quem defendis, sperat se absolutum iri.” Hic tibi ego de testimoniis meis hoc respondeo, si falsum dixerim, te in eosdem dixisse; sin verum, non esse hoc regnare, cum verum iuratus dicas, probare. De huius spe tantum dico, nullas a me opes P. Sullam, nullam potentiam, nihil denique praeter fidem <span class="br"></span><span class="lineNumber">22</span><span class="br"></span> defensionis exspectare. “Nisi tu,” inquit, “causam recepisses, numquam mihi restitisset, sed indicta causa profugisset.” Si iam hoc tibi concedam, Q. Hortensium, tanta gravitate hominem, si hos talis viros non suo stare iudicio, sed meo; si hoc tibi dem quod credi non potest, nisi ego huic adessem, hos adfuturos non fuisse, uter tandem rex est, isne cui innocentes homines non resistunt, an is qui calamitosos non deserit? At hic etiam, id quod tibi necesse minime fuit, facetus esse voluisti, cum Tarquinium et Numam et me tertium peregrinum regem esse dixisti. Mitto iam de rege quaerere; illud quaero peregrinum cur me esse dixeris. Nam si ita sum, non tam est admirandum regem esse me, quoniam, ut tu ais, duo iam<a class="footnoteLink" href="#note_LCL324_334_1" id="target_note_LCL324_334_1"><sup>1</sup></a> peregrini reges Romae fuerunt, quam consulem Romae fuisse peregrinum. “Hoc dico,” inquit, “te <span class="br"></span><span class="lineNumber">23</span><span class="br"></span> esse ex municipio.” Fateor et addo etiam: ex eo municipio unde iterum iam salus huic urbi imperioque <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_334_1"><a class="footnoteCrossrefLink" href="#target_note_LCL324_334_1" title="Click to highlight in text"><sup class="lineRef">1</sup>duo iam <span class="italic">Clark</span>, etiam <span class="italic"><span class="sc">mss.</span></span> iam <span class="italic">Müller.</span></a></li><script type="text/javascript">document.getElementById('note_LCL324_334_1').style.display = "none";</script><li class="note" id="note_LCL324_334_a"><a class="footnoteCrossrefLink" href="#target_note_LCL324_334_a" title="Click to highlight in text"><sup class="lineRef">a</sup><span class="italic">i.e.</span> Sulla, although innocent, would go into exile rather than face Torquatus’ charges.</a></li><script type="text/javascript">document.getElementById('note_LCL324_334_a').style.display = "none";</script><li class="note" id="note_LCL324_334_b"><a class="footnoteCrossrefLink" href="#target_note_LCL324_334_b" title="Click to highlight in text"><sup class="lineRef">b</sup>Two of the early kings of Rome, members of an Etruscan dynasty.</a></li><script type="text/javascript">document.getElementById('note_LCL324_334_b').style.display = "none";</script><li class="note" id="note_LCL324_334_c"><a class="footnoteCrossrefLink" href="#target_note_LCL324_334_c" title="Click to highlight in text"><sup class="lineRef">c</sup>Arpinum. The Latin word <span class="italic">municipium</span> means an Italian town which has full citizen rights. These were acquired by Arpinum in 188.</a></li><script type="text/javascript">document.getElementById('note_LCL324_334_c').style.display = "none";</script></ul></section></notes></section>