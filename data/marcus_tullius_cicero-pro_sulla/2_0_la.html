<section class="div1 language" lang="la"><header><hgroup><h1>Cicero</h1></hgroup></header><p class="noindent">

se de auctoritate meae defensionis posse detrahere, cum huius periculi propulsatione coniungam defensionem offici mei. Quo quidem genere non uterer orationis, iudices, hoc tempore, si mea solum interesset; multis enim locis mihi et data facultas est et saepe dabitur de mea laude dicendi; sed, ut ille vidit, quantum de mea auctoritate deripuisset, tantum se de huius praesidiis deminuturum, sic hoc ego sentio, si mei facti rationem vobis constantiamque huius offici ac defensionis probaro, causam quoque me P. Sullae probaturum.</p>
<p><span class="br"></span><span class="lineNumber">3</span><span class="br"></span>Ac primum abs te illud, L. Torquate, quaero, cur me a ceteris clarissimis viris ac principibus civitatis in hoc officio atque in defensionis iure secernas. Quid enim est quam ob rem abs te Q. Hortensi factum, clarissimi viri atque ornatissimi, non reprehendatur, reprehendatur meum? Nam, si est initum a P. Sulla consilium inflammandae huius urbis, exstinguendi imperi, delendae civitatis, mihi<a class="footnoteLink" href="#note_LCL324_316_1" id="target_note_LCL324_316_1"><sup>1</sup></a> maiorem hae res dolorem quam Q. Hortensio, mihi maius odium adferre debent, meum denique gravius esse iudicium, qui adiuvandus in his causis, qui oppugnandus, qui defendendus, qui deserendus esse videatur? “Ita,” inquit; “tu enim investigasti, tu patefecisti coniurationem.” <span class="br"></span><span class="lineNumber">4</span><span class="br"></span> Quod cum dicit, non attendit eum qui patefecerit hoc curasse, ut id omnes viderent quod antea fuisset occultum. Qua re ista coniuratio, si patefacta per me est, tam patet Hortensio quam mihi. Quem cum videas hoc honore, auctoritate, virtute, <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_316_1"><a class="footnoteCrossrefLink" href="#target_note_LCL324_316_1" title="Click to highlight in text"><sup class="lineRef">1</sup>mihi me <span class="italic">e.</span> mihine <span class="italic">Halm</span>, mihi nonne <span class="italic">Kasten.</span></a></li><script type="text/javascript">document.getElementById('note_LCL324_316_1').style.display = "none";</script><li class="note" id="note_LCL324_316_a"><a class="footnoteCrossrefLink" href="#target_note_LCL324_316_a" title="Click to highlight in text"><sup class="lineRef">a</sup><span class="italic">Cf. pro Murena</span> 2, p. 188.</a></li><script type="text/javascript">document.getElementById('note_LCL324_316_a').style.display = "none";</script><li class="note inline" id="note_LCL324_316_b"><a class="footnoteCrossrefLink" href="#target_note_LCL324_316_b" title="Click to highlight in text"><sup class="lineRef">b</sup>See p. 307; also p. 179.</a></li><script type="text/javascript">document.getElementById('note_LCL324_316_b').style.display = "none";</script><li class="note" id="note_LCL324_316_c"><a class="footnoteCrossrefLink" href="#target_note_LCL324_316_c" title="Click to highlight in text"><sup class="lineRef">c</sup>Because Cicero, not Hortensius, had exposed the conspiracy.</a></li><script type="text/javascript">document.getElementById('note_LCL324_316_c').style.display = "none";</script></ul></section></notes></section>