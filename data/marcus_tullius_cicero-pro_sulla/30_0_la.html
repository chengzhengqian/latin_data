<section class="div1 language" lang="la"><header><hgroup><h1>Cicero</h1></hgroup></header><p class="noindent">

negoti gerendi studio esse contractum, qui ita Romae debuit ut in provinciis et in regnis ei maximae pecuniae deberentur; quas cum peteret, non commisit ut sui procuratores quicquam oneris absente se sustinerent; venire omnis suas possessiones et patrimonio se ornatissimo spoliari maluit quam ullam moram <span class="br"></span><span class="lineNumber">59</span><span class="br"></span> cuiquam fieri creditorum suorum. A quo quidem genere, iudices, ego numquam timui, cum in illa rei publicae tempestate versarer. Illud erat hominum genus horribile et pertimescendum qui tanto amore suas possessiones amplexi tenebant ut ab eis membra citius divelli ac distrahi posse diceres. Sittius numquam sibi cognationem cum praediis esse existimavit suis. Itaque se non modo ex suspicione tanti sceleris verum etiam ex omni hominum sermone non armis, sed patrimonio suo vindicavit.</p>
<p><span class="br"></span><span class="lineNumber">60</span><span class="br"></span>Iam vero quod obiecit Pompeianos esse a Sulla impulsos ut ad istam coniurationem atque ad hoc nefarium facinus accederent, id cuius modi sit intellegere non possum. An tibi Pompeiani coniurasse videntur? Quis hoc dixit umquam, aut quae fuit istius rei vel minima suspicio? “Diiunxit,” inquit, “eos a colonis ut hoc discidio ac dissensione facta oppidum in sua potestate posset per Pompeianos habere.” Primum omnis Pompeianorum colonorumque dissensio delata ad patronos est, cum iam inveterasset ac multos annos esset agitata; deinde ita a patronis res cognita est ut nulla in re a ceterorum <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_372_a"><a class="footnoteCrossrefLink" href="#target_note_LCL324_372_a" title="Click to highlight in text"><sup class="lineRef">a</sup>For Sullan colonies, see also <span class="italic">pro Murena</span> 49, p. 250 and <span class="italic">in Catilinam</span> 3. 14, p. 114. P. A. Brunt, <span class="italic">Italian Manpower 225 <span class="sc">b.c</span>.–<span class="sc">a.d.</span> 14</span> 300-312.</a></li><script type="text/javascript">document.getElementById('note_LCL324_372_a').style.display = "none";</script><li class="note" id="note_LCL324_372_b"><a class="footnoteCrossrefLink" href="#target_note_LCL324_372_b" title="Click to highlight in text"><sup class="lineRef">b</sup>Men of influence to represent the interests of the community at Rome. The office was usually hereditary, and a colony’s first patrons were normally those who had superintended its foundation. Sulla was one of these; see 62 below.</a></li><script type="text/javascript">document.getElementById('note_LCL324_372_b').style.display = "none";</script></ul></section></notes></section>