<section class="div1 language" lang="la"><header><hgroup><h1>Cicero</h1></hgroup></header><p class="noindent">

Torquatus desinat me qui Autronio non adfuerim <span class="br"></span><span class="lineNumber">15</span><span class="br"></span> Sullam defendere. Quae enim Autroni fuit causa, quae Sullae est? Ille ambitus iudicium tollere ac disturbare primum conflato voluit gladiatorum ac fugitivorum tumultu, deinde, id quod vidimus omnes, lapidatione atque concursu; Sulla, si sibi suus pudor ac dignitas non prodesset, nullum auxilium requisivit. Ille damnatus ita se gerebat non solum consiliis et sermonibus verum etiam aspectu atque voltu ut inimicus esse amplissimis ordinibus, infestus bonis omnibus, hostis patriae videretur; hic se ita fractum illa calamitate atque adflictum putavit ut nihil sibi ex pristina dignitate superesse arbitraretur, <span class="br"></span><span class="lineNumber">16</span><span class="br"></span> nisi quod modestia retinuisset. Hac vero in coniuratione quid tam coniunctum quam ille cum Catilina, cum Lentulo? quae tanta societas ullis inter se rerum optimarum quanta ei cum illis sceleris, libidinis, audaciae? quod flagitium Lentulus non cum Autronio concepit? quod sine eodem illo Catilina facinus admisit? cum interim Sulla cum isdem illis non modo noctem solitudinemque non quaereret sed ne mediocri quidem sermone et congressu <span class="br"></span><span class="lineNumber">17</span><span class="br"></span> coniungeretur. Illum Allobroges, maximarum rerum verissimi indices, illum multorum litterae ac nuntii coarguerunt; Sullam interea nemo insimulavit, nemo nominavit. Postremo eiecto sive emisso iam ex urbe <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_328_a"><a class="footnoteCrossrefLink" href="#target_note_LCL324_328_a" title="Click to highlight in text"><sup class="lineRef">a</sup>For the prevalence of violence in Rome at this time, see P. A. Brunt, “The Roman Mob,” <span class="italic">Past and Present</span> 35 (1966), 3-27.</a></li><script type="text/javascript">document.getElementById('note_LCL324_328_a').style.display = "none";</script><li class="note inline" id="note_LCL324_328_b"><a class="footnoteCrossrefLink" href="#target_note_LCL324_328_b" title="Click to highlight in text"><sup class="lineRef">b</sup>The Senate and knights.</a></li><script type="text/javascript">document.getElementById('note_LCL324_328_b').style.display = "none";</script><li class="note" id="note_LCL324_328_c"><a class="footnoteCrossrefLink" href="#target_note_LCL324_328_c" title="Click to highlight in text"><sup class="lineRef">c</sup>36 f., p. 348 f.</a></li><script type="text/javascript">document.getElementById('note_LCL324_328_c').style.display = "none";</script></ul></section></notes></section>