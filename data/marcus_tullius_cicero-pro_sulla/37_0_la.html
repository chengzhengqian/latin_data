<section class="div1 language" lang="la"><header><hgroup><h1>Cicero</h1></hgroup></header><p class="noindent">

in privatis rebus, splendorem in publicis? quae ita deformata sunt a fortuna ut tamen a natura inchoata compareant. Quae domus, quae celebratio cotidiana, quae familiarium dignitas, quae studia amicorum, quae ex quoque ordine multitudo! Haec diu multumque et multo labore quaesita una eripuit hora. Accepit P. Sulla, iudices, volnus vehemens et mortiferum, verum tamen eius modi quod videretur huius vita et natura accipere potuisse. Honestatis enim et dignitatis habuisse nimis magnam iudicatus est cupiditatem; quam si nemo alius habuit in consulatu petendo, cupidior iudicatus est hic fuisse quam ceteri; sin etiam in aliis non nullis fuit iste consulatus amor, fortuna in hoc fuit fortasse gravior quam in <span class="br"></span><span class="lineNumber">74</span><span class="br"></span> ceteris. Postea vero quis P. Sullam nisi maerentem, demissum adflictumque vidit, quis umquam est suspicatus hunc magis odio quam pudore hominum aspectum lucemque vitare? Qui cum multa haberet invitamenta urbis et fori propter summa studia amicorum, quae tamen ei sola in malis restiterunt, afuit ab oculis vestris et, cum lege retineretur, ipse se exsilio paene multavit. In hoc vos pudore, iudices, et in hac vita tanto sceleri locum fuisse credatis?<a class="footnoteLink" href="#note_LCL324_386_1" id="target_note_LCL324_386_1"><sup>1</sup></a> Aspicite ipsum, contuemini os, conferte crimen cum vita, vitam ab initio usque ad hoc tempus explicatam <span class="br"></span><span class="lineNumber">75</span><span class="br"></span> cum crimine recognoscite. Mitto rem publicam, quae fuit semper Sullae carissima; hosne amicos, <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_386_1"><a class="footnoteCrossrefLink" href="#target_note_LCL324_386_1" title="Click to highlight in text"><sup class="lineRef">1</sup>credatis <span class="italic">Zielinski.</span> creditis <span class="italic"><span class="sc">mss.</span></span></a></li><script type="text/javascript">document.getElementById('note_LCL324_386_1').style.display = "none";</script><li class="note" id="note_LCL324_386_a"><a class="footnoteCrossrefLink" href="#target_note_LCL324_386_a" title="Click to highlight in text"><sup class="lineRef">a</sup>The <span class="italic">lex Calpurnia</span> of 67 under which Sulla had been charged with electoral corruption did not provide for exile as one of the penalties. <span class="italic">Cf.</span> p. 174.</a></li><script type="text/javascript">document.getElementById('note_LCL324_386_a').style.display = "none";</script></ul></section></notes></section>