<section class="div1 language" lang="la"><header><hgroup><h1>Cicero</h1></hgroup></header><p class="noindent">

Sullam, tamen mihi non videretur in hunc id criminosum esse debere. Quid ita? Quia, qui barbaros homines ad bellum impelleret, non debebat minuere illorum suspicionem et purgare eos de quibus <span class="br"></span><span class="lineNumber">37</span><span class="br"></span> illi aliquid suspicari viderentur. Non respondit tamen una facere Sullam. Etenim esset absurdum, cum ceteros sua sponte nominasset, mentionem facere Sullae nullam nisi admonitum et interrogatum; nisi forte veri simile est P. Sullae nomen in memoria Cassio non fuisse. Si nobilitas hominis, si adflicta fortuna, si reliquiae pristinae dignitatis non tam inlustres fuissent, tamen Autroni commemoratio memoriam Sullae rettulisset; etiam, ut arbitror, cum auctoritates principum coniurationis ad incitandos animos Allobrogum conligeret Cassius, et cum sciret exteras nationes maxime nobilitate moveri, non prius Autronium quam <span class="br"></span><span class="lineNumber">38</span><span class="br"></span> Sullam nominavisset. Iam vero illud minime probari potest, Gallos Autronio nominato putasse propter calamitatis similitudinem sibi aliquid de Sulla esse quaerendum, Cassio, si hic esset in eodem scelere, ne cum appellasset quidem Autronium, huius in mentem venire potuisse. Sed tamen quid respondit de Sulla Cassius? Se nescire certum. “Non purgat,” inquit. Dixi antea: ne si argueret quidem tum denique, cum esset interrogatus, id mihi criminosum videretur. <span class="br"></span><span class="lineNumber">39</span><span class="br"></span> Sed ego in iudiciis et in quaestionibus non hoc quaerendum arbitror, num purgetur aliquis, sed num arguatur. Etenim cum se negat scire Cassius, utrum <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_350_a"><a class="footnoteCrossrefLink" href="#target_note_LCL324_350_a" title="Click to highlight in text"><sup class="lineRef">a</sup><span class="italic">i.e.</span> he wanted the Allobroges to think that the conspiracy was widely supported by leading men and might therefore have said that Sulla was involved even when he was not.</a></li><script type="text/javascript">document.getElementById('note_LCL324_350_a').style.display = "none";</script><li class="note" id="note_LCL324_350_b"><a class="footnoteCrossrefLink" href="#target_note_LCL324_350_b" title="Click to highlight in text"><sup class="lineRef">b</sup>The onus of proof should be on the prosecution, not on the defence.</a></li><script type="text/javascript">document.getElementById('note_LCL324_350_b').style.display = "none";</script></ul></section></notes></section>