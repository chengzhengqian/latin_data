<section class="div1 language" lang="la"><header><hgroup><h1>Cicero</h1></hgroup></header><p class="noindent">

tum patebat, nulla erat cognita coniuratio; defendebant amicum, aderant supplici, vitae eius turpitudinem in summis eius periculis non insequebantur. Quin etiam parens tuus, Torquate, consul reo de pecuniis repetundis Catilinae fuit advocatus, improbo homini, at supplici, fortasse audaci, at aliquando amico. Cui cum adfuit post delatam ad eum primam illam coniurationem, indicavit se audisse aliquid, non credidisse. “At idem non adfuit alio in iudicio, cum adessent ceteri.” Si postea cognorat ipse aliquid quod in consulatu ignorasset, ignoscendum est eis qui postea nihil audierunt; sin illa res prima valuit, num inveterata quam recens debuit esse gravior? Sed si tuus parens etiam in ipsa suspicione periculi sui tamen humanitate adductus advocationem hominis improbissimi sella curuli atque ornamentis et suis et consulatus honestavit, quid est quam ob rem consulares <span class="br"></span><span class="lineNumber">82</span><span class="br"></span> qui Catilinae adfuerunt reprendantur? “At idem eis qui ante hunc causam de coniuratione dixerunt non adfuerunt.” Tanto scelere astrictis hominibus statuerunt nihil a se adiumenti, nihil opis, nihil auxili ferri oportere. Atque ut de eorum constantia atque animo in rem publicam dicam quorum tacita gravitas et fides de uno quoque loquitur neque cuiusquam ornamenta orationis desiderat, potest quisquam dicere umquam meliores, fortiores, constantiores consularis fuisse quam his temporibus <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_394_a"><a class="footnoteCrossrefLink" href="#target_note_LCL324_394_a" title="Click to highlight in text"><sup class="lineRef">a</sup>See p. 415 f.</a></li><script type="text/javascript">document.getElementById('note_LCL324_394_a').style.display = "none";</script><li class="note" id="note_LCL324_394_b"><a class="footnoteCrossrefLink" href="#target_note_LCL324_394_b" title="Click to highlight in text"><sup class="lineRef">b</sup>Magistrates who went into court to support a defendant appeared in the full trappings of office. The curule chair was used by all magistrates with <span class="italic">imperium.</span></a></li><script type="text/javascript">document.getElementById('note_LCL324_394_b').style.display = "none";</script></ul></section></notes></section>