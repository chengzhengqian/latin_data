<section class="div1 language" lang="la"><header><hgroup><h1>Cicero</h1></hgroup></header><p class="noindent">

missa est. Sed scire ex te pervelim quam ob rem qui ex municipiis veniant peregrini tibi esse videantur. Nemo istuc M. illi Catoni seni, cum plurimos haberet inimicos, nemo Ti. Coruncanio, nemo M’. Curio, nemo huic ipsi nostro C. Mario, cum ei multi inviderent, obiecit umquam. Equidem vehementer laetor eum esse me in quem tu, cum cuperes, nullam contumeliam iacere potueris quae non ad maximam partem civium conveniret. Sed tamen te a me pro magnis causis nostrae necessitudinis monendum esse etiam atque etiam puto. Non possunt omnes esse patricii; si verum quaeris, ne curant quidem; nec se aequales tui <span class="br"></span><span class="lineNumber">24</span><span class="br"></span> propter istam causam abs te anteiri putant. Ac si tibi nos peregrini videmur, quorum iam et nomen et honos inveteravit et urbi huic et hominum famae ac sermonibus, quam tibi illos competitores tuos peregrinos videri necesse erit qui iam ex tota Italia delecti tecum de honore ac de omni dignitate contendent! Quorum cave tu quemquam peregrinum appelles, ne peregrinorum suffragiis obruare. Qui si attulerint nervos et industriam, mihi crede, excutient tibi istam verborum iactationem et te ex somno saepe excitabunt nec patientur se abs te, nisi virtute vincentur, <span class="br"></span><span class="lineNumber">25</span><span class="br"></span> honore superari. Ac si, iudices, ceteris patriciis me et vos peregrinos videri oporteret, a Torquato tamen hoc vitium sileretur; est enim ipse a materno genere municipalis, honestissimi ac nobilissimi generis, sed <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_336_a"><a class="footnoteCrossrefLink" href="#target_note_LCL324_336_a" title="Click to highlight in text"><sup class="lineRef">a</sup>Marcus Porcius Cato Censorius (234–149), Tiberius Coruncanius (consul in 280) and Manius Curius Dentatus (a plebeian hero of the first half of the third century). All came from Tusculum and are frequently mentioned together by Cicero as types portraying the virtues of Romans in early times. <span class="italic">Cf. pro Murena</span> 17, p. 205 and note.</a></li><script type="text/javascript">document.getElementById('note_LCL324_336_a').style.display = "none";</script><li class="note" id="note_LCL324_336_b"><a class="footnoteCrossrefLink" href="#target_note_LCL324_336_b" title="Click to highlight in text"><sup class="lineRef">b</sup>See p. 204, n. <span class="italic">b</span>.</a></li><script type="text/javascript">document.getElementById('note_LCL324_336_b').style.display = "none";</script></ul></section></notes></section>