<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">Pro P. Sulla Oratio</span></h1>
<p><span class="br"></span><span class="lineNumber">1</span><span class="br"></span>Maxime vellem, iudices, ut P. Sulla et antea dignitatis suae splendorem obtinere et post calamitatem acceptam modestiae fructum aliquem percipere potuisset. Sed quoniam ita tulit casus infestus ut in amplissimo honore cum communi ambitionis invidia tum singulari Autroni odio everteretur, et in his pristinae fortunae reliquiis miseris et adflictis tamen haberet quosdam quorum animos ne supplicio quidem suo satiare posset, quamquam ex huius incommodis magnam animo molestiam capio, tamen in ceteris malis facile patior oblatum mihi tempus esse in quo boni viri lenitatem meam misericordiamque, notam quondam omnibus, nunc quasi intermissam agnoscerent, improbi ac perditi cives domiti<a class="footnoteLink" href="#note_LCL324_314_1" id="target_note_LCL324_314_1"><sup>1</sup></a> atque victi praecipitante re publica vehementem me fuisse atque fortem, conservata mitem ac misericordem faterentur. <span class="br"></span><span class="lineNumber">2</span><span class="br"></span> Et quoniam L. Torquatus, meus familiaris ac necessarius, iudices, existimavit, si nostram in accusatione sua necessitudinem familiaritatemque violasset, aliquid

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_314_1"><a class="footnoteCrossrefLink" href="#target_note_LCL324_314_1" title="Click to highlight in text"><sup class="lineRef">1</sup>domiti <span class="italic">Clark</span>, re domiti <span class="italic">T.</span> redomiti <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_314_1').style.display = "none";</script><li class="note" id="note_LCL324_314_a"><a class="footnoteCrossrefLink" href="#target_note_LCL324_314_a" title="Click to highlight in text"><sup class="lineRef">a</sup>The consulship; see p. 303.</a></li><script type="text/javascript">document.getElementById('note_LCL324_314_a').style.display = "none";</script><li class="note inline" id="note_LCL324_314_b"><a class="footnoteCrossrefLink" href="#target_note_LCL324_314_b" title="Click to highlight in text"><sup class="lineRef">b</sup>See p. 311.</a></li><script type="text/javascript">document.getElementById('note_LCL324_314_b').style.display = "none";</script><li class="note" id="note_LCL324_314_c"><a class="footnoteCrossrefLink" href="#target_note_LCL324_314_c" title="Click to highlight in text"><sup class="lineRef">c</sup>See p. 308.</a></li><script type="text/javascript">document.getElementById('note_LCL324_314_c').style.display = "none";</script><li class="note inline" id="note_LCL324_314_d"><a class="footnoteCrossrefLink" href="#target_note_LCL324_314_d" title="Click to highlight in text"><sup class="lineRef">d</sup>See p. 307.</a></li><script type="text/javascript">document.getElementById('note_LCL324_314_d').style.display = "none";</script></ul></section></notes></section>