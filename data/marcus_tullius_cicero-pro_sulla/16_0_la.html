<section class="div1 language" lang="la"><header><hgroup><h1>Cicero</h1></hgroup></header><p class="noindent">

causa postulet. Nihil est enim tam alienum ab eo qui alterum coniurationis accuset quam videri coniuratorum poenam mortemque lugere. Quod cum is tribunus pl. facit qui unus videtur ex illis ad lugendos coniuratos relictus, nemini mirum est; difficile est enim tacere, cum doleas; te, si quid eius modi facis, non modo talem adulescentem sed in ea causa in qua te vindicem coniurationis velis esse vehementer <span class="br"></span><span class="lineNumber">32</span><span class="br"></span> admiror. Sed reprehendo tamen illud maxime quod isto ingenio et prudentia praeditus causam rei publicae non tenes, qui arbitrere plebi Romanae res eas non probari quas me consule omnes boni pro communi salute gesserunt.</p>
<p>Ecquem tu horum qui adsunt, quibus te contra ipsorum voluntatem venditabas, aut tam sceleratum statuis fuisse ut haec omnia perire voluerit, aut tam miserum ut et se perire cuperet et nihil haberet quod salvum esse vellet? An vero clarissimum virum generis vestri ac nominis nemo reprehendit, qui filium suum vita privavit ut in ceteros firmaret imperium; tu rem publicam reprehendis, quae domesticos hostis, <span class="br"></span><span class="lineNumber">33</span><span class="br"></span> ne ab eis ipsa necaretur, necavit? Itaque attende, Torquate, quam ego defugiam auctoritatem consulatus mei! Maxima voce ut omnes exaudire possint dico semperque dicam. Adeste omnes animis, Quirites,<a class="footnoteLink" href="#note_LCL324_344_1" id="target_note_LCL324_344_1"><sup>1</sup></a> quorum ego frequentia magno opere laetor; erigite mentis aurisque vestras et me de invidiosis 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_344_1"><a class="footnoteCrossrefLink" href="#target_note_LCL324_344_1" title="Click to highlight in text"><sup class="lineRef">1</sup>Quirites <span class="italic">Clark</span>, qui adestis <span class="italic"><span class="sc">mss</span>., with</span> corpore <span class="italic">or</span> corporibus <span class="italic">in the margin</span>, qui adstatis <span class="italic">Reid.</span></a></li><script type="text/javascript">document.getElementById('note_LCL324_344_1').style.display = "none";</script></ul></section></notes></section>