<section class="div1 language" lang="la"><header><hgroup><h1>Cicero</h1></hgroup></header><p class="noindent">

rebus, ut ille putat, dicentem attendite! Ego consul, cum exercitus perditorum civium clandestino scelere conflatus crudelissimum et luctuosissimum exitium patriae comparasset, cum ad occasum interitumque rei publicae Catilina in castris, in his autem templis atque tectis dux Lentulus esset constitutus, meis consiliis, meis laboribus, mei capitis periculis, sine tumultu, sine dilectu, sine armis, sine exercitu, quinque hominibus comprehensis atque confessis incensione urbem, internicione civis, vastitate Italiam, interitu rem publicam liberavi; ego vitam omnium civium, statum orbis terrae, urbem hanc denique, sedem omnium nostrum, arcem regum ac nationum exterarum, lumen gentium, domicilium imperi, quinque hominum amentium ac perditorum poena <span class="br"></span><span class="lineNumber">34</span><span class="br"></span> redemi. An me existimasti haec iniuratum in iudicio non esse dicturum quae iuratus in maxima contione dixissem? Atque etiam illud addam, ne qui forte incipiat improbus subito te amare, Torquate, et aliquid sperare de te, atque ut idem omnes exaudiant clarissima voce dicam. Harum omnium rerum quas ego in consulatu pro salute rei publicae suscepi atque gessi L. ille Torquatus, cum esset meus contubernalis in consulatu atque etiam in praetura fuisset, cum princeps, cum auctor, cum signifer esset iuventutis,<a class="footnoteLink" href="#note_LCL324_346_1" id="target_note_LCL324_346_1"><sup>1</sup></a> actor,<a class="footnoteLink" href="#note_LCL324_346_2" id="target_note_LCL324_346_2"><sup>2</sup></a> adiutor, particeps exstitit; parens eius, homo amantissimus patriae, maximi animi, summi consili, <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_346_1"><a class="footnoteCrossrefLink" href="#target_note_LCL324_346_1" title="Click to highlight in text"><sup class="lineRef">1</sup>cum princeps . . . iuventutis <span class="italic">placed here by Clark</span>, exstitit cum princeps . . . iuventutis <span class="italic"><span class="sc">mss.</span></span></a></li><script type="text/javascript">document.getElementById('note_LCL324_346_1').style.display = "none";</script><li class="note" id="note_LCL324_346_2"><a class="footnoteCrossrefLink" href="#target_note_LCL324_346_2" title="Click to highlight in text"><sup class="lineRef">2</sup>actor <span class="italic">Orelli.</span> auctor <span class="italic"><span class="sc">mss.</span></span></a></li><script type="text/javascript">document.getElementById('note_LCL324_346_2').style.display = "none";</script><li class="note" id="note_LCL324_346_a"><a class="footnoteCrossrefLink" href="#target_note_LCL324_346_a" title="Click to highlight in text"><sup class="lineRef">a</sup>The execution of Lentulus, Cethegus, Statilius, Gabinius and Ceparius.</a></li><script type="text/javascript">document.getElementById('note_LCL324_346_a').style.display = "none";</script><li class="note" id="note_LCL324_346_b"><a class="footnoteCrossrefLink" href="#target_note_LCL324_346_b" title="Click to highlight in text"><sup class="lineRef">b</sup>His oath on the last day of his consulship; see p. 184.</a></li><script type="text/javascript">document.getElementById('note_LCL324_346_b').style.display = "none";</script></ul></section></notes></section>