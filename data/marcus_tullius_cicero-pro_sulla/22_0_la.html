<section class="div1 language" lang="la"><header><hgroup><h1>Cicero</h1></hgroup></header><p class="noindent">

privata tamen custodia more maiorum continerentur, non occultavi, non continui domi, sed statim describi ab omnibus librariis, dividi passim et pervolgari atque edi populo Romano imperavi. Divisi tota Italia,<a class="footnoteLink" href="#note_LCL324_356_1" id="target_note_LCL324_356_1"><sup>1</sup></a> emisi in omnis provincias; eius indici ex quo oblata salus esset omnibus expertem esse neminem volui. <span class="br"></span><span class="lineNumber">43</span><span class="br"></span> Itaque dico locum in orbe terrarum esse nullum, quo in loco populi Romani nomen sit, quin eodem perscriptum hoc indicium pervenerit. In quo ego tam subito et exiguo et turbido tempore multa divinitus, ita ut dixi, non mea sponte providi, primum ne quis posset tantum aut de rei publicae aut de alicuius periculo meminisse quantum vellet; deinde ne cui liceret umquam reprehendere illud indicium aut temere creditum criminari; postremo ne quid iam a me, ne quid ex meis commentariis quaereretur, ne aut oblivio mea aut memoria nimia videretur, ne denique aut neglegentia turpis aut diligentia crudelis putaretur. <span class="br"></span><span class="lineNumber">44</span><span class="br"></span> Sed tamen abs te, Torquate, quaero: cum indicatus tuus esset inimicus et esset eius rei frequens senatus et recens memoria testis, et<a class="footnoteLink" href="#note_LCL324_356_2" id="target_note_LCL324_356_2"><sup>2</sup></a> tibi, meo familiari et contubernali, prius etiam edituri indicium fuerint scribae mei, si voluisses, quam in codicem rettulissent, cur<a class="footnoteLink" href="#note_LCL324_356_3" id="target_note_LCL324_356_3"><sup>3</sup></a> cum videres aliter fieri,<a class="footnoteLink" href="#note_LCL324_356_4" id="target_note_LCL324_356_4"><sup>4</sup></a> tacuisti,<a class="footnoteLink" href="#note_LCL324_356_5" id="target_note_LCL324_356_5"><sup>5</sup></a> passus es, non mecum aut ut<a class="footnoteLink" href="#note_LCL324_356_6" id="target_note_LCL324_356_6"><sup>6</sup></a> cum familiarissimo<a class="footnoteLink" href="#note_LCL324_356_7" id="target_note_LCL324_356_7"><sup>7</sup></a> questus es aut, quoniam tam facile inveheris in amicos, 
</p><notes><section class="footnotes"><ul><li class="note" id="note_LCL324_356_1"><a class="footnoteCrossrefLink" href="#target_note_LCL324_356_1" title="Click to highlight in text"><sup class="lineRef">1</sup>tota Italia <span class="italic">Madvig.</span> toti (-ae <span class="italic">e</span>) Italiae <span class="italic"><span class="sc">mss</span>.</span></a></li><script type="text/javascript">document.getElementById('note_LCL324_356_1').style.display = "none";</script><li class="note" id="note_LCL324_356_2"><a class="footnoteCrossrefLink" href="#target_note_LCL324_356_2" title="Click to highlight in text"><sup class="lineRef">2</sup>et <span class="italic">added by Halm.</span></a></li><script type="text/javascript">document.getElementById('note_LCL324_356_2').style.display = "none";</script><li class="note inline" id="note_LCL324_356_3"><a class="footnoteCrossrefLink" href="#target_note_LCL324_356_3" title="Click to highlight in text"><sup class="lineRef">3</sup>cur <span class="italic">added by Nohl.</span></a></li><script type="text/javascript">document.getElementById('note_LCL324_356_3').style.display = "none";</script><li class="note" id="note_LCL324_356_4"><a class="footnoteCrossrefLink" href="#target_note_LCL324_356_4" title="Click to highlight in text"><sup class="lineRef">4</sup>referri <span class="italic">Orelli.</span></a></li><script type="text/javascript">document.getElementById('note_LCL324_356_4').style.display = "none";</script><li class="note" id="note_LCL324_356_5"><a class="footnoteCrossrefLink" href="#target_note_LCL324_356_5" title="Click to highlight in text"><sup class="lineRef">5</sup>cur tacuisti Σ in margin, π<span class="italic">b<sup>1</sup>c<sup>2</sup>k, editio Veneta.</span></a></li><script type="text/javascript">document.getElementById('note_LCL324_356_5').style.display = "none";</script><li class="note" id="note_LCL324_356_6"><a class="footnoteCrossrefLink" href="#target_note_LCL324_356_6" title="Click to highlight in text"><sup class="lineRef">6</sup>ut <span class="italic">added by Clark.</span></a></li><script type="text/javascript">document.getElementById('note_LCL324_356_6').style.display = "none";</script><li class="note" id="note_LCL324_356_7"><a class="footnoteCrossrefLink" href="#target_note_LCL324_356_7" title="Click to highlight in text"><sup class="lineRef">7</sup>familiarissimo <span class="italic">Clark</span>, familiari meo <span class="italic"><span class="sc">mss.</span></span> familiari tuo <span class="italic">Richter.</span></a></li><script type="text/javascript">document.getElementById('note_LCL324_356_7').style.display = "none";</script></ul></section></notes></section>