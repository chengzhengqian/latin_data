<section class="div1 language" lang="la"><header><hgroup><h1>Cicero</h1></hgroup></header><p class="noindent">

ad unam salutem rei publicae convertistis, vos denique in tantis tenebris erroris et inscientiae clarissimum <span class="br"></span><span class="lineNumber">41</span><span class="br"></span> lumen menti meae praetulistis. Vidi ego hoc, iudices, nisi recenti memoria senatus auctoritatem huius indici monumentis publicis testatus essem, fore ut aliquando non Torquatus neque Torquati quispiam similis—nam id me multum fefellit—sed ut aliquis patrimoni naufragus, inimicus oti, bonorum hostis, aliter indicata haec esse diceret, quo facilius vento aliquo in optimum quemque excitato posset in malis rei publicae portum aliquem suorum malorum invenire. Itaque introductis in senatum indicibus constitui senatores qui omnia indicum dicta, interrogata, <span class="br"></span><span class="lineNumber">42</span><span class="br"></span> responsa perscriberent. At quos viros! non solum summa virtute et fide, cuius generis erat in senatu facultas maxima, sed etiam quos sciebam memoria, scientia,<a class="footnoteLink" href="#note_LCL324_354_1" id="target_note_LCL324_354_1"><sup>1</sup></a> celeritate scribendi facillime quae dicerentur persequi posse, C. Cosconium, qui tum erat praetor, M. Messalam, qui tum praeturam petebat, P. Nigidium, App. Claudium. Credo esse neminem qui his hominibus ad vere referendum aut fidem putet aut ingenium defuisse.</p>
<p>Quid? deinde quid feci? Cum scirem ita esse indicium relatum in tabulas publicas ut illae tabulae

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_354_1"><a class="footnoteCrossrefLink" href="#target_note_LCL324_354_1" title="Click to highlight in text"><sup class="lineRef">1</sup>scientia <span class="italic">e, Scholiast</span>, scientia, consuetudine et <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_354_1').style.display = "none";</script></ul></section></notes></section>