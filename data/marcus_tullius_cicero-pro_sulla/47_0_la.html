<section class="div1 language" lang="la"><header><hgroup><h1>Cicero</h1></hgroup></header><p class="noindent">

spoliato fama, honore, fortunis deesse videretur? aut cui novae calamitati locus ullus relictus?<a class="footnoteLink" href="#note_LCL324_406_1" id="target_note_LCL324_406_1"><sup>1</sup></a> Urget eadem fortuna quae coepit, repperit novum maerorem, non patitur hominem calamitosum uno malo adflictum uno in luctu perire.</p>
<p><span class="br"></span><span class="lineNumber">92</span><span class="br"></span>Sed iam impedior egomet, iudices, dolore animi ne de huius miseria plura dicam. Vestrae sunt iam partes, iudices, in vestra mansuetudine atque humanitate causam totam repono. Vos reiectione interposita nihil suspicantibus nobis repentini in nos iudices consedistis, ab accusatoribus delecti ad spem acerbitatis, a fortuna nobis ad praesidium innocentiae constituti. Ut ego quid de me populus Romanus existimaret, quia severus in improbos fueram, laboravi et, quae prima innocentis mihi defensio est oblata, suscepi, sic vos severitatem iudiciorum quae per hos mensis in homines audacissimos facta sunt lenitate ac <span class="br"></span><span class="lineNumber">93</span><span class="br"></span> misericordia mitigate. Hoc cum a vobis impetrare causa ipsa debet, tum est vestri animi atque virtutis declarare non esse eos vos ad quos potissimum interposita reiectione devenire convenerit. In quo ego vos, 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_406_1"><a class="footnoteCrossrefLink" href="#target_note_LCL324_406_1" title="Click to highlight in text"><sup class="lineRef">1</sup>relictus esset <span class="italic"><span class="sc">mss.</span></span> (est <span class="italic">b</span><sup>1</sup>, esse <span class="italic"><span class="sc">MS</span>. of Stephanus</span>). esset <span class="italic">deleted by Clark.</span></a></li><script type="text/javascript">document.getElementById('note_LCL324_406_1').style.display = "none";</script></ul></section></notes></section>