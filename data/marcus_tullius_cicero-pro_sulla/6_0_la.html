<section class="div1 language" lang="la"><header><hgroup><h1>Cicero</h1></hgroup></header><p class="noindent">

una quae Lepido et Volcacio consulibus patre tuo consule designato facta esse dicitur, altera quae me consule; harum in utraque Sullam dicis fuisse. Patris tui, fortissimi viri atque optimi consulis, scis me consiliis non interfuisse; scis me, cum mihi summus tecum usus esset, tamen illorum expertem temporum et sermonum fuisse, credo quod nondum penitus in re publica versabar, quod nondum ad propositum mihi finem honoris perveneram, quod me ambitio et forensis labor ab omni illa cogitatione abstrahebat. <span class="br"></span><span class="lineNumber">12</span><span class="br"></span> Quis ergo intererat vestris consiliis? Omnes hi quos vides huic adesse et in primis Q. Hortensius; qui cum propter honorem ac dignitatem atque animum eximium in rem publicam, tum propter summam familiaritatem summumque amorem in patrem tuum cum communibus tum praecipuis patris tui periculis commovebatur. Ergo istius coniurationis crimen defensum ab eo est qui interfuit, qui cognovit, qui particeps et consili vestri fuit et timoris; cuius in hoc crimine propulsando cum esset copiosissima atque ornatissima oratio, tamen non minus inerat auctoritatis in ea quam facultatis. Illius igitur coniurationis quae facta contra vos, delata ad vos, a vobis prolata esse dicitur, ego testis esse non potui; non modo animo nihil comperi, sed vix ad auris meas istius suspicionis fama <span class="br"></span><span class="lineNumber">13</span><span class="br"></span> pervenit. Qui vobis in consilio fuerunt, qui vobiscum illa cognorunt, quibus ipsis periculum tum conflari <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_324_a"><a class="footnoteCrossrefLink" href="#target_note_LCL324_324_a" title="Click to highlight in text"><sup class="lineRef">a</sup>In 66.</a></li><script type="text/javascript">document.getElementById('note_LCL324_324_a').style.display = "none";</script><li class="note inline" id="note_LCL324_324_b"><a class="footnoteCrossrefLink" href="#target_note_LCL324_324_b" title="Click to highlight in text"><sup class="lineRef">b</sup>For this statement, see p. 310.</a></li><script type="text/javascript">document.getElementById('note_LCL324_324_b').style.display = "none";</script></ul></section></notes></section>