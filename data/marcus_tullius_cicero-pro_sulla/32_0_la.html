<section class="div1 language" lang="la"><header><hgroup><h1>Cicero</h1></hgroup></header><p class="noindent">

voluerit fratri, cum re publica pugnare noluerit; promulgarit impulsus amore fraterno, destiterit fratris <span class="br"></span><span class="lineNumber">63</span><span class="br"></span> auctoritate deductus. Atque in ea re per L. Caecilium Sulla accusatur in qua re est uterque laudandus. Primum Caecilius—quid?<a class="footnoteLink" href="#note_LCL324_376_1" id="target_note_LCL324_376_1"><sup>1</sup></a> “id promulgavit in quo res iudicatas videbatur voluisse rescindere, ut restitueretur Sulla.” Recte reprehendis; status enim rei publicae maxime iudicatis rebus continetur; neque ego tantum fraterno amori dandum arbitror ut quisquam, dum saluti suorum consulat, communem relinquat. At<a class="footnoteLink" href="#note_LCL324_376_2" id="target_note_LCL324_376_2"><sup>2</sup></a> nihil de iudicio ferebat, sed poenam ambitus eam referebat quae fuerat nuper superioribus legibus constituta. Itaque hacrogatione noniudicum sententia, sed legis vitium corrigebatur. Nemo iudicium reprehendit, cum de poena queritur, sed legem. Damnatio est enim iudicum, quae manebat, <span class="br"></span><span class="lineNumber">64</span><span class="br"></span> poena legis, quae levabatur. Noli igitur animos eorum ordinum qui praesunt iudiciis summa cum gravitate et dignitate alienare a causa. Nemo labefactare iudicium est conatus, nihil est eius modi promulgatum, semper Caecilius in calamitate fratris sui iudicum potestatem perpetuandam, legis acerbitatem mitigandam putavit. Sed quid ego de hoc plura disputem? Dicerem fortasse, et facile et libenter dicerem, si paulo etiam longius quam finis cotidiani offici postulat L. Caecilium pietas et fraternus</p>
<span class="br"></span><span class="lineNumber"></span><span class="br"></span>
<notes><section class="footnotes"><ul><li class="note" id="note_LCL324_376_1"><a class="footnoteCrossrefLink" href="#target_note_LCL324_376_1" title="Click to highlight in text"><sup class="lineRef">1</sup>quid <span class="italic">Clark</span>, qui <span class="italic"><span class="sc">mss</span>.</span> qui si <span class="italic">Halm.</span></a></li><script type="text/javascript">document.getElementById('note_LCL324_376_1').style.display = "none";</script><li class="note" id="note_LCL324_376_2"><a class="footnoteCrossrefLink" href="#target_note_LCL324_376_2" title="Click to highlight in text"><sup class="lineRef">2</sup>At <span class="italic">added by Orelli</span></a></li><script type="text/javascript">document.getElementById('note_LCL324_376_2').style.display = "none";</script><li class="note" id="note_LCL324_376_a"><a class="footnoteCrossrefLink" href="#target_note_LCL324_376_a" title="Click to highlight in text"><sup class="lineRef">a</sup>Senatorial and equestrian.</a></li><script type="text/javascript">document.getElementById('note_LCL324_376_a').style.display = "none";</script></ul></section></notes></section>