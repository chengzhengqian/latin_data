<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
populus fundus factus non esset, aut quod foedere civitatis
mutandae ius impediretur.</p>
<p><span class="br"></span><span class="lineNumber">53</span><span class="br"></span>Audebo etiam hoc contendere, numquam esse condemnatum, quem constaret ab imperatore nostro civitate donatum. Cognoscite nunc populi Romani iudicium multis rebus interpositum atque in maximis causis re ipsa atque usu comprobatum. Cum Latinis omnibus foedus esse ictum Sp. Cassio Postumo Cominio consulibus quis ignorat? Quod quidem nuper in columna ahenea meminimus post rostra incisum et perscriptum fuisse. Quo modo igitur L. Cossinius Tiburs, pater huius equitis Romani, optimi atque ornatissimi viri, damnato T. Caelio, quo modo ex eadem civitate T. Coponius, civis item summa virtute et dignitate (nepotes T. et C. Coponios nostis), damnato C. Masone civis Romanus est factus?</p>
<p><span class="br"></span><span class="lineNumber">54</span><span class="br"></span>An lingua et ingenio patefieri aditus ad civitatem




</p></section><notes></notes></section>