<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

iuverunt, et hoc tempore ipsum populum Romanum, quem in caritate annonae, ut saepe ante fecerant, frumento suppeditato levarunt, se hoc ius esse velle, ut sibi et liberis, si qui eximia virtute fuerit, sit in nostris castris, sit in imperatorum praetoriis,
sit denique inter signa atque in acie locus, sit his gradibus ascensus etiam ad civitatem.</p>
</section>
<section class="div2">
<p><span class="br"></span><span class="lineNumber">41</span><span class="br"></span>XVIII. Quodsi Afris, si Sardis, si Hispanis agris stipendioque multatis virtute adipisci licet civitatem, Gaditanis autem officiis, vetustate, fide, periculis, foedere coniunctis hoc idem non licebit, non foedus sibi nobiscum, sed iniquissimas leges impositas a nobis esse arbitrabuntur. Atque hanc,iudices,non a me fingi orationem, sed me dicere, quae Gaditani iudicarint, res ipsa declarat. Hospitium multis annis ante hoc tempus cum L. Cornelio Gaditanos fecisse publice dico. Proferam tesseram; legatos excito; laudatores ad hoc iudicium summos homines ac nobilissimos deprecatores huius periculi missos videtis; re denique multo ante Gadibus audita, ne forte huic ab illo





</p></section><notes></notes></section>