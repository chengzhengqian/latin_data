<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Clustuminam pervenerit; quod hic adsecutus est legis de ambitu praemio minus invidioso, quam qui legum praemiis praetoriam<a class="footnoteLink" href="#note_LCL447_706_1" id="target_note_LCL447_706_1"><sup>1</sup></a> sententiam et praetextam togam
consecuntur. Et adoptatio Theophani agitata est, per quam Cornelius nihil est praeterquam propinquorum
suorum hereditates adsecutus.</p>
</section>
<section class="div2">
<p>XXVI. Quamquam istorum animos, qui ipsi Cornelio invident, non est difficillimum mitigare; more hominum invident, in conviviis rodunt, in circulis vellicant,
<span class="br"></span><span class="lineNumber">58</span><span class="br"></span>non illo inimico, sed hoc malo dente carpunt. Qui amicis L. Corneli aut inimici sunt aut invident, ii sunt huic multo vehementius pertimescendi. Nam huic quidem ipsi quis est umquam inventus inimicus aut quis iure esse potuit? Quem bonum non coluit, cuius fortunae dignitatique non concessit? Versatus in intima familiaritate hominis potentissimi in maximis





</p></section><notes><section class="footnotes"><ul><li class="note" id="note_LCL447_706_1"><a class="footnoteCrossrefLink" href="#target_note_LCL447_706_1" title="Click to highlight in text"><sup class="lineRef">1</sup>senatoriam <span class="italic">Halm.</span></a></li><script type="text/javascript">document.getElementById('note_LCL447_706_1').style.display = "none";</script></ul></section></notes></section>