<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

discidio neque tam fide benevolentiaque coniunctam, ex qua nobis interdictum sit ne quem adsciscere civem aut civitate donare possimus.</p>
<p><span class="br"></span><span class="lineNumber">31</span><span class="br"></span>O iura praeclara atque divinitus iam inde a principio Romani nominis a maioribus nostris comparata, ne quis nostrum plus quam unius civitatis esse possit (dissimilitudo
enim civitatum varietatem iuris habeat necesse est), ne quis invitus civitate mutetur neve in civitate maneat invitus! Haec sunt enim fundamenta firmissima nostrae libertatis, sui quemque iuris et retinendi
et dimittendi esse dominum. Illud vero sine ulla dubitatione maxime nostrum fundavit imperium et populi Romani nomen auxit, quod princeps ille creator huius urbis, Romulus, foedere Sabino docuit etiam hostibus recipiendis augeri hanc civitatem oportere.
Cuius auctoritate et exemplo numquam est intermissa a maioribus nostris largitio et communicatio
civitatis. Itaque et ex Latio multi, ut Tusculani, ut Lanuvini, et ex ceteris generibus<a class="footnoteLink" href="#note_LCL447_664_1" id="target_note_LCL447_664_1"><sup>1</sup></a> gentes universae in civitatem sunt receptae, ut Sabinorum, Volscorum,





</p></section><notes><section class="footnotes"><ul><li class="note" id="note_LCL447_664_1"><a class="footnoteCrossrefLink" href="#target_note_LCL447_664_1" title="Click to highlight in text"><sup class="lineRef">1</sup>generibus <span class="sc"><span class="italic">mss.</span></span>; regionibus <span class="italic">Baiter.</span></a></li><script type="text/javascript">document.getElementById('note_LCL447_664_1').style.display = "none";</script></ul></section></notes></section>