<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

meritos persaepe libertate, id est civitate, publice donari videmus.</p>
</section>
<section class="div2">
<p><span class="br"></span><span class="lineNumber">25</span><span class="br"></span>X. Hanc tu igitur, patrone foederum ac foederatorum
condicionem statuis Gaditanis, tuis civibus, ut, quod iis, quos magnis adiuti opibus a maioribus tuis armis<a class="footnoteLink" href="#note_LCL447_654_1" id="target_note_LCL447_654_1"><sup>1</sup></a> subegimus atque in dicionem nostram redegimus,
liceat, si populus Romanus permiserit, ut ab senatu et ab imperatoribus nostris civitate donentur, id ne liceat ipsis? Qui si suis decretis legibusve sanxissent, ne quis suorum civium castra imperatorum populi Romani iniret, ne quis se pro nostro imperio in periculum capitis atque in vitae discrimen inferret, Gaditanorum auxiliis, cum vellemus, uti nobis ut liceret,<a class="footnoteLink" href="#note_LCL447_654_2" id="target_note_LCL447_654_2"><sup>2</sup></a> privatus vero ne quis vir et animo et virtute praecellens pro nostro imperio periculo suo dimicaret, graviter id iure ferremus, minui auxilia populi Romani, debilitari animos fortissimorum virorum, alienigenarum
nos hominum studiis atque externa virtute privari.</p>
<p><span class="br"></span><span class="lineNumber">26</span><span class="br"></span>Atqui nihil interest, iudices, utrum haec foederati iura constituant, ut ne cui liceat ex iis civitatibus ad nostrorum bellorum pericula accedere, an, quae nos




</p></section><notes><section class="footnotes"><ul><li class="note" id="note_LCL447_654_1"><a class="footnoteCrossrefLink" href="#target_note_LCL447_654_1" title="Click to highlight in text"><sup class="lineRef">1</sup>magnis adiutoribus tuis armis <span class="italic"><span class="sc">mss.</span> The reading in the text is Madvig’s. Reid suggests</span> Magni armis adiutoribus tuis: “<span class="italic">by the arms of Magnus</span> (i.e. <span class="italic">Pompeius</span>), <span class="italic">with the aid of your citizens.</span>”</a></li><script type="text/javascript">document.getElementById('note_LCL447_654_1').style.display = "none";</script><li class="note" id="note_LCL447_654_2"><a class="footnoteCrossrefLink" href="#target_note_LCL447_654_2" title="Click to highlight in text"><sup class="lineRef">2</sup>ut non liceret <span class="italic"><span class="sc">mss.</span></span>; <span class="italic">Madvig omits</span> non.</a></li><script type="text/javascript">document.getElementById('note_LCL447_654_2').style.display = "none";</script></ul></section></notes></section>