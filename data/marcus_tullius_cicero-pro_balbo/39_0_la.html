<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

iudices, summa maiores nostri religione confici caerimoniaque
voluerunt; quae cum essent adsumpta de Graecia. et per Graecas curata sunt semper sacerdotes
et Graeca omnino nominata. Sed cum illam, quae Graecum illud sacrum monstraret et faceret, ex Graecia deligerent, tamen sacra pro civibus civem facere voluerunt, ut deos immortales scientia peregrina
et externa, mente domestica et civili precaretur. Has sacerdotes video fere aut Neapolitanas aut Velienses fuisse, foederatarum sine dubio civitatum. Mitto vetera; proxime dico ante civitatem Veliensibus
datam de senatus sententia C. Valerium Flaccum praetorem urbanum nominatim ad populum de Calliphana
Veliense, ut ea civis Romana esset, tulisse. Num igitur aut fundos factos Velienses aut sacerdotem
illam civem Romanam factam non esse aut foedus et a senatu et a populo Romano violatum arbitramur?</p>
</section>
<section class="div2">
<p><span class="br"></span><span class="lineNumber">56</span><span class="br"></span>XXV. Intellego, iudices, in causa aperta minimeque dubia multo et plura et a pluribus peritissimis esse dicta, quam res postularet. Sed id factum est, non




</p></section><notes></notes></section>