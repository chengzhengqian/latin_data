<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="sc">pax</span>” sit. Quid id ad civitatem? Adiunctum illud etiam est, quod non est in omnibus foederibus: “<span class="sc">Maiestatem populi Romani comiter conservanto.</span>” Id habet hanc vim, ut sint illi in foedere inferiores.</p>
<p><span class="br"></span><span class="lineNumber">36</span><span class="br"></span>Primum verbi genus hoc “conservanto,” quo magis in legibus quam in foederibus uti solemus, imperantis est, non precantis. Deinde, cum alterius populi maiestas
conservari iubetur, de altero siletur, certe ille populus in superiore condicione causaque ponitur, cuius maiestas foederis sanctione defenditur. In quo erat accusatoris interpretatio indigna responsione, qui ita dicebat, “comiter” esse “communiter,” quasi vero priscum aliquod aut insolitum verbum interpretaretur.
Comes benigni, faciles, suaves homines esse dicuntur; “qui erranti comiter monstrat viam,” benigne, non gravate; “communiter” quidem certe non convenit.</p>
<p><span class="br"></span><span class="lineNumber">37</span><span class="br"></span>Et simul absurda res est caveri foedere, ut maiestatem
populi Romani “communiter” conservent,



</p></section><notes></notes></section>