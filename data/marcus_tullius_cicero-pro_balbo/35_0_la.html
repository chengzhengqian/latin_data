<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Vir sanctissimus et summa religione ac modestia, Q. Metellus Pius, Q. Fabium Saguntinum? Quid? Hic, qui adest, a quo haec, quae ego nunc percurro, subtilissime
sunt omnia perpolita, M. Crassus, non Aveniensem foederatum civitate donavit, homo cum gravitate et prudentia praestans, tum vel nimium parcus in largienda civitate?</p>
<p><span class="br"></span><span class="lineNumber">51</span><span class="br"></span>Hic tu Cn. Pompei beneficium vel potius iudicium et factum infirmare conaris, qui fecit, quod C. Marium fecisse audierat, fecit, quod P. Crassum, quod L. Sullam, quod Q. Metellum, quod M. Crassum,<a class="footnoteLink" href="#note_LCL447_694_1" id="target_note_LCL447_694_1"><sup>1</sup></a> quod denique domesticum auctorem patrem suum facere viderat? Neque vero id in uno Cornelio fecit. Nam et Gaditanum Hasdrubalem ex bello illo Africano et Mamertinos Ovios<a class="footnoteLink" href="#note_LCL447_694_2" id="target_note_LCL447_694_2"><sup>2</sup></a> et quosdam Uticenses et Saguntinos
Fabios civitate donavit. Etenim cum ceteris praemiis digni sunt, qui suo labore et periculo nostram rem publicam defendunt, tum certe dignissimi sunt, qui civitate ea donentur, pro qua pericula ac tela








</p></section><notes><section class="footnotes"><ul><li class="note" id="note_LCL447_694_1"><a class="footnoteCrossrefLink" href="#target_note_LCL447_694_1" title="Click to highlight in text"><sup class="lineRef">1</sup>quod M. Crassum <span class="italic">inserted by Baiter.</span></a></li><script type="text/javascript">document.getElementById('note_LCL447_694_1').style.display = "none";</script><li class="note" id="note_LCL447_694_2"><a class="footnoteCrossrefLink" href="#target_note_LCL447_694_2" title="Click to highlight in text"><sup class="lineRef">2</sup>obvios <span class="sc"><span class="italic">ms.</span></span>; Ovios <span class="italic">Baiter. For</span> Fabios <span class="italic">others have</span> fabros.</a></li><script type="text/javascript">document.getElementById('note_LCL447_694_2').style.display = "none";</script></ul></section></notes></section>