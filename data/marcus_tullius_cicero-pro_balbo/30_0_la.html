<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sedarit, iura ipsorum permissu statuerit, inveteratam quandam barbariam ex Gaditanorum moribus disciplinaque
delerit, summa in eam civitatem huius rogatu studia et beneficia contulerit. Multa praetereo,
quae cotidie labore huius et studio aut omnino aut certe facilius consequantur. Itaque et adsunt principes civitatis et defendunt amore ut suum civem, testimonio ut nostrum, officio ut ex nobilissimo civi sanctissimum hospitem, studio ut diligentissimum defensorem commodorum suorum.</p>
<p><span class="br"></span><span class="lineNumber">44</span><span class="br"></span>Ac ne ipsi Gaditani arbitrentur, quamquam nullo incommodo adficiantur, si liceat eorum cives virtutis causa in nostram civitatem venire, tamen hoc ipso inferius esse suum foedus quam ceterorum, consolabor et hos praesentes viros optimos et illam fidelissimam atque amicissimam nobis civitatem simul et vos non ignorantes, iudices, admonebo, quo de iure hoc iudicium constitutum sit, de eo numquam omnino esse dubitatum.</p>
<p><span class="br"></span><span class="lineNumber">45</span><span class="br"></span>Quos igitur prudentissimos interpretes foederum, quos peritissimos bellici iuris, quos diligentissimos in exquirendis condicionibus civitatum atque causis esse arbitramur? Eos profecto, qui iam imperia ac bella gesserunt.</p>
</section>
<section class="div2">
<p>XX. Etenim, si Q. Scaevola ille augur, cum de iure praediatorio consuleretur, homo iuris



</p></section><notes></notes></section>