<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

iure atque pacis; nisi forte ea, quae nos libri docent in umbra atque otio, ea Cn. Pompeium neque, cum requiesceret, litterae neque, cum rem gereret, regiones
ipsae docere potuerunt.</p>
<p>Atque, ut ego sentio, iudices, causa dicta est. Temporum magis ego nunc vitiis quam genere iudicii plura dicam.</p>
<p>Est enim haec saeculi quaedam macula atque labes, virtuti invidere, velle ipsum florem dignitatis
<span class="br"></span><span class="lineNumber">16</span><span class="br"></span>infringere. Etenim, si Pompeius abhinc annos quingentos
fuisset, is vir, a quo senatus adulescentulo atque equite Romano saepe communi saluti auxilium expetisset, cuius res gestae omnes gentes cum clarissima
victoria terra marique peragrassent, cuius tres triumphi testes essent totum orbem terrarum nostro imperio teneri, quem populus Romanus inauditis honoribus<a class="footnoteLink" href="#note_LCL447_642_1" id="target_note_LCL447_642_1"><sup>1</sup></a>
singularibusque decorasset, si nunc apud nos id, quod is fecisset, contra foedus factum diceretur, quis audiret? Nemo profecto. Mors enim cum exstinxisset invidiam, res eius gestae sempiterni nominis gloria niterent.<a class="footnoteLink" href="#note_LCL447_642_2" id="target_note_LCL447_642_2"><sup>2</sup></a> Cuius igitur audita virtus dubitationi locum non daret, huius visa atque<a class="footnoteLink" href="#note_LCL447_642_3" id="target_note_LCL447_642_3"><sup>3</sup></a> perspecta obtrectatorum
voce laedatur?</p>
</section><notes><section class="footnotes"><ul><li class="note" id="note_LCL447_642_1"><a class="footnoteCrossrefLink" href="#target_note_LCL447_642_1" title="Click to highlight in text"><sup class="lineRef">1</sup><span class="italic">A gap between</span> Romanus in . . . <span class="italic">and</span> singularibusque <span class="italic">is filled up by Madvig.</span></a></li><script type="text/javascript">document.getElementById('note_LCL447_642_1').style.display = "none";</script><li class="note" id="note_LCL447_642_2"><a class="footnoteCrossrefLink" href="#target_note_LCL447_642_2" title="Click to highlight in text"><sup class="lineRef">2</sup>niterentur <span class="sc"><span class="italic">mss.</span></span>; niterent <span class="italic">Reid.</span></a></li><script type="text/javascript">document.getElementById('note_LCL447_642_2').style.display = "none";</script><li class="note" id="note_LCL447_642_3"><a class="footnoteCrossrefLink" href="#target_note_LCL447_642_3" title="Click to highlight in text"><sup class="lineRef">3</sup>huius atque <span class="sc"><span class="italic">ms.</span></span>; huius visa atque <span class="italic">Halm.</span></a></li><script type="text/javascript">document.getElementById('note_LCL447_642_3').style.display = "none";</script></ul></section></notes></section>