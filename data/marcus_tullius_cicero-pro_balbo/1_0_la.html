<section class="div1 language" lang="la"><header><hgroup><h1>Cicero</h1></hgroup></header>
<section class="div2">
<h2><span class="ac">III. Pro L. Cornelio Balbo Oratio</span></h2>
<p><span class="br"></span><span class="lineNumber">1</span><span class="br"></span>I. Si auctoritates patronorum in iudiciis valent,<a class="footnoteLink" href="#note_LCL447_626_1" id="target_note_LCL447_626_1"><sup>1</sup></a> ab amplissimis viris L. Corneli causa defensa est, si usus, a peritissimis, si ingenia, ab eloquentissimis, si studia, ab amicissimis et cum beneficiis cum L. Cornelio, tum maxima familiaritate coniunctis. Quae sunt igitur
meae partes? Auctoritatis tantae, quantam vos in me esse voluistis, usus mediocris, ingenii minime voluntati paris; nam ceteris, a quibus est defensus, hunc debere plurimum video; ego quantum ei debeam,
<span class="br"></span><span class="lineNumber">2</span><span class="br"></span>alio loco. Principio orationis hoc pono, me omnibus,
qui amici fuerint saluti et dignitati meae, si minus referenda gratia satis facere potuerim, praedicanda
et habenda certe satis esse facturum. Quae fuerit hesterno die Cn. Pompei gravitas in dicendo, iudices, quae facultas, quae copia, non opinione tacita vestrorum animorum, sed perspicua admiratione declarari
videbatur. Nihil enim umquam audivi, quod mihi de iure subtilius dici videretur, nihil memoria



</p></section><notes><section class="footnotes"><ul><li class="note" id="note_LCL447_626_1"><a class="footnoteCrossrefLink" href="#target_note_LCL447_626_1" title="Click to highlight in text"><sup class="lineRef">1</sup>valerent <span class="sc"><span class="italic">mss.</span></span> valent <span class="italic">Ernesti.</span></a></li><script type="text/javascript">document.getElementById('note_LCL447_626_1').style.display = "none";</script></ul></section></notes></section>