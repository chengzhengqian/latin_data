<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

adsentior non omnibus neque esse inconstantis puto sententiam tamquam aliquod navigium<a class="footnoteLink" href="#note_LCL447_712_1" id="target_note_LCL447_712_1"><sup>1</sup></a> atque cursum
<span class="br"></span><span class="lineNumber">62</span><span class="br"></span>ex rei publicae tempestate moderari. Sed si qui sunt, quibus infinitum sit odium, in quos semel susceptum sit, quos video esse non nullos, cum ducibus ipsis, non cum comitatu adsectatoribusque confligant. Illam enim fortasse pertinaciam non nulli, virtutem alii putabunt, hanc vero iniquitatem omnes cum aliqua crudelitate coniunctam. Sed si certorum hominum mentes nulla ratione, iudices, placare possumus, vestros
quidem animos certe confidimus non oratione nostra, sed humanitate vestra esse placatos.</p>
</section>
<section class="div2">
<p><span class="br"></span><span class="lineNumber">63</span><span class="br"></span>XXVIII. Quid enim est, cur non potius ad summam laudem huic quam ad minimam fraudem Caesaris familiaritas valere debeat? Cognovit adulescens; placuit
homini prudentissimo; in summa amicorum copia cum familiarissimis eius est adaequatus. In praetura, in consulatu praefectum fabrum detulit; consilium hominis probavit, fidem est complexus, officia observantiamque
dilexit. Fuit hic multorum illi laborum socius aliquando; est fortasse nunc non nullorum particeps commodorum. Quae quidem si huic obfuerint apud vos, non intellego, quod bonum cuiquam sit apud tales viros profuturum.</p>
</section><notes><section class="footnotes"><ul><li class="note" id="note_LCL447_712_1"><a class="footnoteCrossrefLink" href="#target_note_LCL447_712_1" title="Click to highlight in text"><sup class="lineRef">1</sup><span class="italic">Reid conjectures that an infinitive like</span> dirigere <span class="italic">has fallen out.</span></a></li><script type="text/javascript">document.getElementById('note_LCL447_712_1').style.display = "none";</script></ul></section></notes></section>