<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Ac mihi quidem hoc dignum re publica<a class="footnoteLink" href="#note_LCL447_630_1" id="target_note_LCL447_630_1"><sup>1</sup></a> videtur, hoc deberi huius excellentis viri praestantissimae gloriae, hoc proprium esse vestri officii, hoc satis esse causae, ut, quod fecisse Cn. Pompeium constet, id omnes ei licuisse concedant. Nam verius nihil est, quam quod hesterno die dixit ipse, ita L. Cornelium de fortunis omnibus dimicare, ut nullius in delicti crimen vocaretur. Non enim furatus esse civitatem, non genus suum ementitus, non in aliquo impudenti mendacio delituisse, non irrepsisse in censum dicitur; unum obicitur, natum esse Gadibus; quod negat nemo. Cetera accusator fatetur, hunc in Hispania durissimo bello cum Q. Metello, cum C. Memmio et in classe et in exercitu fuisse, ut Pompeius in Hispaniam venerit Memmiumque habere quaestorem coeperit, numquam a Memmio discessisse, Carthagine esse obsessum,<a class="footnoteLink" href="#note_LCL447_630_2" id="target_note_LCL447_630_2"><sup>2</sup></a>
acerrimis illis proeliis et maximis, Sucronensi et Turiensi, interfuisse, cum Pompeio ad extremum
<span class="br"></span><span class="lineNumber">6</span><span class="br"></span>belli tempus fuisse. Haec sunt propria<a class="footnoteLink" href="#note_LCL447_630_3" id="target_note_LCL447_630_3"><sup>3</sup></a> Corneli, pietas in rem publicam nostram, labor, assiduitas,







</p></section><notes><section class="footnotes"><ul><li class="note" id="note_LCL447_630_1"><a class="footnoteCrossrefLink" href="#target_note_LCL447_630_1" title="Click to highlight in text"><sup class="lineRef">1</sup>rei <span class="italic">and</span> re (<span class="italic"><span class="sc">mss.</span> without</span> p. <span class="italic">or</span> publica), reo <span class="italic">some edd.</span> re publica <span class="italic">Garatoni-Baiter.</span></a></li><script type="text/javascript">document.getElementById('note_LCL447_630_1').style.display = "none";</script><li class="note" id="note_LCL447_630_2"><a class="footnoteCrossrefLink" href="#target_note_LCL447_630_2" title="Click to highlight in text"><sup class="lineRef">2</sup>isse <span class="italic">or</span> esse possessum <span class="italic"><span class="sc">mss.</span> The correction in the text is by Madvig.</span></a></li><script type="text/javascript">document.getElementById('note_LCL447_630_2').style.display = "none";</script><li class="note" id="note_LCL447_630_3"><a class="footnoteCrossrefLink" href="#target_note_LCL447_630_3" title="Click to highlight in text"><sup class="lineRef">3</sup>proelia <span class="italic">one <span class="sc">ms.</span></span>; propria <span class="italic">Klotz-Baiter.</span></a></li><script type="text/javascript">document.getElementById('note_LCL447_630_3').style.display = "none";</script></ul></section></notes></section>