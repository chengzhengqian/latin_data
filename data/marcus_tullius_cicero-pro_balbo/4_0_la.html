<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dimicatio, virtus digna summo imperatore, spes pro periculis praemiorum; praemia quidem ipsa non sunt in eius facto, qui adeptus est, sed in eius, qui dedit.</p>
</section>
<section class="div2">
<p>III. Donatus est igitur ob eas causas a Cn. Pompeio
civitate. Id accusator non negat, sed reprehendit, ut in Cornelio causa ipsius probetur, poena quaeratur, in Pompeio causa laedatur, poena sit nulla nisi famae. Sic innocentissimi hominis fortunas, praestantissimi imperatoris factum condemnari volunt. Ergo in iudicium caput Corneli, factum Pompei vocatur. Hunc enim in ea civitate, in qua sit natus, honestissimo loco natum esse concedis et ab ineunte aetate relictis rebus suis omnibus in nostris bellis nostris cum imperatoribus
esse versatum, nullius laboris, nullius obsessionis, nullius proelii expertem fuisse. Haec sunt omnia cum plena laudis, tum propria Corneli, nec in iis rebus
<span class="br"></span><span class="lineNumber">7</span><span class="br"></span>crimen est ullum. Ubi igitur est crimen? Quod eum Pompeius civitate donavit. Huius crimen? Minime, nisi honos ignominia putanda est. Cuius igitur? Re vera nullius, actione accusatoris eius unius, qui donavit.
Qui si adductus gratia minus idoneum hominem praemio adfecisset, quin etiam si virum bonum, sed non ita meritum, si denique aliquid non contra, ac


</p></section><notes></notes></section>