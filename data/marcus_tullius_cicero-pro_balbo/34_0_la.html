<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Quodsi vultus C. Mari, si vox, si ille imperatorius ardor oculorum, si recentes triumphi, si praesens valuit aspectus, valeat auctoritas, valeant res gestae, valeat memoria, valeat fortissimi et clarissimi viri nomen aeternum. Sit hoc discrimen inter gratiosos cives atque fortes, ut illi vivi fruantur opibus suis, horum etiam mortuorum, si quisquam huius imperii defensor mori potest, vivat auctoritas immortalis.</p>
</section>
<section class="div2">
<p><span class="br"></span><span class="lineNumber">50</span><span class="br"></span>XXII. Quid? Cn. Pompeius pater rebus Italico bello maximis gestis P. Caesium, equitem Romanum, virum bonum, qui vivit, Ravennatem foederato ex populo nonne civitate donavit? Quid? Cohortes duas universas Camertium C. Marius?<a class="footnoteLink" href="#note_LCL447_692_1" id="target_note_LCL447_692_1"><sup>1</sup></a> Quid? Heracliensem
Alexam P. Crassus, vir amplissimus, ex ea civitate, quacum prope singulare foedus Pyrrhi temporibus C. Fabricio consule ictum putatur? Quid? Massiliensem
Aristonem L. Sulla? Quid? Quoniam de Gaditanis
agimus, idem servos novem<a class="footnoteLink" href="#note_LCL447_692_2" id="target_note_LCL447_692_2"><sup>2</sup></a> Gaditanos? Quid?







</p></section><notes><section class="footnotes"><ul><li class="note" id="note_LCL447_692_1"><a class="footnoteCrossrefLink" href="#target_note_LCL447_692_1" title="Click to highlight in text"><sup class="lineRef">1</sup>C. Marius <span class="italic">added by Lange.</span></a></li><script type="text/javascript">document.getElementById('note_LCL447_692_1').style.display = "none";</script><li class="note" id="note_LCL447_692_2"><a class="footnoteCrossrefLink" href="#target_note_LCL447_692_2" title="Click to highlight in text"><sup class="lineRef">2</sup>erosnovem Gaditanos <span class="sc"><span class="italic">ms.</span></span>; heros <span class="italic">some edd.</span>; servos novem, <span class="italic">Reidâ€™s conjecture, is followed.</span></a></li><script type="text/javascript">document.getElementById('note_LCL447_692_2').style.display = "none";</script></ul></section></notes></section>