<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
iudices, L. Cornelius condemnari, ut non C. Mari factum condemnetur?</p>
<p><span class="br"></span><span class="lineNumber">47</span><span class="br"></span>Exsistat ergo ille vir parumper cogitatione vestra, quoniam re non potest, ut conspiciatis eum mentibus, quoniam<a class="footnoteLink" href="#note_LCL447_688_1" id="target_note_LCL447_688_1"><sup>1</sup></a> oculis non potestis; dicat se non imperitum foederis, non rudem exemplorum, non ignarum belli<a class="footnoteLink" href="#note_LCL447_688_2" id="target_note_LCL447_688_2"><sup>2</sup></a> fuisse; se P. Africani discipulum ac militem, se stipendiis, se legationibus bellicis eruditum, se, si tanta bella legisset,<a class="footnoteLink" href="#note_LCL447_688_3" id="target_note_LCL447_688_3"><sup>3</sup></a> quanta gessit et confecit, si tot consulibus meruisset, quotiens ipse consul fuit, omnia iura belli perdiscere ac nosse potuisse; sibi non fuisse dubium, quin nullo foedere a re publica bene gerenda impediretur; a se ex coniunctissima atque amicissima civitate fortissimum quemque esse delectum; neque Iguvinatium neque Camertium foedere esse exceptum, quo minus eorum civibus a populo Romano praemia virtutis tribuerentur.</p>
</section>
<section class="div2">
<p><span class="br"></span><span class="lineNumber">48</span><span class="br"></span>XXI. Itaque, cum paucis annis post hanc civitatis donationem acerrima de civitate quaestio Licinia et Mucia lege venisset, num quis eorum, qui de foederatis civitatibus esset civitate donatus, in iudicium est








</p></section><notes><section class="footnotes"><ul><li class="note" id="note_LCL447_688_1"><a class="footnoteCrossrefLink" href="#target_note_LCL447_688_1" title="Click to highlight in text"><sup class="lineRef">1</sup>quem iam <span class="italic">Halm-Reid.</span></a></li><script type="text/javascript">document.getElementById('note_LCL447_688_1').style.display = "none";</script><li class="note" id="note_LCL447_688_2"><a class="footnoteCrossrefLink" href="#target_note_LCL447_688_2" title="Click to highlight in text"><sup class="lineRef">2</sup>bellici iuris <span class="italic">Halm-Baiter-Reid.</span></a></li><script type="text/javascript">document.getElementById('note_LCL447_688_2').style.display = "none";</script><li class="note" id="note_LCL447_688_3"><a class="footnoteCrossrefLink" href="#target_note_LCL447_688_3" title="Click to highlight in text"><sup class="lineRef">3</sup>egisset <span class="sc"><span class="italic">ms.</span></span></a></li><script type="text/javascript">document.getElementById('note_LCL447_688_3').style.display = "none";</script></ul></section></notes></section>