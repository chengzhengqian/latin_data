<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

liceret, factum diceretur, sed contra, atque oporteret, tamen esset omnis eius modi reprehensio a vobis,
<span class="br"></span><span class="lineNumber">8</span><span class="br"></span>iudices,repudianda. Nunc vero quid dicitur? Quid ait accusator? Fecisse Pompeium, quod ei facere non licuerit; quod gravius est, quam si id factum ab eo diceret, quod non oportuisset. Est enim aliquid, quod non oporteat, etiamsi licet; quicquid vero non licet, certe non oportet.</p>
</section>
<section class="div2">
<p>IV. Hic ego nunc cuncter [sic agere, iudices, non esse fas dubitari, quin, quod Cn. Pompeium fecisse constet, id non solum licuisse, sed etiam decuisse fateamur]<a class="footnoteLink" href="#note_LCL447_634_1" id="target_note_LCL447_634_1"><sup>1</sup></a>?
<span class="br"></span><span class="lineNumber">9</span><span class="br"></span>Quid enim abest huic homini, quod si adesset,
iure haec ei tribui et concedi putaremus? Ususne rerum? Qui pueritiae tempus extremum principium habuit bellorum atque imperiorum maximorum, cuius plerique aequales minus saepe castra viderunt, quam hic triumphavit, qui tot habet triumphos, quot orae sunt partesque terrarum, tot victorias bellicas, quot sunt in rerum natura genera bellorum. An ingenium? Cui etiam ipsi casus eventusque rerum non duces, sed comites consiliorum fuerunt, in quo uno ita summa fortuna cum summa virtute certavit,ut omnium iudicio plus homini quam deae tribueretur. An pudor, an integritas, an religio in eo, an diligentia umquam requisita est? Quem provinciae nostrae, quem liberi populi, quem reges, quem ultimae gentes castiorem,





</p></section><notes><section class="footnotes"><ul><li class="note" id="note_LCL447_634_1"><a class="footnoteCrossrefLink" href="#target_note_LCL447_634_1" title="Click to highlight in text"><sup class="lineRef">1</sup><span class="italic">There is a gap of four lines in the <span class="sc">ms.</span>, which has been filled up by conjecture.</span></a></li><script type="text/javascript">document.getElementById('note_LCL447_634_1').style.display = "none";</script></ul></section></notes></section>