<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

maiore de exemplis, nihil peritius de foederibus, nihil illustriore auctoritate de bellis, nihil de re publica gravius, nihil de ipso modestius, nihil de causa et
<span class="br"></span><span class="lineNumber">3</span><span class="br"></span>crimine ornatius, ut mihi iam verum videatur illud esse, quod non nulli litteris ac studiis doctrinae dediti quasi quiddam incredibile dicere putabantur, ei, qui omnes animo virtutes penitus comprehendisset, omnia, quae faceret, recte se dare.<a class="footnoteLink" href="#note_LCL447_628_1" id="target_note_LCL447_628_1"><sup>1</sup></a> Quae enim in L. Crasso potuit, homine nato ad dicendi singularem quandam facultatem, si hanc causam ageret, maior esse ubertas, varietas, copia, quam fuit in eo, qui tantum potuit impertire huic studio temporis, quantum
ipse a pueritia usque ad hanc aetatem a continuis
<span class="br"></span><span class="lineNumber">4</span><span class="br"></span>bellis et victoriis conquievit? Quo mihi difficilior est hic extremus perorandi locus. Etenim ei succedo orationi, quae non praetervecta sit aures vestras, sed in animis omnium penitus insederit, ut plus voluptatis ex recordatione illius orationis quam non modo ex mea, sed ex cuiusquam oratione capere possitis.</p>
</section>
<section class="div2">
<p>II. Sed mos est gerundus non modo Cornelio, cuius ego voluntati in eius periculis nullo modo deesse possum, sed etiam Cn. Pompeio, qui sui facti, sui iudicii, sui beneficii voluit me esse, ut apud eosdem vos, iudices, nuper in alia causa fuerim, et praedicatorem
et actorem.</p>
</section><notes><section class="footnotes"><ul><li class="note" id="note_LCL447_628_1"><a class="footnoteCrossrefLink" href="#target_note_LCL447_628_1" title="Click to highlight in text"><sup class="lineRef">1</sup>tractare <span class="sc"><span class="italic">mss.</span></span>; se dare <span class="italic">Madvig</span>, cadere <span class="italic">Reid</span>; evadere <span class="italic">is suggested by Warmington.</span></a></li><script type="text/javascript">document.getElementById('note_LCL447_628_1').style.display = "none";</script></ul></section></notes></section>