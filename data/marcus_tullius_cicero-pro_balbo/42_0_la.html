<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
nostris malis atque discordiis neminem umquam alterius rationis ac partis non re, non verbo, non vultu denique offendit. Fuit hoc sive meum sive rei publicae
fatum, ut in me unum omnis illa inclinatio communium
temporum incumberet. Non modo non exsultavit in ruinis nostris vestrisque<a class="footnoteLink" href="#note_LCL447_708_1" id="target_note_LCL447_708_1"><sup>1</sup></a> sordibus Cornelius, sed omni officio, lacrimis, opera, consolatione omnes me absente meos sublevavit.</p>
<p><span class="br"></span><span class="lineNumber">59</span><span class="br"></span>Quorum ego testimonio ac precibus munus hoc meritum huic et, ut a principio dixi, iustam et debitam gratiam refero speroque, iudices, ut eos, qui principes fuerunt conservandae salutis aut dignitatis meae, diligitis et caros habetis, sic, quae ab hoc pro facultate hominis,<a class="footnoteLink" href="#note_LCL447_708_2" id="target_note_LCL447_708_2"><sup>2</sup></a> pro loco facta sunt, et grata esse vobis et probata. Non igitur a suis, quos nullos habet, sed a suorum, qui et multi et potentes sunt, urguetur inimicis; quos quidem hesterno die Cn. Pompeius copiosa oratione et gravi secum, si vellent, contendere iubebat, ab hoc impari certamine atque iniusta contentione
<span class="br"></span><span class="lineNumber">60</span><span class="br"></span>avocabat.</p>
</section>
<section class="div2">
<p>XXVII. Et erit<a class="footnoteLink" href="#note_LCL447_708_3" id="target_note_LCL447_708_3"><sup>3</sup></a> aequa lex et nobis, iudices, atque omnibus, qui nostris familiaritatibus implicantur, vehementer utilis, ut nostras inimicitias ipsi inter nos geramus, amicis nostrorum inimicorum temperemus. Ac, si mea auctoritas satis








</p></section><notes><section class="footnotes"><ul><li class="note" id="note_LCL447_708_1"><a class="footnoteCrossrefLink" href="#target_note_LCL447_708_1" title="Click to highlight in text"><sup class="lineRef">1</sup>vestris nostrisque <span class="italic"><span class="sc">mss.</span></span>; nostris lacrimisque <span class="italic">Madvig, who omits</span> lacrimis <span class="italic">below. For</span> sordibus <span class="italic">Reid has</span> discordiis.</a></li><script type="text/javascript">document.getElementById('note_LCL447_708_1').style.display = "none";</script><li class="note" id="note_LCL447_708_2"><a class="footnoteCrossrefLink" href="#target_note_LCL447_708_2" title="Click to highlight in text"><sup class="lineRef">2</sup>huius <span class="italic"><span class="sc">mss.</span></span>; hominis <span class="italic">Müller</span>; eius <span class="italic">Reid.</span></a></li><script type="text/javascript">document.getElementById('note_LCL447_708_2').style.display = "none";</script><li class="note" id="note_LCL447_708_3"><a class="footnoteCrossrefLink" href="#target_note_LCL447_708_3" title="Click to highlight in text"><sup class="lineRef">3</sup>erat <span class="italic"><span class="sc">mss.</span></span>; erit <span class="italic">Müller.</span></a></li><script type="text/javascript">document.getElementById('note_LCL447_708_3').style.display = "none";</script></ul></section></notes></section>