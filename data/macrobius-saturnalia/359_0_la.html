<section class="div1 language" lang="la"><header><hgroup><h1>Saturnalia</h1></hgroup></header><section class="div2"><blockquote><p>
<span class="line">αὐτὰρ ὁ πηδαλίῳ ἰθύνετο τεχνηέντως</span><span class="linebreak"></span>
<span class="line">ἥμενος· οὐδέ οἱ ὕπνος ἐπὶ βλεφάροισιν ἔπιπτεν<a class="footnoteLink" href="#note_LCL511_326_109" id="target_note_LCL511_326_109"><sup>109</sup></a></span><span class="linebreak"></span>
<span class="line">Πληϊάδας τ᾿ ἐσορῶντι καὶ ὀψὲ δύοντα Βοώτην</span><span class="linebreak"></span>
<span class="line">Ἄρκτον θ᾿, ἣν καὶ ἄμαξαν ἐπίκλησιν καλέουσιν,</span><span class="linebreak"></span>
<span class="line">ἥ τ᾿ αὐτοῦ στρέφεται καί τ᾿ Ὠρίωνα δοκεύει.</span><span class="linebreak"></span></p></blockquote>
<p>11. Gubernator qui explorat caelum crebro reflectere cervicem
debet, captando de diversis caeli regionibus securitatem
sereni. hoc mire et velut coloribus Maro pinxit. nam
quia Arcturus iuxta septemtrionem est, Taurus vero in quo
Hyades sunt, sed et Orion, in regione austri sunt, crebram
cervicis reflexionem in Palinuro sidera consulente
descripsit.</p>
<p>12. “Arcturum” inquit: ecce intuetur partem
septemtrionis; deinde “Plaiadasque Hyadas”: ecce ad austrum
flectitur; “geminosque Triones”: rursus ad septemtriones
vertit aspectum; “armatumque auro circumspicit
Oriona”: iterum se ad austrum reflectit. sed et verbo “circumspicit”
varietatem saepe se vicissim convertentis ostendit.</p>
<p>13. Homerus gubernatorem suum semel inducit
intuentem Pliadas, quae in australi regione sunt, semel
Booten et Arcton, quae sunt in septemtrionali polo.</p>
<p>14. nec tibi diva parens, generis nec Dardanu</p>
<blockquote><p><span class="line">auctor,</span><span class="linebreak"></span>
<span class="line">perfide, sed duris genuit te cautibus horrens</span><span class="linebreak"></span>
<span class="line">Caucasus Hyrcanaeque admorunt ubera tigres.</span><span class="linebreak"></span>
</p></blockquote></section><notes><section class="footnotes"><ul><li class="note" id="note_LCL511_326_109"><a class="footnoteCrossrefLink" href="#target_note_LCL511_326_109" title="Click to highlight in text"><sup class="lineRef">109</sup>ἔπιπτεν] -τε <span class="italic">Hom.</span></a></li><script type="text/javascript">document.getElementById('note_LCL511_326_109').style.display = "none";</script></ul></section></notes></section>