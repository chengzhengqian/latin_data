<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

librum illum divinum de immortalitate animae dicaret,
servus fuit forma atque ingenio liberali. hunc Cebes Socraticus
hortante Socrate emisse dicitur habuisseque in philosophiae
disciplinis, atque is postea philosophus inlustris
emersit sermonesque eius de Socrate admodum elegantes
leguntur.</p>
<p>42. ‘Alii quoque non pauci servi fuerunt qui post philosophi
clari extiterunt. ex quibus ille Menippus fuit, cuius libros
M. Varro in saturis aemulatus est, quas alii Cynicas,
ipse appellat Menippeas.</p>
<p>‘Sed et Philostrati Peripatetici servus Pompylus et Zenonis
Stoici servus qui Perseus vocatus est et Epicuri, cui
Mys nomen fuit, philosophi non incelebres illa aetate vixerunt;
Diogenes etiam Cynicus, licet ex libertate, in servitutem
venum ierat.</p>
<p>43. quem cum emere vellet Xeniades Corinthius,
ecquid artificii novisset percontatus est: “novi,”
inquit Diogenes, “hominibus liberis imperare.” tunc Xeniades
responsum eius demiratus e&lt;mit et e&gt;misit<a class="footnoteLink" href="#note_LCL510_130_61" id="target_note_LCL510_130_61"><sup>61</sup></a> manu
filiosque suos ei tradens, “accipe,” inquit, “liberos meos
quibus imperes.”</p>
<p>44. ‘De Epicteto autem philosopho nobili, quod is
quoque servus fuit, recentior est memoria quam ut possit





</p></section><notes><section class="footnotes"><ul><li class="note" id="note_LCL510_130_61"><a class="footnoteCrossrefLink" href="#target_note_LCL510_130_61" title="Click to highlight in text"><sup class="lineRef">61</sup>emit et emisit <span class="italic">Jan</span> (<span class="italic">post</span> emit et misit <span class="italic">Meurs</span>): emisit ω</a></li><script type="text/javascript">document.getElementById('note_LCL510_130_61').style.display = "none";</script></ul></section></notes></section>