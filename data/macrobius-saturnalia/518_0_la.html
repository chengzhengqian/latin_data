<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


mercedem sibi laboris aestimant persolutam, remunerationem
putantes inter volentes narrare quae fecerant?</p>
<p>8. adeo autem id genus narrationum habet quendam
gloriae saporem ut si invidi vel aemuli forte praesentes
sint, tales interrogationes obstrependo discutiant et alias
inferendo fabulas prohibeant illa narrari quae solent narranti
laudem creare.</p>
<p>9. pericula quoque praeterita vel aerumnas
penitus absolutas qui evasit ut referat gratissime
provocatur: nam qui adhuc in ipsis vel paululum detinetur,
horret admonitionem et formidat relatum. ideo Euripides
expressit:</p>
<blockquote><p><span class="line">ὡς<a class="footnoteLink" href="#note_LCL512_158_5" id="target_note_LCL512_158_5"><sup>5</sup></a> ἡδύ τοι σωθέντα μεμνῆσθαι πόνων.</span><span class="linebreak"></span></p></blockquote>
<p class="noindent">adiecit enim swjÁnta ut ostenderet post finem malorum
gratiam relationis incipere. et poeta vester adiciendo
“olim” quid aliud nisi post emensa infortunia futuro tempore
iuvare dicit memoriam sedati laboris:</p>
<blockquote><p><span class="line">forsan et haec olim meminisse iuvabit.</span><span class="linebreak"></span></p></blockquote>
<p>10. nec negaverim esse malorum genera quae non vult qui
pertulit vel transacta meminisse, nec minus interrogatus
offenditur quam cum in ipsis malis fuit, ut qui carnifices
expertus est et tormenta membrorum, ut qui infaustas pertulit

</p></section><notes><section class="footnotes"><ul><li class="note" id="note_LCL512_158_5"><a class="footnoteCrossrefLink" href="#target_note_LCL512_158_5" title="Click to highlight in text"><sup class="lineRef">5</sup>ὡς (<span class="italic">Plut. Mor. 630E, om.</span> β<sub>2</sub>)] ἀλλ᾿ <span class="italic">Stob. 2.39.57</span></a></li><script type="text/javascript">document.getElementById('note_LCL512_158_5').style.display = "none";</script></ul></section></notes></section>