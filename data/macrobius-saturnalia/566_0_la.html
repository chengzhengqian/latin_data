<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


ederint?’ ‘brevis est,’ inquit, ‘illa responsio. nam ubi avide
devoratur, tunc multus aër cum edulibus infertur propter
hiantium rictus et crebritatem respirandi. igitur ubi aër venas
complevit, ad obiciendum fastidium pro cibo pensatur.’</p>
<p>22. ‘Ni molestus tibi sum, Dysari, patere plus nimio ex
discendi cupidine garrientem, et dicas quaeso cur edulia
satis calida facilius<a class="footnoteLink" href="#note_LCL512_254_38" id="target_note_LCL512_254_38"><sup>38</sup></a> comprimimus ore quam manu sustinemus
et si quid eorum plus fervet quam ut diutius mandi
possit, ilico devoramus et tamen alvus non perniciose uritur.’</p>
<p>23. et ille: ‘intestinus calor qui in alvo est quasi multo
maior vehementiorque quicquid calidum accipit magnitudine
sua circumvenit ac debilitat. ideo praestat si quid ori
fervidum admoveris, non ut quidam faciunt hiare, ne novo
spiritu fervori vires ministres, sed paulisper labra comprimere,
ut maior calor qui de ventre etiam ori opitulatur
comprimat minorem calorem. manus autem, ut rem fervidam
ferre possit, nullo proprio iuvatur calore.’</p>
<p>24. ‘Iamdudum,’ inquit Avienus, ‘nosse aveo cur aqua
quae obsita globis nivium perducitur ad nivalem rigorem
minus<a class="footnoteLink" href="#note_LCL512_254_39" id="target_note_LCL512_254_39"><sup>39</sup></a> in potu noxia est quam ex ipsa nive aqua resoluta.
scimus enim quot quantaeque noxae epoto nivis umore
nascantur.’</p>
<p>25. Et Dysarius: ‘addo aliquid a te quaesitis.
aqua enim ex nive resoluta, etiam si igne calefiat et calida
bibatur, aeque noxia est ac si epota sit frigida. ergo non solo





</p></section><notes><section class="footnotes"><ul><li class="note" id="note_LCL512_254_38"><a class="footnoteCrossrefLink" href="#target_note_LCL512_254_38" title="Click to highlight in text"><sup class="lineRef">38</sup>facilius S: satis facilius ω</a></li><script type="text/javascript">document.getElementById('note_LCL512_254_38').style.display = "none";</script><li class="note" id="note_LCL512_254_39"><a class="footnoteCrossrefLink" href="#target_note_LCL512_254_39" title="Click to highlight in text"><sup class="lineRef">39</sup>minus <span class="italic">ed. Lugd. Bat.</span> 1597: non minus ω</a></li><script type="text/javascript">document.getElementById('note_LCL512_254_39').style.display = "none";</script></ul></section></notes></section>