<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

libro enim vetustissimorum carminum, qui ante omnia
quae a Latinis scripta sunt compositus ferebatur, invenitur
hoc rusticum vetus canticum:</p>
<blockquote><p><span class="line">hiberno pulvere, verno luto,</span><span class="linebreak"></span>
<span class="line">grandia farra, camille, metes</span><span class="linebreak"></span></p></blockquote>
<p><span class="br"></span><span class="lineNumber">21</span><span class="br"></span>‘Nomina poculorum Vergilius plerumque Graeca ponit,
ut carchesia, ut cymbia, ut cantharos, ut scyphos. de
carchesiis ita:</p>
<blockquote><p><span class="line">“. . . cape Maeonii carchesia Bacchi,</span><span class="linebreak"></span>
<span class="line">Oceano libemus,” ait,</span><span class="linebreak"></span></p></blockquote>
<p class="noindent">et alibi:</p>
<blockquote><p><span class="line">hic duo rite mero libans carchesia Baccho.</span><span class="linebreak"></span></p></blockquote>
<p class="noindent">de cymbiis:</p>
<blockquote><p><span class="line">inferimus tepido spumantia cymbia lacte;</span><span class="linebreak"></span></p></blockquote>
<p class="noindent">de cantharo:</p>
<blockquote><p><span class="line">et gravis attrita pendebat canthrarus ansa;</span><span class="linebreak"></span></p></blockquote>
<p class="noindent">de scyphis:</p>
<blockquote><p><span class="line">et sacer implevit dextram scyphus.</span><span class="linebreak"></span></p></blockquote>
<p>2. ea autem cuius figurae sint quisve eorum fecerit mentionem
nemo quaerit, contenti scire cuiuscemodi esse
pocula. et scyphos quidem cantharosque, consueta vulgi
nomina, ferendum si transeant; sed de carchesiis cymbiisque,


</p></section><notes></notes></section>