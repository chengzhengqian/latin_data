<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line">et mi genus ab Iove summo.</span><span class="linebreak"></span></p></blockquote>
<p>5. simile est et illud ab indignatione: “quid enim?,” ait Iuno,</p>
<blockquote><p><span class="line indent3">Pallasne exurere classem</span><span class="linebreak"></span>
<span class="line">Argivum . . . potuit?<a class="footnoteLink" href="#note_LCL511_190_26" id="target_note_LCL511_190_26"><sup>26</sup></a></span><span class="linebreak"></span></p></blockquote>
<p class="noindent">iam hoc plus est, classem victricem quam reliquias fugientium.
deinde causam minuit:</p>
<blockquote><p><span class="line">unius ob noxam et furias Aiacis Oïlei.</span><span class="linebreak"></span></p></blockquote>
<p class="noindent">quam minuit ut “noxam” diceret, quod levis culpae nomen
est, et “unius,” quod facile possit ignosci, et “furentis” ut
nec culpa sit.</p>
<p>6. et alibi:</p>
<blockquote><p><span class="line indent7">. . . Mars perdere gentem</span><span class="linebreak"></span>
<span class="line">immanem Lapithum valuit.</span><span class="linebreak"></span></p></blockquote>
<p class="noindent">vides easdem observationes, “gentem” et “immanem.”
deinde aliud exemplum:</p>
<blockquote><p><span class="line indent10">. . . concessit in iras</span><span class="linebreak"></span>
<span class="line">ipse deum antiquam genitor Calydona Dianae.</span><span class="linebreak"></span></p></blockquote>
<p class="noindent">“antiquam,” ut plus honoris accederet ex vetustate: deinde
in utroque causam minuit:</p>
<blockquote><p><span class="line">quod scelus aut Lapithis tantum aut Calydone</span><span class="linebreak"></span>
<span class="line indent2">merente?</span><span class="linebreak"></span></p></blockquote>
<p>7. ‘A parabola vero quoniam magis hoc poetae convenit,

</p></section><notes><section class="footnotes"><ul><li class="note" id="note_LCL511_190_26"><a class="footnoteCrossrefLink" href="#target_note_LCL511_190_26" title="Click to highlight in text"><sup class="lineRef">26</sup>potuit <span class="italic">add.</span> P, <span class="italic">om.</span> Ω</a></li><script type="text/javascript">document.getElementById('note_LCL511_190_26').style.display = "none";</script></ul></section></notes></section>