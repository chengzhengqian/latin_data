<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line">ὦ Νέστορ Νηληϊάδη, σὺ δ᾿ ἀληθὲς ἐνίσπες·</span><span class="linebreak"></span>
<span class="line">πῶς ἔθαν᾿ Ἀτρεΐδης εὐρυκρείων Ἀγαμέμνων,<a class="footnoteLink" href="#note_LCL512_162_6" id="target_note_LCL512_162_6"><sup>6</sup></a></span><span class="linebreak"></span>
<span class="line">ποῦ Μενέλαος ἔην; . . .</span><span class="linebreak"></span>
<span class="line">ἦ οὐκ Ἄργεος ἦεν Ἀχαιϊκοῦ . . .;</span><span class="linebreak"></span></p></blockquote>
<p class="noindent">tot loquendi semina interrogando congessit ut pruritum
senectutis expleret.</p>
<p>16. et Vergilianus Aeneas gratum se ad
omnia praebens Euandro, varias illi narrandi occasiones
ministrat. neque enim de una re aut altera requirit, sed</p>
<blockquote><p><span class="line indent14">singula laetus</span><span class="linebreak"></span>
<span class="line">exquiritque auditque virum monimenta priorum,</span><span class="linebreak"></span></p></blockquote>
<p class="noindent">et Euander consultationibus captus scitis quam multa narraverit.’</p>
<p><span class="br"></span><span class="lineNumber">3</span><span class="br"></span>Haec dicentem favor omnium excepit. sed mox subiecit
Avienus: ‘vos omnes qui doctorum doctissimi adestis, oraverim
ut hortatu vestro Eustathius quae de scommate paulo
ante dixerit animetur aperire.’</p>
<p>2. omnibusque ad hoc
provocantibus ille contexuit: ‘praeter κατηγορίαν, quae
ψόγος est, et praeter διαβολήν, quae delatio est, sunt alia
duo apud Graecos nomina, λοιδορία et σκῶμμα, quibus
nec vocabula Latina reperio, nisi forte dicas loedoriam
exprobrationem esse ac directam contumeliam, scomma
enim paene dixerim morsum figuratum, quia saepe fraude
vel urbanitate tegitur ut aliud sonet, aliud intellegas.</p>
<p>3. nec
tamen semper ad amaritudinem pergit, sed non numquam
his in quos iacitur et dulce est. quod genus maxime vel sapiens




</p></section><notes><section class="footnotes"><ul><li class="note" id="note_LCL512_162_6"><a class="footnoteCrossrefLink" href="#target_note_LCL512_162_6" title="Click to highlight in text"><sup class="lineRef">6</sup>εὐρὺ κρείων Ἀγαμέμνων <span class="italic">ed. Colon. 1521 ex Hom.</span>:
EIRIPEϹ α</a></li><script type="text/javascript">document.getElementById('note_LCL512_162_6').style.display = "none";</script></ul></section></notes></section>