<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

in primis nobilis. cum autem Scipio unum et alterum
ex his qui eum salutatum venerant invitavisset
pluresque etiam invitaturus videretur, in aurem
Pontius, “Scipio,” inquit, “vide quid agas, acipenser
iste paucorum hominum est.”</p>
<p>5. nec infitias eo temporibus Traiani hunc piscem in magno
pretio non fuisse, teste Plinio Secundo, qui in Naturali historia
cum de hoc pisce loqueretur sic ait: “nullo nunc in honore
est, quod equidem miror, cum sit rarus<a class="footnoteLink" href="#note_LCL511_110_100" id="target_note_LCL511_110_100"><sup>100</sup></a> inventu.”</p>
<p>6. sed non diu stetit haec parsimonia. nam temporibus Severi
principis, qui ostentabat duritiam morum, Sammonicus
Serenus, vir saeculo suo doctus, cum ad principem
suum scriberet faceretque de hoc pisce sermonem, verba
Plinii quae superius posui praemisit et ita ipse subiecit:</p>
<p>7. Plinius, ut scitis, ad usque Traiani imperatoris venit
aetatem. nec dubium est quod ait nullo honore
nunc piscem temporibus suis fuisse, verum ab eo
dici. apud antiquos autem in pretio fuisse ego testimoniis
palam facio, vel eo magis quod gratiam eius
video ad epulas quasi postliminio redisse; quippe
qui dignatione vestra cum intersum convivio sacro,
animadvertam hunc piscem a coronatis ministris
cum tibicine introferri. sed quod ait Plinius de acipenseris
squamis, id verum esse maximus rerum naturalium
indagator Nigidius Figulus ostendit, in

</p></section><notes><section class="footnotes"><ul><li class="note" id="note_LCL511_110_100"><a class="footnoteCrossrefLink" href="#target_note_LCL511_110_100" title="Click to highlight in text"><sup class="lineRef">100</sup>rarus <span class="italic">Marinone e Plin. 9.60</span>: parvus ω (perrarus J<sup>2</sup> <span class="italic">Jan e
coniect</span>.)</a></li><script type="text/javascript">document.getElementById('note_LCL511_110_100').style.display = "none";</script></ul></section></notes></section>