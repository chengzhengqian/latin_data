<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

omnibus victoriae praevaricatio significabatur. his
praetermissis, quae animam parabolae dabant, velut exanimum
in Latinis versibus corpus remansit.</p>
<p>31. parva metu primo, mox sese attollit in auras,</p>
<blockquote><p><span class="line">ingrediturque solo et caput inter nubila condit.</span><span class="linebreak"></span>
<span class="line">ἥ τ᾿ ὀλίγον<a class="footnoteLink" href="#note_LCL511_366_152" id="target_note_LCL511_366_152"><sup>152</sup></a> μὲν πρῶτα κορύσσεται, αὐτὰς</span><span class="linebreak"></span>
<span class="line">ἔπειτα</span><span class="linebreak"></span>
<span class="line">οὐρανῷ ἐστήριξε κάρη καὶ ἐπὶ χθονὶ βαίνει.</span><span class="linebreak"></span></p></blockquote>
<p class="noindent">Homerus Ἔριν hoc est contentionem a parvo dixit incipere
et postea in incrementum ad caelum usque succrescere.</p>
<p>32. hoc idem Maro de Fama dixit, sed incongrue.
neque enim aequa sunt augmenta contentionis et fame,
quia contentio etsi usque ad mutuas vastationes ac bella
processerit, adhuc contentio est, et manet ipsa quae crevit;
fama vero cum in immensum prodit, fama esse iam desinit
et fit notio rei iam cognitae. quis enim iam famam vocet
cum res aliqua a terra in caelum nota sit? deinde nec ipsam
hyperbolen potuit aequare. ille caelum dixit, hic auras et
nubila.</p>
<p>33. haec autem ratio fuit non aequandi omnia quae
ab auctore transcripsit, quod in omni operis sui parte alicuius
Homerici loci imitationem volebat inserere, nec tamen
humanis viribus illam divinitatem ubique poterat aequare,
ut in illo loco quem volo omnium nostrum iudicio in
commune pensari.</p>
<p>34. ‘Minerva Diomedi suo pugnanti dumtaxat flammarum

</p></section><notes><section class="footnotes"><ul><li class="note" id="note_LCL511_366_152"><a class="footnoteCrossrefLink" href="#target_note_LCL511_366_152" title="Click to highlight in text"><sup class="lineRef">152</sup>ὀλίγον] ὀλίγη <span class="italic">Hom.</span></a></li><script type="text/javascript">document.getElementById('note_LCL511_366_152').style.display = "none";</script></ul></section></notes></section>