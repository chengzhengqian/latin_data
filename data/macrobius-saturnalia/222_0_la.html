<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line">16. Haec ubi dicta, dapes iubet et sublata reponi</span><span class="linebreak"></span>
<span class="line">pocula gramineoque viros locat ipse sedili.</span><span class="linebreak"></span></p></blockquote>
<p class="noindent">‘Non vacat quod dixit “sedili.” nam propria observatio est
in Herculis sacris epulari sedentes: et Cornelius Balbus
Ἐξηγητικῶν libro octavo decimo ait<a class="footnoteLink" href="#note_LCL511_52_33" id="target_note_LCL511_52_33"><sup>33</sup></a> apud aram maximam
observatum ne lectisternium fiat.</p>
<p>17. custoditur in
eodem loco ut omnes aperto capite sacra faciant. hoc fit ne
quis in aede dei habitum eius imitetur, nam ipse ibi operto
capite est. Varro ait Graecum hunc esse morem, quia sive
ipse sive qui ab eo relicti aram maximam statuerunt Graeco
ritu sacrificaverunt. hoc amplius addit Gavius<a class="footnoteLink" href="#note_LCL511_52_34" id="target_note_LCL511_52_34"><sup>34</sup></a> Bassus:
idcirco enim hoc fieri dicit, quia ara maxima ante adventum
Aeneae in Italia constituta est, qui hunc ritum velandi
capitis invenit.</p>
<p><span class="br"></span><span class="lineNumber">7</span><span class="br"></span>‘Ea quoque quae incuriose transmittuntur a legentium
plebe non carent profunditate. nam cum loqueretur de
filio Pollionis, id quod ad principem suum spectaret adiecit:</p>
<blockquote><p><span class="line">ipse sed in pratis aries iam suave rubenti</span><span class="linebreak"></span>
<span class="line">murice, iam croceo mutabit vellera luto.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL511_52_33"><a class="footnoteCrossrefLink" href="#target_note_LCL511_52_33" title="Click to highlight in text"><sup class="lineRef">33</sup>ait <span class="italic">ed. Paris. 1585</span>, ita ait C: id a, ita β</a></li><script type="text/javascript">document.getElementById('note_LCL511_52_33').style.display = "none";</script><li class="note" id="note_LCL511_52_34"><a class="footnoteCrossrefLink" href="#target_note_LCL511_52_34" title="Click to highlight in text"><sup class="lineRef">34</sup>Gavius MB<sup>2</sup>β<sub>2</sub> (gaius R<sup>1</sup>): gravius <span class="italic">a</span>β<sub>1</sub> (<span class="italic">n. l</span>. O)</a></li><script type="text/javascript">document.getElementById('note_LCL511_52_34').style.display = "none";</script></ul></section></notes></section>