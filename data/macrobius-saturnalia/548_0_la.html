<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


offerunt melle inlitum, et ita hominem ab ebrietatis malo
dulcedo defendit. ideo ergo non inebriat mustum in quo
est sola dulcedo.</p>
<p>18. ‘Sed et hoc de idonea ratione descendit, quod mustum
grave est et flatus et aquae permixtione et pondere suo
cito in intestina delabitur ac profluit, nec manet in locis
obnoxiis ebrietati, delapsum vero relinquit sine dubio in
homine ambas qualitates naturae suae, quarum altera in
flatu, altera in aquae substantia est.</p>
<p>19. sed flatus quidem
quasi aeque ponderosus in ima delabitur, aquae vero qualitas
non solum ipsa non impellit in insaniam sed et, si qua
vinalis fortitudo in homine resedit, hanc diluit et extinguit.</p>
<p>20. inesse autem aquam musto vel hinc docetur quod cum
in vetustatem procedit fit mensura minus sed acrius fortitudine,
quia exhalata aqua qua molliebatur, remanet vini
sola natura cum fortitudine sua libera, nulla diluti umoris
permixtione mollita.’</p>
<p><span class="br"></span><span class="lineNumber">8</span><span class="br"></span>Post haec Rufius Albinus: ‘ego quoque pro virili portione
Dysarium nostrum inexercitum non relinquo. dicas
quaeso quae causa difficile digestu facit isicium, quod ab
insectione “insicium” dictum amissione n litterae postea
quod nunc habet nomen obtinuit, cum multum in eo digestionem
futuram iuverit tritura tam diligens, et quicquid
grave erat carnis absumpserit<a class="footnoteLink" href="#note_LCL512_218_28" id="target_note_LCL512_218_28"><sup>28</sup></a> consummationemque eius
multa ex parte confecerit.’</p>
</section><notes><section class="footnotes"><ul><li class="note" id="note_LCL512_218_28"><a class="footnoteCrossrefLink" href="#target_note_LCL512_218_28" title="Click to highlight in text"><sup class="lineRef">28</sup>absumpserit CS: ass- ω</a></li><script type="text/javascript">document.getElementById('note_LCL512_218_28').style.display = "none";</script></ul></section></notes></section>