<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


inter elegantes habendus veteris comoediae poetas. is
in fabula quae inscribitur <span class="italic">Aeges</span> inducit capras de cibi sui
copia in haec se verba iactantes:</p>
<blockquote><p><span class="line">9. βοσκόμεθ᾿ ὕλης ἀπὸ παντοδαπῆς, ἐλάτης,</span><span class="linebreak"></span>
<span class="line indent2">πρίνου κομάρου τε</span><span class="linebreak"></span>
<span class="line">πτόρθους ἁπαλοὺς ἀποτρώγουσαι, καὶ πρὸς</span><span class="linebreak"></span>
<span class="line indent2">τούτοισί γε θαλλόν,<a class="footnoteLink" href="#note_LCL512_190_15" id="target_note_LCL512_190_15"><sup>15</sup></a></span><span class="linebreak"></span>
<span class="line">κύτισόν τ᾿ ἠδὲ σφάκον εὐώδη, καὶ σμίλακα τὴν</span><span class="linebreak"></span>
<span class="line indent2">πολύφυλλον,</span><span class="linebreak"></span>
<span class="line">κότινον, σχῖνον, μελίαν, λεύκην, ἁλίαν<a class="footnoteLink" href="#note_LCL512_190_16" id="target_note_LCL512_190_16"><sup>16</sup></a> δρῦν,</span><span class="linebreak"></span>
<span class="line indent2">κιττόν, ἐρείκην,</span><span class="linebreak"></span>
<span class="line">πρόμαλον, ῥάμνον, φλόμον, ἀνθέρικον, κισθόν,</span><span class="linebreak"></span>
<span class="line indent2">φηγόν, θύμα, θύμβραν.</span><span class="linebreak"></span></p></blockquote>
<p class="noindent">videturne vobis ciborum ista simplicitas, ubi tot enumerantur
vel arbusta vel frutices non minus suco diversa
quam nomine?</p>
<p>10. quod autem non facilius morbis homines
quam pecudes occupentur, Homero teste contentus
sum qui pestilentiam refert a pecudibus inchoatam, quando
morbus, antequam in homines posset inrepere, facilius
captis pecoribus incubuit.</p>
<p>11. sed et quanta sit mutis<a class="footnoteLink" href="#note_LCL512_190_17" id="target_note_LCL512_190_17"><sup>17</sup></a> animalibus
infirmitas vitae brevitas indicio est. quod enim eorum
quibus notitia nobis in usu est potest annos hominis
aequare nisi recurras forte ad ea, quae de corvis atque cornicibus
fabulosa dicuntur? quos tamen videmus omnibus
inhiare cadaveribus universisque seminibus insidiari, fructus




</p></section><notes><section class="footnotes"><ul><li class="note" id="note_LCL512_190_15"><a class="footnoteCrossrefLink" href="#target_note_LCL512_190_15" title="Click to highlight in text"><sup class="lineRef">15</sup>τούτοισί γε θαλλόν <span class="italic">Meineke</span> (ΤΟΥΤΟΙCINETAΛΛOHN
PF, ΤΟΥΓΟΙC- Q), τουτοισιν ἔτ᾿ ἄλλα <span class="italic">xylander, alii alia</span></a></li><script type="text/javascript">document.getElementById('note_LCL512_190_15').style.display = "none";</script><li class="note" id="note_LCL512_190_16"><a class="footnoteCrossrefLink" href="#target_note_LCL512_190_16" title="Click to highlight in text"><sup class="lineRef">16</sup>ἁλίαν] ἀρίαν <span class="italic">Lobeck</span></a></li><script type="text/javascript">document.getElementById('note_LCL512_190_16').style.display = "none";</script><li class="note" id="note_LCL512_190_17"><a class="footnoteCrossrefLink" href="#target_note_LCL512_190_17" title="Click to highlight in text"><sup class="lineRef">17</sup>mutis C<sup>2</sup>J<sup>2</sup>: multis ω</a></li><script type="text/javascript">document.getElementById('note_LCL512_190_17').style.display = "none";</script></ul></section></notes></section>