<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


in quo sola anima deo sacratur, unde etiam haruspices
animales has hostias vocant, utrumque hostiarum genus in
carmine suo Vergilius ostendit.</p>
<p>2. et primo quidem illud
quo voluntas numinum per exta monstratur:</p>
<blockquote><p><span class="line">mactat<a class="footnoteLink" href="#note_LCL511_36_24" id="target_note_LCL511_36_24"><sup>24</sup></a> lectas de more bidentes,</span><span class="linebreak"></span></p></blockquote>
<p class="noindent">et mox:</p>
<blockquote><p><span class="line indent7">. . . pecudumque reclusis</span><span class="linebreak"></span>
<span class="line">pectoribus inhians spirantia consulit exta.</span><span class="linebreak"></span></p></blockquote>
<p>3. alterum illud in quo hostia animalis dicitur, quod eius
tantum anima sacratur, ostendit, cum facit Entellum victorem
Eryci mactare taurum. nam ut expleret animalis
hostiae causas, ipso usus est nomine:</p>
<blockquote><p><span class="line">“hanc tibi, Eryx, meliorem animam pro morte</span><span class="linebreak"></span>
<span class="line indent2">Daretis.”</span><span class="linebreak"></span></p></blockquote>
<p class="noindent">et ut nuncupata vota signaret, ait “persolvo,” quod de voto
proprie dicitur, utque ostenderet persolutum dis, signavit
dicens,</p>
<blockquote><p><span class="line">sternitur exanimisque tremens procumbit humi bos.</span><span class="linebreak"></span></p></blockquote>
<p>4. videndum etiam ne et illam hostiam ostendat animalem:</p>
</section><notes><section class="footnotes"><ul><li class="note" id="note_LCL511_36_24"><a class="footnoteCrossrefLink" href="#target_note_LCL511_36_24" title="Click to highlight in text"><sup class="lineRef">24</sup>mactat (<span class="italic">cf. 3.12.10, sic et Arus. GL 7:493.25</span>)] -tant <span class="italic">Verg.</span></a></li><script type="text/javascript">document.getElementById('note_LCL511_36_24').style.display = "none";</script></ul></section></notes></section>