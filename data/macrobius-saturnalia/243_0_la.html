<section class="div1 language" lang="la"><header><hgroup><h1>Saturnalia</h1></hgroup></header><section class="div2"><blockquote><p>


altilia ex farina involuta, ficedulas, murices et purpuras.
in cena sumina, sinciput aprugnum, patinam
piscium, patinam suminis, anates, querquedulas
elixas, lepores, altilia assa, amulum, panes Picentes.</p></blockquote>
<p>13. ubi iam luxuria tunc accusaretur quando tot rebus farta
fuit cena pontificum? ipsa vero edulium genera quam dictu
turpia? nam Titius in suasione legis Fanniae obicit saeculo
suo quod porcum Troianum mensis inferant, quem illi
ideo sic vocabant, quasi aliis inclusis animalibus gravidum,
ut ille Troianus equus gravidus armatis fuit.</p>
<p>14. ‘Exigebat hoc quoque illa gulae intemperantia, ut
et lepores saginarentur teste Varrone, qui de agri cultura
libro tertio cum de leporibus loqueretur sic ait: “hoc<a class="footnoteLink" href="#note_LCL511_94_83" id="target_note_LCL511_94_83"><sup>83</sup></a>
quoque nuper institutum ut saginarentur,<a class="footnoteLink" href="#note_LCL511_94_84" id="target_note_LCL511_94_84"><sup>84</sup></a> cum exceptos
e leporario condant<a class="footnoteLink" href="#note_LCL511_94_85" id="target_note_LCL511_94_85"><sup>85</sup></a> in caveis et loco clauso faciant<a class="footnoteLink" href="#note_LCL511_94_86" id="target_note_LCL511_94_86"><sup>86</sup></a> pingues.”</p>
<p>15. si cui hoc mirum videtur quod ait Varro lepores
aetate illa solitos saginari, accipiat aliud quod maiore admiratione
sit dignum, cochleas saginatas, quod idem Varro
in eodem libro refert. verba ipsa qui volet legere, ubi quaerere
debeat indicavi.</p>
<p>16. neque ego nunc antiquitati nos






</p></section><notes><section class="footnotes"><ul><li class="note" id="note_LCL511_94_83"><a class="footnoteCrossrefLink" href="#target_note_LCL511_94_83" title="Click to highlight in text"><sup class="lineRef">83</sup>hoc] hos <span class="italic">Varro</span></a></li><script type="text/javascript">document.getElementById('note_LCL511_94_83').style.display = "none";</script><li class="note" id="note_LCL511_94_84"><a class="footnoteCrossrefLink" href="#target_note_LCL511_94_84" title="Click to highlight in text"><sup class="lineRef">84</sup>saginarentur] -ent <span class="italic">Varro, deinde</span> pleraque (<span class="italic">codd</span>.) <span class="italic">vel</span> plerumque
(<span class="italic">Keil</span>)</a></li><script type="text/javascript">document.getElementById('note_LCL511_94_84').style.display = "none";</script><li class="note" id="note_LCL511_94_85"><a class="footnoteCrossrefLink" href="#target_note_LCL511_94_85" title="Click to highlight in text"><sup class="lineRef">85</sup>condant <span class="italic">ed. Paris. 1585</span>: condam w (quon- β)</a></li><script type="text/javascript">document.getElementById('note_LCL511_94_85').style.display = "none";</script><li class="note" id="note_LCL511_94_86"><a class="footnoteCrossrefLink" href="#target_note_LCL511_94_86" title="Click to highlight in text"><sup class="lineRef">86</sup>faciant P<sup>2</sup>C: faciam ω</a></li><script type="text/javascript">document.getElementById('note_LCL511_94_86').style.display = "none";</script></ul></section></notes></section>