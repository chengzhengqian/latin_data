<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

praeesse ianuis nomen ostendit, quod est simile Θυραίῳ.
nam et cum clavi ac virga figuratur, quasi omnium et portarum
custos et rector viarum.</p>
<p>8. pronuntiavit Nigidius
Apollinem Ianum esse Dianamque Ianam, adposita d littera,
quae saepe i litterae causa decoris adponitur: “reditur”
“redhibetur” “redintegratur” et similia.</p>
<p>9. ‘Ianum quidam solem demonstrari volunt et ideo geminum—quasi utriusque ianuae caelestis potentem—qui
exoriens aperiat diem, occidens claudat invocarique primum,
cum alicui deo res divina celebratur, ut per eum pateat
ad illum cui immolatur accessus, quasi preces supplicum
per portas suas ad deos ipse transmittat.</p>
<p>10. inde et
simulacrum eius plerumque fingitur manu dextera trecentorum
et sinistra sexaginta et quinque numerum tenens ad
demonstrandam anni dimensionem, quae praecipua est
solis potestas.</p>
<p>11. alii mundum id est caelum esse voluerunt
Ianumque ab eundo dictum, quod mundus semper
eat dum in orbem volvitur et ex se initium faciens in se refertur:
unde et Cornificius Etymorum libro tertio, “Cicero,”
inquit, “non Ianum sed Eanum nominat, ab eundo.”</p>
<p>12. hinc et Phoenices in sacris imaginem eius exprimentes
draconem finxerunt in orbem redactum caudamque suam







</p></section><notes></notes></section>