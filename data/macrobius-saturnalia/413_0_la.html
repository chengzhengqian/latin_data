<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>3. sed me pudet quod tantus vir, Graecarum etiam
doctissimus litterarum, ignoravit Euripidis nobilissimam
fabulam Alcestim.</p>
<p>4. in hac enim fabula in scaenam Orcus
inducitur gladium gestans quo crinem abscidat Alcestidis
et sic loquitur:</p>
<blockquote><p><span class="line">ἡ δ᾿ οὖν γυνὴ κάτεισιν εἰς Ἅιδου δόμους.</span><span class="linebreak"></span>
<span class="line">στείχω δ᾿ ἐπ᾿ αὐτήν, ὡς κατάρξωμαι ξίφει·</span><span class="linebreak"></span>
<span class="line">ἱερὸς γὰρ οὗτος τῷ κατὰ χθονὸς θεῷ<a class="footnoteLink" href="#note_LCL511_434_242" id="target_note_LCL511_434_242"><sup>242</sup></a></span><span class="linebreak"></span>
<span class="line">ὅτῷ<a class="footnoteLink" href="#note_LCL511_434_243" id="target_note_LCL511_434_243"><sup>243</sup></a> τόδ᾿ ἔγχος κρατὸς ἁγνίσῃ τρίχα.</span><span class="linebreak"></span></p></blockquote>
<p>5. proditum est, ut opinor, quem secutus Vergilius fabulam
abscidendi crinis induxerit. ἁγνίσαι autem Graeci dicunt
dis consecrare, unde poeta vester ait ex Iridis persona,</p>
<blockquote><p><span class="line indent11">. . . hunc ego Diti</span><span class="linebreak"></span>
<span class="line">sacrum iussa fero teque isto corpore solvo.</span><span class="linebreak"></span></p></blockquote>
<p>6. ‘Nunc quia pleraque omnia quae supra dixi instructa
auctoritate tragicorum probavi, id quoque quod a Sophocle
tractum est adnotabo.</p>
<p>7. in libro enim quarto Vergilius
Elissam facit, postquam ab Aenea relinquitur, velut ad
sacricolarum sagarumque carmina et devotiones confugientem
et inter cetera ait sedandi amoris gratia herbas
quaesitas quae aëneis falcibus secarentur.</p>
<p>8. haec res
nonne quaestione digna est, unde Vergilio aëneae falces in
mentem venerint? ponam itaque Vergilianos versus mox et
inde<a class="footnoteLink" href="#note_LCL511_434_244" id="target_note_LCL511_434_244"><sup>244</sup></a> Sophoclis quos Maro aemulatus est:</p>
</section><notes><section class="footnotes"><ul><li class="note" id="note_LCL511_434_242"><a class="footnoteCrossrefLink" href="#target_note_LCL511_434_242" title="Click to highlight in text"><sup class="lineRef">242</sup>τῷ κ. χ. θεῷ] τῶν κ. χ. θεῶν <span class="italic">Eur.</span></a></li><script type="text/javascript">document.getElementById('note_LCL511_434_242').style.display = "none";</script><li class="note" id="note_LCL511_434_243"><a class="footnoteCrossrefLink" href="#target_note_LCL511_434_243" title="Click to highlight in text"><sup class="lineRef">243</sup>ὅτῷ] ὅτου <span class="italic">Eur.</span></a></li><script type="text/javascript">document.getElementById('note_LCL511_434_243').style.display = "none";</script><li class="note" id="note_LCL511_434_244"><a class="footnoteCrossrefLink" href="#target_note_LCL511_434_244" title="Click to highlight in text"><sup class="lineRef">244</sup>mox et inde] exinde et <span class="italic">Eyss.</span></a></li><script type="text/javascript">document.getElementById('note_LCL511_434_244').style.display = "none";</script></ul></section></notes></section>