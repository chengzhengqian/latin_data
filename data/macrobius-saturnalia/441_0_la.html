<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


probabo. unum nunc exemplum proferam quod ad probanda
quae adsero paene sufficiet.</p>
<p>4. ‘Afranius enim togatarum scriptor in ea togata quae
Compitalia inscribitur, non inverecunde respondens arguentibus
quod plura sumpsisset a Menandro, “fateor,” inquit
“sumpsi non ab illo modo sed ut quisquis<a class="footnoteLink" href="#note_LCL512_4_2" id="target_note_LCL512_4_2"><sup>2</sup></a> habuit quod
conveniret<a class="footnoteLink" href="#note_LCL512_4_3" id="target_note_LCL512_4_3"><sup>3</sup></a> mihi quodque<a class="footnoteLink" href="#note_LCL512_4_4" id="target_note_LCL512_4_4"><sup>4</sup></a> me non posse melius facere
credidi, etiam a Latino.”</p>
<p>5. quod si haec societas et rerum
communio poetis scriptoribusque omnibus inter se exercenda
concessa est, quis fraudi Vergilio vertat, si ad excolendum
se quaedam ab antiquioribus mutuatus sit? cui
etiam gratia hoc nomine habenda est quod nonnulla ab illis
in opus suum, quod aeterno mansurum est, transferendo
fecit ne omnino memoria veterum deleretur, quos, sicut
praesens sensus ostendit, non solum neglectui<a class="footnoteLink" href="#note_LCL512_4_5" id="target_note_LCL512_4_5"><sup>5</sup></a> verum
etiam risui habere iam coepimus.</p>
<p>6. denique et iudicio
transferendi et modo imitandi consecutus est ut quod
apud illum legerimus alienum, aut illius esse malimus aut
melius hic quam ubi natum est sonare miremur.</p>
<p>7. ‘Dicam itaque primum quos ab aliis traxit vel ex dimidio
sui versus vel paene solidos, post hoc locos integros







</p></section><notes><section class="footnotes"><ul><li class="note" id="note_LCL512_4_2"><a class="footnoteCrossrefLink" href="#target_note_LCL512_4_2" title="Click to highlight in text"><sup class="lineRef">2</sup>quisque <span class="italic">ed. Colon. 1521</span> (<span class="italic">de hoc loco v. Kaster 2010, 77–78</span>)</a></li><script type="text/javascript">document.getElementById('note_LCL512_4_2').style.display = "none";</script><li class="note" id="note_LCL512_4_3"><a class="footnoteCrossrefLink" href="#target_note_LCL512_4_3" title="Click to highlight in text"><sup class="lineRef">3</sup>conveniret quod <span class="italic">Bentley</span></a></li><script type="text/javascript">document.getElementById('note_LCL512_4_3').style.display = "none";</script><li class="note" id="note_LCL512_4_4"><a class="footnoteCrossrefLink" href="#target_note_LCL512_4_4" title="Click to highlight in text"><sup class="lineRef">4</sup>quod <span class="italic">Bothe</span></a></li><script type="text/javascript">document.getElementById('note_LCL512_4_4').style.display = "none";</script><li class="note" id="note_LCL512_4_5"><a class="footnoteCrossrefLink" href="#target_note_LCL512_4_5" title="Click to highlight in text"><sup class="lineRef">5</sup>neglectui <span class="italic">ed. Colon. 1521</span>: non lectui ω</a></li><script type="text/javascript">document.getElementById('note_LCL512_4_5').style.display = "none";</script></ul></section></notes></section>