<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

nisi pomum misisse vellet. forte his diebus Cascellius
consultus a quodam an nux pinea pomum esset respondit,
“si in Vatinium missurus est, pomum est.”</p>
<p>2. Mercatori
deinde, quem ad modum cum socio navem divideret interroganti,
respondisse traditur, “navem si dividis, nec tu
nec socius habebitis.”</p>
<p>3. In Galbam eloquentia clarum sed
quem habitus, ut supra dixi, corporis destruebat M. Lollii
vox circumferebatur: “ingenium Galbae male habitat.”</p>
<p>4. In eundem Galbam Orbilius grammaticus acerbius inrisit.
prodierat Orbilius in reum testis. quem Galba ut
confunderet dissimulata professione eius interrogavit,
“quid artium facis?” respondit: “in sole gibbos soleo fricare.”</p>
<p>5. L. Caecilius, cum C. Caesar aliis qui secum pila
lusitabant centena sestertia, illi uni quinquaginta dari iussisset,
“quid? ego,” inquit, “una manu ludo?”</p>
<p>6. ‘Cum iratus esse P. Clodius D. Laberio<a class="footnoteLink" href="#note_LCL510_366_42" id="target_note_LCL510_366_42"><sup>42</sup></a> diceretur
quod ei mimum petenti non dedisset, “quid amplius,” inquit,
“mihi facturus es, nisi ut Dyrrhachium eam et redeam?,”
ludens ad Ciceronis exilium.</p>
</section><notes><section class="footnotes"><ul><li class="note" id="note_LCL510_366_42"><a class="footnoteCrossrefLink" href="#target_note_LCL510_366_42" title="Click to highlight in text"><sup class="lineRef">42</sup>Laberio F<sup>m</sup>: valerio ω</a></li><script type="text/javascript">document.getElementById('note_LCL510_366_42').style.display = "none";</script></ul></section></notes></section>