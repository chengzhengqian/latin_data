<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

de rebus, quoad Romanae litterae erunt, in veterum
libris disputabunt, Praetextatos vero, Flavianos, Albinos,
Symmachos et Eustathios, quorum splendor similis et non
inferior virtus est, eodem modo loqui aliquid licitum non
erit.</p>
<p>5. Nec mihi fraudi sit si uni aut alteri ex his quos coetus
coegit matura aetas posterior saeculo Praetextati fuit,
quod licito fieri Platonis dialogi testimonio sunt. quippe
Socrate ita Parmenides antiquior ut huius pueritia vix illius
adprehenderit senectutem, et tamen inter illos de rebus
arduis disputatur; inclitum dialogum Socrates habita cum
Timaeo disputatione consumit, quos constat eodem saeculo
non fuisse.</p>
<p>6. Paralus vero et Xanthippus, quibus Pericles
pater fuit, cum Protagora apud Platonem disserunt
secundo adventu Athenis morante, quos multo ante infamis
illa pestilentia Atheniensis absumpserat.<a class="footnoteLink" href="#note_LCL510_12_7" id="target_note_LCL510_12_7"><sup>7</sup></a> annos ergo
coeuntium mitti in digitos, exemplo Platonis nobis suffragante,
non convenit.</p>
<p>7. quo autem facilius quae ab omnibus
dicta sunt apparere ac secerni possent, Decium de
Postumiano quinam ille sermo aut inter quos fuisset sciscitantem
fecimus. et ne diutius lectori desideria moremur,






</p></section><notes><section class="footnotes"><ul><li class="note" id="note_LCL510_12_7"><a class="footnoteCrossrefLink" href="#target_note_LCL510_12_7" title="Click to highlight in text"><sup class="lineRef">7</sup>absumpserat P<sup>2</sup>G<sup>2</sup>XVAC: ads- <span class="italic">vel</span> ass- Ï‰</a></li><script type="text/javascript">document.getElementById('note_LCL510_12_7').style.display = "none";</script></ul></section></notes></section>