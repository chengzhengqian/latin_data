<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line">16. Et sacer implevit dextram scyphus.</span><span class="linebreak"></span></p></blockquote>
<p class="noindent">scyphus Herculis poculum est, ita ut Liberi patris canthraus.
Herculem vero fictores veteres non sine causa
cum poculo fecerunt—et non numquam cassabundum et
ebrium—non solum quod is heros bibax fuisse perhibetur,
sed etiam quod antiqua historia est Herculem poculo tamquam
navigio vectum<a class="footnoteLink" href="#note_LCL511_466_300" id="target_note_LCL511_466_300"><sup>300</sup></a> immensa maria transisse.</p>
<p>17. sed
de utraque re pauca ex Graecis antiquitatibus dicam. et
multibibum heroa istum fuisse, ut taceam quae vulgo nota
sunt, illud non obscurum argumentum est quod Ephippus
in Busiride inducit Herculem sic loquentem:</p>
<blockquote><p><span class="line">οὐκ οἶσθά μ᾿ ὄντα πρὸς θεῶν Τιρύνθιον</span><span class="linebreak"></span>
<span class="line">Ἀργεῖον, οἳ μεθύοντες ἀεὶ τὰς μάχας</span><span class="linebreak"></span>
<span class="line">πάσας μάχονται;</span><span class="linebreak"></span>
<span class="line indent6">—τοιγαροῦν φεύγουσ᾿ ἀεί.</span><span class="linebreak"></span></p></blockquote>
<p>18. est etiam historia non adeo notissima nationem quandam
hominum fuisse prope Heracleam ab Hercule constitutam
Cylicranorum composito nomine ἀπὸ τῆς κύλικος,
quod poculi genus nos una littera immutata calicem dicimus.</p>
<p>19. poculo autem Herculem vectum ad Ἐρύθειαν,<a class="footnoteLink" href="#note_LCL511_466_301" id="target_note_LCL511_466_301"><sup>301</sup></a>
id est Hispaniae insulam, navigasse et Panyassis,<a class="footnoteLink" href="#note_LCL511_466_302" id="target_note_LCL511_466_302"><sup>302</sup></a> egregius
scriptor Graecorum, dicit et Pherecydes auctor est,
quorum verba subdere supersedi, quia propiora sunt fabulae



</p></section><notes><section class="footnotes"><ul><li class="note" id="note_LCL511_466_300"><a class="footnoteCrossrefLink" href="#target_note_LCL511_466_300" title="Click to highlight in text"><sup class="lineRef">300</sup>vectum <span class="italic">cod. Laurent. 65.36, Bentley ex coniect.</span>: ventis ω</a></li><script type="text/javascript">document.getElementById('note_LCL511_466_300').style.display = "none";</script><li class="note" id="note_LCL511_466_301"><a class="footnoteCrossrefLink" href="#target_note_LCL511_466_301" title="Click to highlight in text"><sup class="lineRef">301</sup>vectum ad Ἐρύθειαν <span class="italic">ed. Basil. 1535</span>: ductum ΑΔΕΓΥΤΗΡΑ <span class="italic">vel sim.</span> α</a></li><script type="text/javascript">document.getElementById('note_LCL511_466_301').style.display = "none";</script><li class="note" id="note_LCL511_466_302"><a class="footnoteCrossrefLink" href="#target_note_LCL511_466_302" title="Click to highlight in text"><sup class="lineRef">302</sup>Panyassis <span class="italic">ed. Basil. 1535, Athen.</span>: -astis ω</a></li><script type="text/javascript">document.getElementById('note_LCL511_466_302').style.display = "none";</script></ul></section></notes></section>