<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">et,</p>
<blockquote><p><span class="line">vidi egomet duo de numero . . . corpora nostro . . .</span><span class="linebreak"></span></p></blockquote>
<p>15. ‘Facit hyberbole, id est nimietas, pathos, per quam
exprimitur vel ira vel misericordia: ira, ut cum forte dicimus
“milies ille perire debuerat,” quod est apud Vergilium,</p>
<blockquote><p><span class="line">omnes per mortes animam sontem ipse dedissem,</span><span class="linebreak"></span></p></blockquote>
<p class="noindent">miseratio, cum dicit,</p>
<blockquote><p><span class="line">Daphni, tuum Poenos etiam ingemuisse leones</span><span class="linebreak"></span>
<span class="line">interitum . . . .</span><span class="linebreak"></span></p></blockquote>
<p>16. nascitur praeter haec de nimietate vel amatorium vel
alterius generis pathos,</p>
<blockquote><p><span class="line">si mihi non haec lux toto iam longior anno est . . .,</span><span class="linebreak"></span></p></blockquote>
<p class="noindent">et illud seorsum,</p>
<blockquote><p><span class="line indent6">. . . maria ante exurere Turno</span><span class="linebreak"></span>
<span class="line">quam sacras dabitur pinus,</span><span class="linebreak"></span></p></blockquote>
<p class="noindent">et,</p>
<blockquote><p><span class="line">. . . non si tellurem effundat in undas.</span><span class="linebreak"></span></p></blockquote>
<p>17. ‘Exclamatio, quae apud Graecos “ἐκφώνησις” dicitur,
movet pathos. haec fit interdum ex persona poetae,




</p></section><notes></notes></section>