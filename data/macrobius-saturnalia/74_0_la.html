<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

pressa cessisset. transfigurasse se tamen in serpentem pater
creditur et coisse cum filia.</p>
<p>25. horum omnium haec
proferuntur indicia: quod virgam myrteam in templo haberi
nefas sit; quod super caput eius extendatur vitis qua
maxime eam pater decipere temptavit; quod vinum in
templum eius non suo nomine soleat inferri sed vas in quo
vinum inditum est mellarium nominetur et vinum lac nuncupetur;
serpentesque in templo eius nec terrentes nec timentes
indifferenter appareant.</p>
<p>26. quidam Medeam putant,
quod in aede<a class="footnoteLink" href="#note_LCL510_148_69" id="target_note_LCL510_148_69"><sup>69</sup></a> eius omne genus herbarum sit ex
quibus antistites dant plerumque medicinas, et quod templum
eius virumintroire non liceat propter iniuriam quam
ab ingrato viro Iasone perpessa est.</p>
<p>27. haec apud Graecos
θεὸς γυναικεία dicitur, quam Varro Fauni filiam tradit
adeo pudicam ut extra γυναικωνῖτιν numquam sit egressa,
nec nomen eius in publico fuerit auditum, nec virum
umquam viderit vel a viro visa sit, propter quod nec vir
templum eius ingreditur.</p>
<p>28. unde et mulieres in Italia sacro
Herculis non licet interesse, quod Herculi, cum boves
Geryonis per agros Italiae duceret, sitienti respondit mulier
aquam se non posse praestare, quod feminarum deae
celebraretur dies, nec ex eo apparatu viris gustare fas esset.
propter quod Hercules facturus sacrum detestatus
est praesentiam feminarum et Potitio ac Pinario sacrorum






</p></section><notes><section class="footnotes"><ul><li class="note" id="note_LCL510_148_69"><a class="footnoteCrossrefLink" href="#target_note_LCL510_148_69" title="Click to highlight in text"><sup class="lineRef">69</sup>aede <span class="italic">ed. Colon. 1521</span>: aedem ω</a></li><script type="text/javascript">document.getElementById('note_LCL510_148_69').style.display = "none";</script></ul></section></notes></section>