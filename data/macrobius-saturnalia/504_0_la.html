<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">sine dubitatione successit, aut si quid aliud de vestibuli vocabulo
intellegendum est, scire desidero.’</p>
<p>15. Ad haec Servius: ‘pleraque sunt vocabula quibus
vulgo utimur neque tamen liquido advertimus quid ea ex
vera proprietate significent, sicuti est vestibulum in sermonibus
celebre atque obvium verbum, non omnibus tamen
qui illo facile utuntur liquido spectatum.<a class="footnoteLink" href="#note_LCL512_130_167" id="target_note_LCL512_130_167"><sup>167</sup></a> putant enim
vestibulum esse partem domus priorem, quam atrium vocant.</p>
<p>16. sed Caecilius<a class="footnoteLink" href="#note_LCL512_130_168" id="target_note_LCL512_130_168"><sup>168</sup></a> Gallus, vir doctissimus, in libro
de significatione verborum quae ad ius civile pertinent secundo,
vestibulum dicit esse non in ipsis aedibus neque aedium
partem sed locum ante ianuam domus vacuum, per
quem de via aditus accessusque ad fores aedium sit. ipsa
enim ianua procul a via fiebat, area intersita quae vacaret.</p>
<p>17. quae porro huic vocabulo ratio sit quaeri multum solet,
sed quae scripta apud idoneos auctores legi proferre in
medium non pigebit.</p>
<p>18. “ve” particula, sicuti quaedam
alia, tum intentionem significat tum minutionem. nam “vetus”
et “vehemens,” alterum ab aetatis magnitudine compositum
elisumque est, alterum a nimio impetu et vi mentis
instructum. “vecors” autem et “vesanus” privationem
significat sanitatis aut cordis.</p>
<p>19. diximus autem superius






</p></section><notes><section class="footnotes"><ul><li class="note" id="note_LCL512_130_167"><a class="footnoteCrossrefLink" href="#target_note_LCL512_130_167" title="Click to highlight in text"><sup class="lineRef">167</sup>spectatum <span class="italic">C Gell.</span> (<span class="italic">nisi</span> exceptum <span class="italic">malis</span>): ex(s)pectatum ω</a></li><script type="text/javascript">document.getElementById('note_LCL512_130_167').style.display = "none";</script><li class="note" id="note_LCL512_130_168"><a class="footnoteCrossrefLink" href="#target_note_LCL512_130_168" title="Click to highlight in text"><sup class="lineRef">168</sup>caecilius ω, <span class="italic">Gell.</span>: C. Aelius <span class="italic">Pontano apud Gell.</span></a></li><script type="text/javascript">document.getElementById('note_LCL512_130_168').style.display = "none";</script></ul></section></notes></section>