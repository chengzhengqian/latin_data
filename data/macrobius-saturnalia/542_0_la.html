<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


ebriis. fiunt enim tremuli, graves, pallidi, et saltu tumultuantis
spiritus artus suos et membra quatiuntur. idem corporis
torpor ambobus, eadem linguae titubatio. multis autem
et morbus ille quem παράλυσιν Graeci vocant sic
nimio vino, ut multo algore, contingit.</p>
<p>10. respicite etiam
quae genera curationis adhibeantur ebriis. nonne cubare
sub multis operimentis iubentur ut exstinctus calor refoveatur?
non et ad calida lavacra ducuntur? non illis unctionum
tepore calor corporis excitatur?</p>
<p>11. postremo qui
fiunt crebro ebrii &lt;alii&gt;<a class="footnoteLink" href="#note_LCL512_206_25" id="target_note_LCL512_206_25"><sup>25</sup></a> cito senescunt, alii ante tempus
competentis aetatis vel calvitio vel canitie insigniuntur,
quae non nisi inopia caloris eveniunt.</p>
<p>12. quid aceto frigidius,
quod culpatum vinum est? solum enim hoc ex omnibus
umoribus crescentem flammam violenter extinguit,
dum per frigus suum calorem vincit elementi.</p>
<p>13. nec hoc
praetereo, quod ex fructibus arborum illi sunt frigidiores,
quorum sucus imitatur vini saporem, ut mala seu simplicia
seu granata vel cydonia, quae cotonea vocat Cato.</p>
<p>14. ‘Haec ideo dixerim, quod me saepe movit et exercuit
mecum disputantem, quia in medium proferre volui,
quid<a class="footnoteLink" href="#note_LCL512_206_26" id="target_note_LCL512_206_26"><sup>26</sup></a> de vino aestimaverim sentiendum. ceterum consultationem
mihi debitam non omitto. te enim, Dysari,
convenio ut quod quaerendum mihi occurrit absolvas.</p>
<p>15. legisse apud philosophum Graecum memini—ni fallor,
ille Aristoteles fuit in libro quem de ebrietate composuit—






</p></section><notes><section class="footnotes"><ul><li class="note" id="note_LCL512_206_25"><a class="footnoteCrossrefLink" href="#target_note_LCL512_206_25" title="Click to highlight in text"><sup class="lineRef">25</sup>alii <span class="italic">add. Willis</span> (<span class="italic">sed post</span> senescunt)</a></li><script type="text/javascript">document.getElementById('note_LCL512_206_25').style.display = "none";</script><li class="note" id="note_LCL512_206_26"><a class="footnoteCrossrefLink" href="#target_note_LCL512_206_26" title="Click to highlight in text"><sup class="lineRef">26</sup>quid <span class="italic">ed. Ven. 1472</span>: quod ω</a></li><script type="text/javascript">document.getElementById('note_LCL512_206_26').style.display = "none";</script></ul></section></notes></section>