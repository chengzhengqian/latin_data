<section class="div1 language" lang="la"><header><hgroup><h1>Saturnalia</h1></hgroup></header><section class="div2"><blockquote><p>
<span class="line">τὴν ἄγετ᾿ ἐξ Ἐφύρης ποταμοῦ ἄπο Σελλήεντος</span><span class="linebreak"></span>
<span class="line">πέρσας ἄστεα πολλὰ διοτρεφέων αἰζηῶν.</span><span class="linebreak"></span>
<span class="line">Τληπόλεμος δ᾿ ἐπεὶ οὖν τράφ᾿ ἐνὶ μεγάρῳ</span><span class="linebreak"></span>
<span class="line">εὐπήκτῳ,</span><span class="linebreak"></span>
<span class="line">αὐτίκα πατρὸς ἑοῖο φίλον μήτρωα κατέκτα,</span><span class="linebreak"></span></p></blockquote>
<p class="noindent">et reliqua quibus protraxit iucunditatem.</p>
<p>4. Vergilius in
hoc secutus auctorem in priore catalogo modo de Aventino, modo de Hippolyto fabulatur, in secundo Cycnus ei fabula
est. et sic amoenitas intertexta fastidio narrationum
medetur.</p>
<p>5. in omnibus vero Georgicorum libris hoc idem
summa cum elegantia fecit. nam post praecepta, quae natura
res dura est, ut legentis animum vel auditum novaret,
singulos libros acciti extrinsecus argumenti interpositione
conclusit, primum de signis tempestatum, de laudatione
rusticae vitae secundum, et tertius desinit in pestilentiam
pecorum, quarti finis est de Orpheo et Aristaeo non otiosa
narratio. ita in omni opere Maronis Homerica Iucet imitatio.</p>
<p>6. ‘Homerus omnem poesin suam ita sententiis farsit ut
singula eius ἀποφθέγματα vice proverbiorum in omnium
ore fungantur:</p>
<blockquote><p><span class="line">ἀλλ᾿ οὔ πως ἅμα πάντα θεοὶ δόσαν ἀνθρώποισιν,</span><span class="linebreak"></span>
</p></blockquote></section><notes></notes></section>