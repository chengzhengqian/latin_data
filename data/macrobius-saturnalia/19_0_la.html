<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

“hilares,” et ideo certum est licito et “Saturnalium” et “Saturnaliorum”
dici, cum alterum regula cum auctoritate,
alterum etsi sola sed multorum defendat auctoritas.</p>
<p>17. ‘Reliqua autem verba quae Avieno nostro nova visa
sunt veterum nobis sunt testimoniis adserenda. Ennius
enim—nisi cui videtur inter nostrae aetatis politiores munditias
respuendus—“noctu concubia” dixit his versibus:</p>
<blockquote><p><span class="line">qua Galli furtim noctu summa arcis adorti</span><span class="linebreak"></span>
<span class="line">moenia concubia vigilesque repente cruentant.</span><span class="linebreak"></span></p></blockquote>
<p>18. quo in loco animadvertendum est non solum quod
“noctu concubia” sed quod etiam “qua noctu” dixerit. et
hoc posuit in Annalium septimo, in quorum tertio clarius
idem dixit:</p>
<blockquote><p><span class="line">hac noctu filo pendebit Etruria tota.</span><span class="linebreak"></span></p></blockquote>
<p class="noindent">Claudius etiam Quadrigarius Annali tertio: “senatus autem
de nocte convenire, noctu multa domum dimitti.”</p>
<p>19. non esse ab re puto hoc in loco id quoque admonere,
quod decemviri in duodecim tabulis inusitatissime “nox”
pro “noctu” dixerunt. verba haec sunt: “si nox furtum
faxit,<a class="footnoteLink" href="#note_LCL510_38_17" id="target_note_LCL510_38_17"><sup>17</sup></a> si im occisit, iure caesus esto.” in quibus verbis id
etiam notandum est, quod ab eo quod est “is” non “eum”
casu accusativo sed “im” dixerunt.</p>
</section><notes><section class="footnotes"><ul><li class="note" id="note_LCL510_38_17"><a class="footnoteCrossrefLink" href="#target_note_LCL510_38_17" title="Click to highlight in text"><sup class="lineRef">17</sup>faxit <span class="italic">Cujas</span>: factum sit ω</a></li><script type="text/javascript">document.getElementById('note_LCL510_38_17').style.display = "none";</script></ul></section></notes></section>