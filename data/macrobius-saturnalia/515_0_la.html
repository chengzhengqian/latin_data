<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

verba convivium?</p>
<p>18. nam si Homeri latentem prudentiam
scruteris altius, delenimentum illud quod Helena
vino miscuit—</p>
<blockquote><p><span class="line">νηπενθές τ᾿ ἄχολόν τε, κακῶν ἐπίληθον</span><span class="linebreak"></span>
<span class="line indent2">ἁπάντων—</span><span class="linebreak"></span></p></blockquote>
<p class="noindent">non herba fuit, non ex India sucus, sed narrandi opportunitas
quae hospitem maeroris oblitum flexit ad gaudium.</p>
<p>19. Vlixis enim praeclara facinora filio praesente narrabat:</p>
<blockquote><p><span class="line">οἷον καὶ τόδ᾿ ἔρεξε καὶ ἔτλη καρτερὸς ἀνήρ.</span><span class="linebreak"></span></p></blockquote>
<p class="noindent">ergo paternam gloriam et singula eius facta fortia digerendo
animum filii fecit alacriorem, et ita credita est contra
maerorem vino remedium miscuisse.</p>
<p>20. ‘Quid hoc, inquis, ad philosophiam? immo nihil
tam cognatum sapientiae quam locis et temporibus aptare
sermones, personarum quae aderunt aestimatione in medium
vocata.</p>
<p>21. alios enim relata incitabunt exempla virtutum,
alios beneficiorum, non nullos modestiae, ut et qui
aliter agebant saepe auditis talibus ad emendationem venirent.</p>
<p>22. sic autem vitiis inretitos, si et hoc in conviviis
exegerit loquendi ordo, feriet philosophia non sentientes,
ut Liber pater thyrso ferit per obliquationem circumfusae
hederae latente mucrone, quia non ita profitebitur in
convivio censorem ut palam vitia castiget.</p>
<p>23. ceterum his



</p></section><notes></notes></section>