<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

urbis, sepulta est ac sollenne sacrificium eidem constitutum,
quo dis Manibus eius per flaminem sacrificaretur,
Iovique feriae consecratae, quod aestimaverunt antiqui
animas a Iove dari et rursus post mortem eidem reddi.</p>
<p>16. Cato ait Larentiam meretricio quaestu locupletatam
post excessum suum populo Romano agros Turacem,
Semurium, Lintirium et Solonium<a class="footnoteLink" href="#note_LCL510_106_56" id="target_note_LCL510_106_56"><sup>56</sup></a> reliquisse et ideo sepulcri
magnificentia et annuae parentationis honore
dignatam.</p>
<p>17. Macer Historiarum libro primo Faustuli
coniugem Accam Larentiam Romuli et Remi nutricem
fuisse confirmat, hanc regnante Romulo Carutio cuidam
Tusco diviti denuptam auctamque hereditate viri, quam
post Romulo, quem educasset, reliquit et ab eo parentalia
diemque festum causa pietatis statutum.</p>
<p>18. ‘Ex his ergo omnibus colligi potest et uno die Saturnalia
fuisse et non nisi quarto decimo Kalendarum Ianuariarum
celebrata. quo solo die apud aedem Saturni convivio
dissoluto Saturnalia clamitabantur, qui dies nunc
Opalibus inter Saturnalia deputatur, cum primum Saturno




</p></section><notes><section class="footnotes"><ul><li class="note" id="note_LCL510_106_56"><a class="footnoteCrossrefLink" href="#target_note_LCL510_106_56" title="Click to highlight in text"><sup class="lineRef">56</sup>Solonium (<span class="italic">cf. Cic. Div.</span> 1.79, <span class="italic">Fest. p. 296.16</span>)] solinium ω</a></li><script type="text/javascript">document.getElementById('note_LCL510_106_56').style.display = "none";</script></ul></section></notes></section>