<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


passim tam multos admittebat ut eos quattuordecim gradus
capere non possent.</p>
<p>9. tali ergo genere, quod fetum
contumeliae est, abstinendum sapienti semper, ceteris in
convivio est.</p>
<p>10. ‘Sunt alia scommata minus aspera, quasi edentatae
beluae morsus, ut Tullius in consulem qui uno tantum die
consulatum peregit: “solent,” inquit, “esse flamines diales,
modo consules diales habemus.” et in eundem: “vigilantissimus
est consul noster, qui in consulatu suo somnum non
vidit.” eidemque exprobranti sibi quod ad eum consulem
non venisset, “veniebam,” inquit, “sed nox me comprehendit.”</p>
<p>11. Haec et talia sunt quae plus urbanitatis, minus
amaritudinis habent, ut sunt et illa de non nullis corporis
vitiis, aut parum aut nihil gignentia doloris; ut si in calvitium
cuiusquam dicas vel in nasi<a class="footnoteLink" href="#note_LCL512_166_7" id="target_note_LCL512_166_7"><sup>7</sup></a> seu curvam erectionem
seu Socraticam depressionem. haec enim quanto minoris
infortunii sunt tanto levioris doloris.</p>
<p>12. contra oculorum
orbitas non sine excitatione commotionis obicitur. quippe
Antigonus rex Theocritum Chium, de quo iuraverat quod
ei parsurus esset, occidit propter scomma ab eodem de se
dictum. cum enim quasi puniendus ad Antigonum raperetur,
solantibus eum amicis ac spem pollicentibus quod
omni modo clementiam regis experturus esset, cum ad







</p></section><notes><section class="footnotes"><ul><li class="note" id="note_LCL512_166_7"><a class="footnoteCrossrefLink" href="#target_note_LCL512_166_7" title="Click to highlight in text"><sup class="lineRef">7</sup>nasi <span class="italic">Jan</span>: nasum ω</a></li><script type="text/javascript">document.getElementById('note_LCL512_166_7').style.display = "none";</script></ul></section></notes></section>