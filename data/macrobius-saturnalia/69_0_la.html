<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

novis laureis mutabantur; eodem quoque mense et publice
et privatim ad Annam Perennam sacrificatum itur, ut annare
perennareque<a class="footnoteLink" href="#note_LCL510_138_65" id="target_note_LCL510_138_65"><sup>65</sup></a> commode liceat.</p>
<p>7. hoc mense mercedes
exsolvebant magistris quas completus annus deberi
fecit, comitia auspicabantur, vectigalia locabant, et servis
cenas adponebant matronae, ut domini Saturnalibus: illae
ut principio anni ad promptum obsequium honore servos
invitarent, hi quasi<a class="footnoteLink" href="#note_LCL510_138_66" id="target_note_LCL510_138_66"><sup>66</sup></a> gratiam perfecti operis exsolverent.</p>
<p>8. ‘Secundum mensem nominavit Aprilem, ut quidam
putant cum adspiratione quasi Aphrilem, a spuma quam
Graeci ἀφρὸν vocant, unde orta Venus creditur. et hanc
Romuli asserunt fuisse rationem, ut primum quidem mensem
a patre suo Marte, secundum ab Aeneae matre Venere
nominaret, et hi potissimum anni principia servarent a quibus
esset Romani nominis origo, cum hodieque in sacris
Martem patrem, Venerem genetricem vocemus.</p>
<p>9. alii putant
Romulum vel altiore prudentia vel certi numinis providentia
ita primos ordinasse menses ut cum praecedens
Marti esset dicatus, deo plerumque hominum necatori—ut Homerus naturae conscius ait,






</p></section><notes><section class="footnotes"><ul><li class="note" id="note_LCL510_138_65"><a class="footnoteCrossrefLink" href="#target_note_LCL510_138_65" title="Click to highlight in text"><sup class="lineRef">65</sup>perennareque XBR<sup>2</sup>: perann- ω</a></li><script type="text/javascript">document.getElementById('note_LCL510_138_65').style.display = "none";</script><li class="note" id="note_LCL510_138_66"><a class="footnoteCrossrefLink" href="#target_note_LCL510_138_66" title="Click to highlight in text"><sup class="lineRef">66</sup>quasi <span class="italic">Salmasius ex Solin.</span>: quia ω</a></li><script type="text/javascript">document.getElementById('note_LCL510_138_66').style.display = "none";</script></ul></section></notes></section>