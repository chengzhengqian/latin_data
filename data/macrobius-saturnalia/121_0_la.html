<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>64. ‘Ἀπόλλωνα Διδυμαῖον vocant, quod geminam speciem
sui numinis praefert ipse inluminando formandoque
lunam. etenim ex uno fonte lucis gemino sidere spatia diei
et noctis inlustrat, unde et Romani solem sub nomine et
specie Iani Didymaei Apollinis appellatione venerantur.</p>
<p>65. Ἀπόλλωνα Δέλφιον vocant, quod quae obscura sunt
claritudine lucis ostendit ἐκ τοῦ δηλοῦν τὰ ἀφανῆ aut, ut
Numenio placet, quasi unum et solum. ait enim prisca
Graecorum lingua δέλβον unum vocari. unde et frater,
inquit, ἀδελφός dicitur quasi iam non unus.</p>
<p>66. Hieropolitani
praeterea, qui sunt gentis Assyriorum, omnes solis
effectus atque virtutes ad unius simulacri barbati speciem
redigunt eumque Apollinem appellant.</p>
<p>67. huius facies
prolixa in acutum barba figurata est, eminente super caput
calatho. simulacrum thorace munitum est, dextera erectam
tenet hastam superstante Victoriae parvulo signo,
sinistra floris porrigit speciem summisque ab umeris Gorgoneum
velamentum redimitum anguibus tegit scapulas.
aquilae propter &lt;caput&gt;<a class="footnoteLink" href="#note_LCL510_242_116" id="target_note_LCL510_242_116"><sup>116</sup></a> exprimunt instar volatus, ante
pedes imago feminea est, cuius dextera laevaque sunt
signa feminarum, ea cingit flexuoso volumine draco.</p>
<p>68. radios in terram superne iaci barba demissa significat.
calathus aureus surgens in altum monstrat aetheris summam,
unde solis creditur esse substantia. hastae atque loricae







</p></section><notes><section class="footnotes"><ul><li class="note" id="note_LCL510_242_116"><a class="footnoteCrossrefLink" href="#target_note_LCL510_242_116" title="Click to highlight in text"><sup class="lineRef">116</sup>caput <span class="italic">supplevi</span></a></li><script type="text/javascript">document.getElementById('note_LCL510_242_116').style.display = "none";</script></ul></section></notes></section>