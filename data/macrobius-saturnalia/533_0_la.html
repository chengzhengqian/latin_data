<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


hoc debemus expetere.</p>
<p>4. nec abnego potuisse me
quoque tamquam palinodiam canere. est enim rhetorica
praelusio communes locos in utramvis partem inventorum
alternatione tractare. sed quia facilius Graecorum inventionibus
a Graecis forte aliis relata respondent, te, Eustathi,
oramus omnes ut sensa et inventa Dysarii contrariis repellendo,
in integrum restituas exauctoratum conviviorum
leporem.’</p>
<p>5. Ille diu hoc a se officium deprecatus ubi tot impellentium
procerum, quibus obviandum non erat, hortatui succubuit,
‘bellum,’ inquit, ‘duobus mihi amicissimis cogor indicere,
Dysario et continentiae, sed ab auctoritate vestra
tamquam ab edicto praetoris impetrata venia gulae patronum,
quia necesse est, profitebor.</p>
<p>6. ‘In primo speciosis magis quam veris, ut docebitur,
exemplis paene nos Dysarii nostri cepit ingenium. ait enim
pecudes simplici uti cibo et ideo expugnari difficilius earumquam
hominum sanitatem. sed utrumque falsum probabo.</p>
<p>7. nam neque simplex est animalibus mutis alimonia
nec ab illis quam a nobis morbi remotiores. testatur unum
varietas pratorum quae depascuntur, quibus herbae sunt
amarae pariter et dulces, aliae sucum calidum, aliae frigidum
nutrientes, ut nulla culina possit tam diversa condire
quam in herbis natura variavit.</p>
<p>8. notus est omnibus Eupolis,





</p></section><notes></notes></section>