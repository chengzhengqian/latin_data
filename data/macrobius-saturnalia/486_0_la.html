<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">Accius in Philoctete:</p>
<blockquote><p><span class="line">. . . caprigenum trita ungulis;</span><span class="linebreak"></span></p></blockquote>
<p class="noindent">idem in Minotauro:</p>
<blockquote><p><span class="line">. . . taurigeno semine ortum fuisse an humano?</span><span class="linebreak"></span></p></blockquote>
<p>15. decenter et his epithetis Vergilius usus est: pro sagitta
“volatile ferrum,” et pro Romanis “gentemque togatam,”
quorum altero Sueius, altero Laberius usus erat. nam
Sueius in libro quinto ait,</p>
<blockquote><p><span class="line">. . . volucrumque volatile telum.</span><span class="linebreak"></span></p></blockquote>
<p class="noindent">ac Laberius in Ephebo:</p>
<blockquote><p><span class="line">licentiam ac libidinem ut tollam petis</span><span class="linebreak"></span>
<span class="line">togatae stirpis.</span><span class="linebreak"></span></p></blockquote>
<p class="noindent">idem infra:</p>
<blockquote><p><span class="line">id circo ope nostra dilatatum est dominium</span><span class="linebreak"></span>
<span class="line">togatae gentis.</span><span class="linebreak"></span></p></blockquote>
<p><span class="br"></span><span class="lineNumber">6</span><span class="br"></span>‘Figuras vero quas traxit de vetustate, si volentibus vobis
erit, cum repentina memoria suggesserit, enumerabo.
sed nunc dicat volo Servius quae in Vergilio notaverit ab
ipso figurata, non a veteribus accepta, vel ausu poetico
nove quidem sed decenter usurpata. cotidie enim Romanae
indoli enarrando eundem vatem, necesse est habeat


</p></section><notes></notes></section>