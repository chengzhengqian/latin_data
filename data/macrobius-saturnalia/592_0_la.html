<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>25. hinc et nutrices pueros fellantes<a class="footnoteLink" href="#note_LCL512_306_61" id="target_note_LCL512_306_61"><sup>61</sup></a> operimentis obtegunt,
cum sub luna praetereunt, ne plenos per aetatem naturalis
umoris amplius lunare lumen umectet et, sicut ligna
adhuc virore umida accepto calore curvantur, ita et illorum
membra contorqueat umoris adiectio.</p>
<p>26. hoc quoque notum
est, quia si quis diu sub luna somno se dederit, aegre
excitatur et proximus fit insano, pondere pressus umoris
qui in omne eius corpus diffusus atque dispersus est proprietate
lunari quae ut corpus infundat omnes eius aperit
et laxat meatus.</p>
<p>27. hinc est quod Diana, quae luna est,
Ἄρτεμις dicitur, quasi ἀερότεμις, hoc est aërem secans.
Lucina a parturientibus invocatur, quia proprium eius munus
est distendere rimas corporis et meatibus viam dare,
quod est ad celerandos partus salutare.</p>
<p>28. et hoc est quod
eleganter poeta Timotheus expressit:</p>
<blockquote><p><span class="line">διὰ λαμπρὸν<a class="footnoteLink" href="#note_LCL512_306_62" id="target_note_LCL512_306_62"><sup>62</sup></a> πόλον ἄστρων</span><span class="linebreak"></span>
<span class="line">διά τ᾿ ὠκυτόκοιο σελάνας.</span><span class="linebreak"></span></p></blockquote>
<p>29. ‘Nec minus circa inanimata lunae proprietas ostenditur.
nam ligna quae luna vel iam plena vel adhuc crescente
deiecta sunt, inepta sunt fabricis quasi emollita per
umoris conceptionem, et agricolis curae<a class="footnoteLink" href="#note_LCL512_306_63" id="target_note_LCL512_306_63"><sup>63</sup></a> est frumenta de








</p></section><notes><section class="footnotes"><ul><li class="note" id="note_LCL512_306_61"><a class="footnoteCrossrefLink" href="#target_note_LCL512_306_61" title="Click to highlight in text"><sup class="lineRef">61</sup>fellantes <span class="italic">Meurs</span>: fallentes ω (pallentes PA, lactentes C, alentes
J<sup>m</sup>W<sup>m</sup>)</a></li><script type="text/javascript">document.getElementById('note_LCL512_306_61').style.display = "none";</script><li class="note" id="note_LCL512_306_62"><a class="footnoteCrossrefLink" href="#target_note_LCL512_306_62" title="Click to highlight in text"><sup class="lineRef">62</sup>λαμπρὸν] κυάνεον <span class="italic">Plut. Mor. 282C, 659A</span></a></li><script type="text/javascript">document.getElementById('note_LCL512_306_62').style.display = "none";</script><li class="note" id="note_LCL512_306_63"><a class="footnoteCrossrefLink" href="#target_note_LCL512_306_63" title="Click to highlight in text"><sup class="lineRef">63</sup>curae <span class="italic">ed. Ven. 1472</span>: cura ω</a></li><script type="text/javascript">document.getElementById('note_LCL512_306_63').style.display = "none";</script></ul></section></notes></section>