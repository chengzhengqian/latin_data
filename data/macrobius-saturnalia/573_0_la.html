<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">
hoc digito vel in hac manu gestaretur anulus non taceret.</p>
<p>12. “veteres,” inquit,
non ornatus sed signandi causa anulum secum circumferebant.
unde nec plus habere quam unum licebat
nec cuiquam nisi libero, quos solos fides deceret
quae signaculo continetur. ideo ius anulorum
famuli non habebant. imprimebatur autem sculptura
materiae anuli, seu ex ferro seu ex auro foret, et
gestabatur ut quisque vellet, quacumque manu
quolibet digito.</p>
<p>13. postea (inquit) usus luxuriantis
aetatis signaturas pretiosis gemmis coepit insculpere,
et certatim haec omnis imitatio lacessivit, ut
de augmento pretii quo sculpendos lapides parassent
gloriarentur. hinc factum est ut usus anulorum
exemptus dexterae, quae multum negotiorum gerit,
in laevam relegaretur, quae otiosior est, ne crebro
motu et officio manus dexterae pretiosi lapides frangerentur.</p>
<p>14. electus autem (inquit) in ipsa laeva
manu digitus minimo proximus, quasi aptior ceteris
cui commendaretur anuli pretiositas. nam pollex,
qui nomen ab eo quod pollet accepit, nec in sinistra
cessat nec minus quam tota manus semper in officio
est: unde apud Graecos ἀντίχειρ (inquit) vocatur,
quasi manus altera.</p>
<p>15. pollici vero vicinus nudus et




</p></section><notes></notes></section>