<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

alibi terrarum gesta argumentum non vile colligitur. nam
Theron rex Hispaniae citerioris cum ad expugnandum
Herculis templum ageretur furore instructus exercitu navium,
Gaditani ex adverso venerunt provecti navibus longis
commissoque proelio adhuc aequo Marte consistente
pugna, subito in fugam versae sunt regiae naves simulque
improviso igne correptae conflagraverunt. paucissimi qui
superfuerant hostium capti indicaverunt apparuisse sibi
leones proris Gaditanae classis superstantes ac subito suas
naves immissis radiis, quales in Solis capite pinguntur,
exustas.</p>
<p>13. â€˜Eidem Aegypto adiacens civitas, quae conditorem
Alexandrum Macedonem gloriatur, Sarapin atque Isin cultu
paene attonitae venerationis observat. omnem tamen illam
venerationem soli se sub illius nomine testatur impendere,
vel dum calathum capiti eius infigunt vel dum
simulacro signum tricipitis animantis adiungunt.</p>
<p>14. quod
exprimit medio eodemque maximo capite leonis effigiem,
dextra parte caput canis exoritur mansueta specie blandientis,
pars vero laeva cervicis rapacis lupi capite finitur
easque formas animalium draco conectit volumine suo, capite
redeunte ad dei dexteram qua compescitur monstrum.</p>
<p>15. ergo leonis capite monstratur praesens tempus,




</p></section><notes></notes></section>