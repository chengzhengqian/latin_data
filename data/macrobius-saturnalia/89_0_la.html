<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

hinc aliis quintus a Kalendis dies, aliis septimus Nonas
facit.</p>
<p>8. Caesar tamen, ut supra diximus, stata sacra custodiens
nec in illis mensibus quibus binos adiecit dies ordinem
voluit mutare Nonarum, quia peractis totius mensis
feriis dies suos rei divinae cautus inseruit.</p>
<p>9. priscis ergo
temporibus, antequam fasti a Cn. Flavio scriba invitis patribus
in omnium notitiam proderentur, pontifici minori
haec provincia delegabatur, ut novae lunae primum observaret
aspectum visamque regi sacrificulo nuntiaret.</p>
<p>10. itaque sacrificio a rege et minore pontifice celebrato
idem pontifex calata, id est vocata, in Capitolium plebe
iuxta curiam Calabram, quae casae Romuli proxima est,
quot numero dies a Kalendis ad Nonas superessent pronuntiabat,
et quintanas quidem dicto quinquies verbo
calo, septimanas repetito septies praedicabat.</p>
<p>11. verbum
autem calo<a class="footnoteLink" href="#note_LCL510_178_82" id="target_note_LCL510_178_82"><sup>82</sup></a> Graecum est, id est voco, et hunc diem, qui ex
his diebus qui calarentur primus esset, placuit Kalendas
vocari. hinc et ipsi curiae ad quam vocabantur Calabrae
nomen datum est, et classi, quod omnis in eam populus vocaretur.</p>
</section><notes><section class="footnotes"><ul><li class="note" id="note_LCL510_178_82"><a class="footnoteCrossrefLink" href="#target_note_LCL510_178_82" title="Click to highlight in text"><sup class="lineRef">82</sup>calo . . . calo <span class="italic">Timpanaro</span>: καλῶ . . . καλῶ ω</a></li><script type="text/javascript">document.getElementById('note_LCL510_178_82').style.display = "none";</script></ul></section></notes></section>