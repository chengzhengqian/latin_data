<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

matre Euandri nunc loquare, vis nobis verba multis iam
saeculis oblitterata revocare, ad quorum congeriem praestantes
quoque viros, quorum memoriam continuus legendi
usus instruit, incitasti.</p>
<p>2. sed antiquitatem vobis placere
iactatis quod honesta et sobria et modesta sit: vivamus ergo
moribus praeteritis, praesentibus verbis loquamur. ego
enim id quod a C. Caesare, excellentis ingenii ac prudentiae
viro, in primo analogiae libro scriptum est habeo
semper in memoria atque in pectore, ut “tamquam scopulum,
sic fugiam infrequens<a class="footnoteLink" href="#note_LCL510_44_23" id="target_note_LCL510_44_23"><sup>23</sup></a> atque insolens verbum.”</p>
<p>3. mille denique verborum talium est quae cum in ore
priscae auctoritatis crebro fuerint, exauctorata tamen a sequenti
aetate repudiataque sunt. horum copiam proferre
nunc possem, ni tempus noctis iam propinquantis necessariae
discessionis nos admoneret.’</p>
<p>4. ‘Bona verba quaeso,’ Praetextatus morali ut adsolet
gravitate subiecit, ‘nec insolenter parentis artium antiquitatis
reverentiam verberemus, cuius amorem tu quoque
dum dissimulas magis prodis. cum enim dicis “mille verborumest,”
quid aliud sermo tuus nisi ipsam redolet vetustatem!</p>
<p>5. nam licet M. Cicero in oratione quam pro Milone
concepit ita scriptum reliquerit, “ante fundum Clodii, quo
in fundo propter insanas illas substructiones<a class="footnoteLink" href="#note_LCL510_44_24" id="target_note_LCL510_44_24"><sup>24</sup></a> facile mille




</p></section><notes><section class="footnotes"><ul><li class="note" id="note_LCL510_44_23"><a class="footnoteCrossrefLink" href="#target_note_LCL510_44_23" title="Click to highlight in text"><sup class="lineRef">23</sup>inauditum <span class="italic">Gell.</span></a></li><script type="text/javascript">document.getElementById('note_LCL510_44_23').style.display = "none";</script><li class="note" id="note_LCL510_44_24"><a class="footnoteCrossrefLink" href="#target_note_LCL510_44_24" title="Click to highlight in text"><sup class="lineRef">24</sup>substruct- β<sup>1</sup>R<sup>2</sup>, <span class="italic">Gell.</span>: substitut- ω, subtract- B<sup>2</sup></a></li><script type="text/javascript">document.getElementById('note_LCL510_44_24').style.display = "none";</script></ul></section></notes></section>