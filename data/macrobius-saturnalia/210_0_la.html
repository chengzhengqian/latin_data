<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">et ut mox simulacrum nominaret subtexuit,</p>
<blockquote><p><span class="line indent3">. . . saevaeque petunt Tritonidis arcem,</span><span class="linebreak"></span>
<span class="line">sub pedibusque deae clipeique sub orbe teguntur,</span><span class="linebreak"></span></p></blockquote>
<p class="noindent">item,</p>
<blockquote><p><span class="line">nos delubra deum miseri, quibus ultimus esset</span><span class="linebreak"></span>
<span class="line">ille dies . . .</span><span class="linebreak"></span></p></blockquote>
<p>5. illam vero opinionem de area, quam Varro praedixerat,
non omisit:</p>
<blockquote><p><span class="line">principio delubra adeunt, pacemque per aras</span><span class="linebreak"></span>
<span class="line">exquirunt . . .</span><span class="linebreak"></span></p></blockquote>
<p class="noindent">et mox,</p>
<blockquote><p><span class="line">. . . aut ante ora deum pingues spatiatur ad aras.</span><span class="linebreak"></span></p></blockquote>
<p class="noindent">quid enim est “spatiatur” quam “spatio lati itineris obambulat”?
quod adiciendo ante aras ostendit aream adsumptam
deorum causa. ita suo more velut aliud agendo implet
arcana.</p>
<p>6. ‘De dis quoque Romanorum propriis, id est Penatibus,
aspersa est huic operi non incuriosa subtilitas. Nigidius



</p></section><notes></notes></section>