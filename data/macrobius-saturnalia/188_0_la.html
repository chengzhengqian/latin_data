<section class="div1 language" lang="la"><header><hgroup><h1>Saturnalia</h1></hgroup></header><section class="div2"><blockquote><p>
<span class="line">ita amicum habeas, posse ut fieri<a class="footnoteLink" href="#note_LCL510_376_55" id="target_note_LCL510_376_55"><sup>55</sup></a> hunc inimicum</span><span class="linebreak"></span>
<span class="line indent2">putes.</span><span class="linebreak"></span>
<span class="line">veterem ferendo iniuriam invites novam.</span><span class="linebreak"></span>
<span class="line">numquam periclum sine periclo vincitur.</span><span class="linebreak"></span></p></blockquote>
<p>12. ‘Sed quia semel ingressus sum scaenam loquendo,
nec Pylades histrio nobis omittendus est, qui clarus in
opere suo fuit temporibus Augusti et Hylam discipulum
usque ad aequalitatis contentionem eruditione provexit.</p>
<p>13. populus deinde inter utriusque suffragia divisus est, et
cum canticum quoddam saltaret Hylas cuius clausula erat
τὸν μέγαν Ἀγαμέμνονα, sublimem ingentemque Hylas
velut metiebatur. non tulit Pylades et exclamavit e cavea:
σὐ μακρὸν οὐ μέγαν ποιεῖς.</p>
<p>14. tunc eum populus coegit
idem saltare canticum cumque ad locum venisset quem reprehenderat,
expressit cogitantem, nihil magis ratus magno
duci convenire quam pro omnibus cogitare.</p>
<p>15. saltabat
Hylas Oedipodem, et Pylades hac voce securitatem saltantis
castigavit: σὐ βλέπεις.</p>
<p>16. cum in Herculem furentem
prodisset et non nullis incessum histrioni convenientem
non servare videretur, deposita persona ridentes increpuit:
μωροί, μαινόμενον ὀρχοῦμαι.</p>
<p>17. hac fabula et sagittas iecit
in populum. eandem personam cum iussu Augusti in





</p></section><notes><section class="footnotes"><ul><li class="note" id="note_LCL510_376_55"><a class="footnoteCrossrefLink" href="#target_note_LCL510_376_55" title="Click to highlight in text"><sup class="lineRef">55</sup>fieri ω, <span class="italic">Gell.</span>: facile fieri <span class="italic">Syrus</span></a></li><script type="text/javascript">document.getElementById('note_LCL510_376_55').style.display = "none";</script></ul></section></notes></section>