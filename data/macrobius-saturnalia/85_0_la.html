<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

religio immutaretur, et Martio Maio Quintili Octobri servavit
pristinum statum, quod satis pleno erant numero, id
est dierum singulorum tricenorumque.</p>
<p>8. ideo et septimanas
habent Nonas, sicut Numa constituit, quia nihil in his
Iulius mutavit: sed Ianuarius Sextilis December, quibus
Caesar binos dies addidit, licet tricenos singulos habere
post Caesarem coeperint, quintanas tamen habent Nonas,
et ab Idibus illis sequentes Kalendae in<a class="footnoteLink" href="#note_LCL510_170_78" id="target_note_LCL510_170_78"><sup>78</sup></a> undevicesimum
revertuntur, quia Caesar quos addidit dies neque ante
Nonas neque ante Idus inserere voluit, ne Nonarum aut
Iduum religionem, quae stato erat die, novella comperendinatione
corrumperet.</p>
<p>9. sed nec post Idus mox voluit inserere,
ne feriarum quarumque violaretur indictio, sed peractis
cuiusque mensis feriis locum diebus advenis fecit. et
Ianuario quidem dies quos dicimus quartum et tertium
Kalendas Februarias dedit, Aprili sextum Kalendas Maias,
Iunio tertium Kalendas Iulias, Augusto quartum et tertium
Kalendas Septembres, Septembri tertium Kalendas
Octobres, Novembri tertium Kalendas Decembres, Decembri
vero quartum et tertium Kalendas Ianuarias.</p>
<p>10. ‘Ita factum est ut cum omnes hi menses, quibus dies







</p></section><notes><section class="footnotes"><ul><li class="note" id="note_LCL510_170_78"><a class="footnoteCrossrefLink" href="#target_note_LCL510_170_78" title="Click to highlight in text"><sup class="lineRef">78</sup>in H<sup>2</sup>, <span class="italic">om.</span> ω</a></li><script type="text/javascript">document.getElementById('note_LCL510_170_78').style.display = "none";</script></ul></section></notes></section>