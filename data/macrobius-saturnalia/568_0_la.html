<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">
quaepiam causa est? quam quia ignoro scire cupio.’</p>
<p>29. Ad haec Dysarius: ‘esto vina naturali muniantur calore,
num oleum<a class="footnoteLink" href="#note_LCL512_258_41" id="target_note_LCL512_258_41"><sup>41</sup></a> minus ignitum est aut minorem vim in
corporibus calefactandis habet? et tamen gelu stringitur.
certe si putas ea quae calidiora sunt difficilius congelascere,
congruens erat nec oleum concrescere et ea quae
frigidiora sunt facile gelu cogi, acetum autem omnium
maxime frigorificum est atque id tamen numquam gelu
stringitur.</p>
<p>30. num igitur magis oleo causa est coaguli celerioris
quod et levigatius et spissius est? faciliora enim ad
coeundum videntur quae levatiora densioraque sunt, vino
autem non contingit tanta mollities, et est quam oleum
multo liquidius, acetum vero et liquidissimum est inter ceteros
umores et tanto est acerbius ut sit acore tristificum;
et exemplo marinae aquae, quae ipsa quoque amaritudine
sui aspera est, numquam gelu contrahitur.</p>
<p>31. nam quod
Herodotus historiarum scriptor contra omnium ferme qui
haec quaesiverunt opinionem scripsit, mare Bosporicum,
quod et Cimmerium appellat, earumque partium mare
omne, quod Scythicum dicitur, id gelu constringi et consistere,
aliter est ac putatur.</p>
<p>32. nam non marina aqua contrahitur,
sed quia plurimum in illis regionibus fluviorumest et
paludum in ipsa maria influentium, superficies maris, cui
dulces aquae innatant, congelascit et incolumi aqua marina
videtur in mari gelu, sed de advenis undis coactum.</p>
<p>33. hoc et in Ponto fieri videmus, in quo frusta quaedam et,
ut ita dixerim, prosiciae gelidae feruntur, contractae de


</p></section><notes><section class="footnotes"><ul><li class="note" id="note_LCL512_258_41"><a class="footnoteCrossrefLink" href="#target_note_LCL512_258_41" title="Click to highlight in text"><sup class="lineRef">41</sup>num oleum <span class="italic">ed. Ven. 1472</span>: ne oleum ω</a></li><script type="text/javascript">document.getElementById('note_LCL512_258_41').style.display = "none";</script></ul></section></notes></section>