<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


areis non nisi luna deficiente colligere ut sicca permaneant.</p>
<p>30. contra quae umecta desideras luna crescente
conficies. tunc et arbores aptius seres maxime cum illa est
super terram, quia ad incrementa stirpium necessarium
est umoris alimentum.</p>
<p>31. aër ipse proprietatem lunaris
umoris et patitur et prodit. nam cum luna plena est vel
cum nascitur—et tunc enim a parte qua sursum suspicit
plena est—aër aut in pluviam solvitur, aut si sudus sit, multum
de se roris emittit, unde et<a class="footnoteLink" href="#note_LCL512_308_64" id="target_note_LCL512_308_64"><sup>64</sup></a> Alcman lyricus dixit rorem
aëris et lunae filium.</p>
<p>32. ita undique versum probatur
ad umectandas dissolvendasque carnes inesse lunari
lumini proprietatem, quam magis usus quam ratio deprehendit.</p>
<p>33. ‘Quod autem dixisti, Evangele, de acuto aëneo, ni
fallor coniectura mea a vero non deviat. est enim in aere vis
acrior, quam medici stypticam vocant, unde squamas eius
adiciunt remediis quae contra perniciem putredinis advocantur.
deinde qui in metallo aeris morantur, semper oculorum
sanitate pollent, et quibus ante palpebrae nudatae
fuerant, illic convestiuntur. aura enim quae ex aere procedit,
in oculos incidens haurit et exsiccat quod male influit.</p>
<p>34. unde et Homerus modo εὐήνορα modo νώροπα χαλκόν






</p></section><notes><section class="footnotes"><ul><li class="note" id="note_LCL512_308_64"><a class="footnoteCrossrefLink" href="#target_note_LCL512_308_64" title="Click to highlight in text"><sup class="lineRef">64</sup>et <span class="italic">ed. Paris. 1585, om.</span> ω</a></li><script type="text/javascript">document.getElementById('note_LCL512_308_64').style.display = "none";</script></ul></section></notes></section>