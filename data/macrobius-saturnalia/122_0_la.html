<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

argumento imago adiungitur Martis, quem eundem
ac solem esse procedens sermo patefaciet. Victoria testatur
cuncta submitti huius sideris potestati. floris species
florem rerum protestatur, quas hic deus inseminat progenerat
fovet nutrit maturatque.</p>
<p>69. species feminea terrae
imago est, quam sol desuper inlustrat. signa duo aeque feminea
quibus ambitur hylen naturamque significant
confamulantes, et draconis effigies flexuosum iter sideris
monstrat. aquilae propter altissimam velocitatem volatus
altitudinem solis ostendunt.</p>
<p>70. addita est Gorgonea vestis,
quod Minerva quam huius praesidem accipimus solis
virtus sit, sicut et Porphyrius testatur Minervam esse virtutem
solis quae humanis mentibus prudentiam subministrat.
nam ideo haec dea Iovis capite prognata memoratur,
id est de summa aetheris parte edita, unde origo solis est.</p>
<p><span class="br"></span><span class="lineNumber">18</span><span class="br"></span>â€˜Haec quae de Apolline diximus possunt etiam de Libero
dicta existimari. nam Aristoteles, qui Theologumena
scripsit, Apollinem et Liberum patrem unum eundemque
deum esse cum multis aliis argumentis adserat, etiam apud
Ligyreos ait in Thracia esse adytum Libero consecratum
ex qua redduntur oracula. sed in hoc adyto vaticinaturi





</p></section><notes></notes></section>