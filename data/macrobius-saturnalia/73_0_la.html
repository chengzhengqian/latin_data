<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

et eandem esse Bonam Deam et terram ex ipso ritu occultiore
sacrorum doceri posse confirmat: hanc eandem Bonam
Faunamque, Opem et Fatuam pontificum libris indigitari,</p>
<p>22. Bonam quod omnium nobis ad victum bonorum
causa est, Faunam quod omni usui animantium favet,
Opem quod ipsius auxilio vita constat, Fatuam a fando
quod, ut supra diximus, infantes partu editi non prius vocem
edunt quam attigerint terram.</p>
<p>23. sunt qui dicant
hanc deam potentiam habere Iunonis ideoque regale
sceptrum in sinistra manu ei additum. eandem alii Proserpinam
credunt porcaque ei rem divinam fieri quia segetem
quam Ceres mortalibus tribuit porca depasta est. alii
Χθονίαν Ἑκάτην, Boeoti Semelam credunt.</p>
<p>24. ‘Nec non eandem Fauni filiam dicunt obstitisseque
voluntati patris in amorem suum lapsi, ut et virga myrtea
ab eo verberaretur cum desiderio patris nec vino ab eodem






</p></section><notes></notes></section>