<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


(Cato enim sumptuarias leges “cibarias” appellat).
Dein paucis interiectis annis alia lex pervenit ad populum
ferente Antio Restione. quam legem quamvis esset optima,
obstinatio tamen luxuriae et vitiorum firma concordia
nullo abrogante irritam fecit. illud tamen memorabile
de Restione latore ipsius legis fertur, eum quoad vixit foris
postea non cenasse<a class="footnoteLink" href="#note_LCL511_126_109" id="target_note_LCL511_126_109"><sup>109</sup></a> ne testis fieret contemptae legis
quam ipse bono publico pertulisset.</p>
<p>14. ‘His legibus adnumerarem edictum de sumptibus
ab Antonio propositum, qui postea triumvir fuit, ni indignum
crederem inter cohibentes sumptum Antonio locum
facere, cuius expensae in cenam solitae conferri sola
unionis a Cleopatra uxore consumpti aestimatione superatae
sunt.</p>
<p>15. nam cum Antonius quicquid mari aut terra
aut etiam caelo gigneretur ad satiandam ingluviem suam
natum existimans faucibus ac dentibus suis subderet
eaque re captus de Romano imperio facere vellet Aegyptium
regnum, Cleopatra uxor, quae vinci a Romanis nec




</p></section><notes><section class="footnotes"><ul><li class="note" id="note_LCL511_126_109"><a class="footnoteCrossrefLink" href="#target_note_LCL511_126_109" title="Click to highlight in text"><sup class="lineRef">109</sup>cenasse P: recen- ω</a></li><script type="text/javascript">document.getElementById('note_LCL511_126_109').style.display = "none";</script></ul></section></notes></section>