<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


rigore nivalis aqua perniciosa est, sed ob aliam causam,
quam non pigebit aperire auctore Aristotele, qui in physicis
quaestionibus suis hanc posuit et in hunc sensum ni
fallor absolvit.</p>
<p>26. “omnis aqua,” inquit,</p>
<blockquote><p>habet in se aeris tenuissimi portionem quo salutaris
est, habet et terream faecem qua est corpulenta post
terram. cum ergo aeris frigore et gelu coacta coalescit,
necesse est per evaporationem velut exprimi ex
ea auram illam tenuissimam, qua discedente conveniat
in coagulum, sola terrea in se remanente natura.
quod hinc apparet quia cum fuerit eadem aqua
solis calore resoluta, minor modus eius reperitur
quam fuit antequam congelasceret, deest autem
quod evaporatio solum in aqua salubre consumpsit.</p></blockquote>
<p>27. nix ergo quae nihil aliud est quam aqua in aëre denseta,
tenuitatem sui, cum denseretur, amisit et ideo ex eius resolutae
potu diversa morborum genera visceribus inseminantur.’</p>
<p>28. ‘Nominatum gelu veteris, quae me solebat agitare,
admonuit quaestionis, cur vina aut numquam aut rarenter
congelascant, ceteris ex magna parte umoribus nimietate
frigoris cogi solitis? num quia vinum semina quaedam in
se caloris habet—et ob eam rem Homerus dixit αἴθοπα
οἶνον, non ut quidam putant propter colorem<a class="footnoteLink" href="#note_LCL512_256_40" id="target_note_LCL512_256_40"><sup>40</sup></a>—an alia





</p></section><notes><section class="footnotes"><ul><li class="note" id="note_LCL512_256_40"><a class="footnoteCrossrefLink" href="#target_note_LCL512_256_40" title="Click to highlight in text"><sup class="lineRef">40</sup>colorem <span class="italic">ed. Colon. 1521</span>: calorem ω</a></li><script type="text/javascript">document.getElementById('note_LCL512_256_40').style.display = "none";</script></ul></section></notes></section>