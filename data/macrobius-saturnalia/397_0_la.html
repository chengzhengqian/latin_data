<section class="div1 language" lang="la"><header><hgroup><h1>Saturnalia</h1></hgroup></header><section class="div2"><blockquote><p>
<span class="line">et quid quaeque ferat regio et quid quaeque recuset,</span><span class="linebreak"></span>
<span class="line">auri sacra fames.</span><span class="linebreak"></span></p></blockquote>
<p>8. et, ne obtundam nota referendo, mille sententiarum talium
aut in ore sunt singulorum aut obviae intentioni legentis
occurrunt.</p>
<p>‘In non nullis ab Homerica secta haud scio casune an
sponte desciscit. Fortunam Homerus nescire maluit et soli
decreto,<a class="footnoteLink" href="#note_LCL511_402_201" id="target_note_LCL511_402_201"><sup>201</sup></a> quam μοῖραν vocat, omnia regenda committit,
adeo ut hoc vocabulum τύχη in nulla parte Homerici voluminis
nominetur. contra Vergilius non solum novit et meminit,
sed omnipotentiam quoque eidem tribuit, quam et
philosophi qui eam nominant nihil sua vi posse, sed decreti
sive providentiae ministram esse voluerunt.</p>
<p>9. et in fabulis
seu in historiis non numquam idem facit. Aegaeon apud
Homerum auxilio est Iovi, hunc contra Iovem armant versus
Maronis. Eumedes Dolonis proles bello praeclara animo
manibusque parentem refert, cum apud Homerum
Dolon imbellis sit.</p>
<p>10. nullam commemorationem de iudicio
Paridis Homerus admittit. idem vates Ganymedem
non ut Iuonis paelicem a Iove raptum, sed Iovialium poculorum
ministrum in caelum a dis ascitum refert, velut
θεοπρεπῶς.</p>
<p>11. Vergilius tantam deam, quod cuivis de honestis
feminae deforme est, velut specie victam Paride iudicante



</p></section><notes><section class="footnotes"><ul><li class="note" id="note_LCL511_402_201"><a class="footnoteCrossrefLink" href="#target_note_LCL511_402_201" title="Click to highlight in text"><sup class="lineRef">201</sup>decreto <span class="italic">ed. Ven.</span> 1472: deoreto ω</a></li><script type="text/javascript">document.getElementById('note_LCL511_402_201').style.display = "none";</script></ul></section></notes></section>