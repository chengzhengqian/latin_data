<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

huius modi voluptates aut voluntas tulerit aut casus
induxerit aut necessitas impulerit, mox deleniri et capi
neque mentem eius animumque consistere.</p>
<p>9. congrediendum
igitur et tamquam in acie quadam cum voluptariis
rebus cumque ista vini licentia comminus decernendum,
ut adversus eas non fuga nec absentia simus tuti, sed
vigore animi et constanti praesentia moderatoque usu
temperantiam continentiamque tueamur; et calefacto simul
refotoque animo, si quid in eo vel frigidae tristitiae vel
torpentis verecundiae fuerit diluamus.</p>
<p>10. ‘Sed quia voluptatum fecimus mentionem, docet
Aristoteles a quibus voluptatibus sit cavendum. quinque
enim sunt hominum sensus, quos Graeci αἰσθήσεις appellant,
per quos voluptas animo aut corpori quaeri videtur,
tactus gustus odoratus visus auditus.</p>
<p>11. ex his omnibus
voluptas quae immodice capitur ea turpis atque
improba est. sed enim quae nimia ex gustu atque tactu
est, ea igitur gemina<a class="footnoteLink" href="#note_LCL510_382_59" id="target_note_LCL510_382_59"><sup>59</sup></a> voluptas, sicut sapientes viri censuerunt,
omnium rerum foedissima est eosque maxime
qui sese duabus istis voluptatibus dediderunt gravissimi
vitii vocabulis Graeci appellaverunt vel ἀκρατεῖς vel
ἀκολάστους, nos eos vel incontinentes dicimus vel intemperantes.</p>
<p>12. istas autem voluptates duas, gustus atque tactus,
id est cibi et veneris, solas hominibus communes videmus
esse cum beluis, et idcirco in pecudum ferorumque
animalium numero habetur quisquis est his ferarum


</p></section><notes><section class="footnotes"><ul><li class="note" id="note_LCL510_382_59"><a class="footnoteCrossrefLink" href="#target_note_LCL510_382_59" title="Click to highlight in text"><sup class="lineRef">59</sup>igitur gemina <span class="italic">om. Gell.</span></a></li><script type="text/javascript">document.getElementById('note_LCL510_382_59').style.display = "none";</script></ul></section></notes></section>