<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

et habetur magnus, cum lunae annus brevis putetur.</p>
<p>5. horum Vergilius utrumque complexus est:
<q><span class="line">Interea magnum sol circumvolvitur annum.</span><span class="linebreak"></span></q>
hinc et Ateius Capito annum a circuitu temporis putat dictum,
quia veteres “an” pro “circum” ponere solebant, ut
Cato in Originibus: “arator<a class="footnoteLink" href="#note_LCL510_168_77" id="target_note_LCL510_168_77"><sup>77</sup></a> an terminum,” id est circum
terminum, et ambire dicitur pro circumire.</p>
<p>6. Iulius igitur
Caesar decem dies observationi veteri super adiecit, ut annum
trecenti sexaginta quinque dies quibus sol zodiacum
lustrat efficerent, et ne quadrans deesset, statuit ut quarto
quoque anno sacerdotes qui curabant mensibus ac diebus
unum intercalarent diem, eo scilicet mense ac loco
quo etiam apud veteres mensis intercalabatur id est ante
quinque ultimos Februarii mensis dies, idque bissextum
censuit nominandum.</p>
<p>7. dies autem decem quos ab eo additos
diximus hac ordinatione distribuit. in Ianuarium et
Sextilem et Decembrem binos dies inseruit, in Aprilem
autem Iunium Septembrem Novembrem singulos; sed
neque mensi Februario addidit diem, ne deum inferum



</p></section><notes><section class="footnotes"><ul><li class="note" id="note_LCL510_168_77"><a class="footnoteCrossrefLink" href="#target_note_LCL510_168_77" title="Click to highlight in text"><sup class="lineRef">77</sup>arator <span class="italic">Jan</span>: oratorum ω</a></li><script type="text/javascript">document.getElementById('note_LCL510_168_77').style.display = "none";</script></ul></section></notes></section>