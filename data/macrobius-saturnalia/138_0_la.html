<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

quia condicio eius inter praeteritum futurumque actu
praesenti valida fervensque est. sed et praeteritum tempus
lupi capite signatur, quod memoria rerum transactarum
rapitur et aufertur. item canis blandientis effigies futuri
temporis designat eventum, de quo nobis spes, licet incerta,
blanditur. tempora autem cui nisi proprio famularentur
auctori? cuius vertex insignitus calatho et altitudinem sideris
monstrat et potentiam capacitatis ostendit, quia in
eum omnia terrena redeunt dum inmisso calore rapiuntur.</p>
<p>16. accipe nunc quid de sole vel Sarapi pronuntietur oraculo.
nam Sarapis, quem Aegyptii deum maximum prodiderunt,
oratus a Nicocreonte Cypriorum rege quis deorun
haberetur, his versibus sollicitam religionem regis instruxit:</p>
<blockquote><p><span class="line">17. εἰμὶ θεὸς τοιός δὲ μαθεῖν, οἷόν κ᾿ ἐγὼ εἴπω·</span><span class="linebreak"></span>
<span class="line">οὐράνιος κόσμος κεφαλή, γαστὴρ δὲ θάλασσα,</span><span class="linebreak"></span>
<span class="line">γαῖα δέ μοι πόδες εἰσί, τὰ δ᾿ οὔατ᾿ ἐν αἰθέρι</span><span class="linebreak"></span>
<span class="line">κεῖται,</span><span class="linebreak"></span>
<span class="line">ὄμμα δὲ τηλαυγὲς λαμπρὸν φάος ἠελίοιο</span><span class="linebreak"></span></p></blockquote>
<p>18. ex his apparet Sarapis et solis unam et individuam esse
naturam. Isis iuncta religione celebratur, quae est vel terra
vel natura rerum subiacens soli. hinc est quod continuatis
uberibus corpus deae omne densetur, quia vel terrae vel
rerum naturae altu nutritur universitas.</p>
<p><span class="br"></span><span class="lineNumber">21</span><span class="br"></span>‘Adonin quoque solem esse non dubitabitur inspecta
religione Assyriorum, apud quos Veneris Aphacitidis<a class="footnoteLink" href="#note_LCL510_276_132" id="target_note_LCL510_276_132"><sup>132</sup></a> et


</p></section><notes><section class="footnotes"><ul><li class="note" id="note_LCL510_276_132"><a class="footnoteCrossrefLink" href="#target_note_LCL510_276_132" title="Click to highlight in text"><sup class="lineRef">132</sup>Aphacitidis <span class="italic">Selden</span> (<span class="italic">De Dis Syriis Synt. II, c. 3, p. 278</span>
[<span class="italic">1672</span>], <span class="italic">coll. Zos. 1.58.1</span>): Architidis ω</a></li><script type="text/javascript">document.getElementById('note_LCL510_276_132').style.display = "none";</script></ul></section></notes></section>