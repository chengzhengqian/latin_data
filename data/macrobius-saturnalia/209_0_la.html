<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">quod si huc usque dixisset, licita et vetita confuderat, sed
adiciendo “salubri” causam concessae ablutionis expressit.</p>
<p><span class="br"></span><span class="lineNumber">4</span><span class="br"></span>‘Nomina etiam sacrorum locorum sub congrua proprietate
proferre pontificalis observatio est. ergo delubrum
quid pontifices proprie vocent et qualiter hoc nomine
Vergilius usus sit requiramus.</p>
<p>2. Varro libro octavo
Rerum divinarum delubrum ait alios aestimare in quo
praeter aedem sit area adsumpta deum causa, ut est in Circo
Flaminio Iovis Statoris, alios in quo loco dei simulacrum
dedicatum sit, et adiecit, sicut locum in quo figerent candelam
“candelabrum” appellatum, ita in quo deum ponerent
nominatum “delubrum.”</p>
<p>3. his a Varrone praescriptis
intellegere possumus id potissimum ab eo probatum, quod
ex sua consuetudine in ultimo posuit, ut a dei dedicato simulacro
delubrum coeperit nuncupari.</p>
<p>4. Vergilius tamen
utramque rationem diligenter est exsecutus. ut enim a postrema
incipiamus, observavit delubrum nominaturus aut
propria<a class="footnoteLink" href="#note_LCL511_26_22" id="target_note_LCL511_26_22"><sup>22</sup></a> deorum nomina aut ea quae dis accommodarentur
inserere:</p>
<blockquote><p><span class="line">at gemini lapsu delubra ad summa dracones</span><span class="linebreak"></span>
<span class="line">effugiunt . . .,</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL511_26_22"><a class="footnoteCrossrefLink" href="#target_note_LCL511_26_22" title="Click to highlight in text"><sup class="lineRef">22</sup>propria S: proprie ω</a></li><script type="text/javascript">document.getElementById('note_LCL511_26_22').style.display = "none";</script></ul></section></notes></section>