<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

annales.</p>
<p>14. hinc est ergo quod propter huius
modi evocationem numinum discessionemque ait Vergilius,</p>
<blockquote><p><span class="line">excessere omnes adytis arisque relictis</span><span class="linebreak"></span>
<span class="line">di;</span><span class="linebreak"></span></p></blockquote>
<p class="noindent">et ut tutelares designaret, adiecit:</p>
<blockquote><p><span class="line">quibus imperium hoc steterat.</span><span class="linebreak"></span></p></blockquote>
<p>15. utque praeter evocationem etiam vim devotionis ostenderet,
in qua praecipue Iuppiter ut diximus invocatur,
ait:</p>
<blockquote><p><span class="line indent3">. . . ferus omnia Iuppiter Argos</span><span class="linebreak"></span>
<span class="line">transtulit.</span><span class="linebreak"></span></p></blockquote>
<p>16. videturne vobis probatum sine divini et humani iuris
scientia non posse profunditatem Maronis intellegi?’</p>
<p><span class="br"></span><span class="lineNumber">10</span><span class="br"></span>Hic cum omnes concordi testimonio doctrinam et
poetae et enarrantis aequarent, exclamat Evangelus diu se
succubuisse patientiae, nec ultra dissimulandum quin in
medium detegat inscientiae Vergilianae vulnera.</p>
<p>2. ‘et
nos,’ inquit, ‘manum ferulae aliquando subduximus, et nos
cepimus pontificii iuris auditum: et ex his quae nobis nota
sunt Maronem huius disciplinam iuris nescisse constabit.</p>
<p>3. quando enim diceret:</p>
<blockquote><p><span class="line">caelicolum regi mactabam in litore taurum,</span><span class="linebreak"></span></p></blockquote>
</section><notes></notes></section>