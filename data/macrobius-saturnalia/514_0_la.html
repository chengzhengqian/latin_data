<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


nonne si quis aut inter Phaeacas aut apud Poenos sermones
de sapientia erutos convivalibus fabulis miscuisset,
et gratiam illis coetibus aptam perderet et in se risum
plane iustum moveret? ergo prima eius observatio erit aestimare
convivas.</p>
<p>15. ‘Deinde ubi sibi locum patere viderit, non de ipsis
profunditatis suae inter pocula secretis loquetur, nec nodosas
et anxias, sed utiles quidem, faciles tamen, quaestiones
movebit.</p>
<p>16. nam sicut inter illos qui exercitii genus
habent in mediis saltare conviviis, si quis ut se amplius
exerceat vel ad cursum vel ad pugilatum sodales lacessiverit,
quasi ineptus relegabitur ab alacritate consortii, sic
apud mensam quando licet aptis philosophandum est, ut
crateri liquoris ad laetitiam nati adhibeatur non modo
Nympharum sed Musarum quoque admixtione temperies.</p>
<p>17. nam si, ut<a class="footnoteLink" href="#note_LCL512_150_4" id="target_note_LCL512_150_4"><sup>4</sup></a> fateri necesse est, in omni conventu aut
tacendum est aut loquendum, quaeramus silentiumne
conviviis an et opportunus sermo conveniat. nam si, ut
apud Athenas Atticas Areopagitae tacentes iudicant, ita inter
epulas oportet semper sileri, non est ultra quaerendum
inter mensas philosophandum necne sit. si vero non erunt
muta convivia, cur ubi sermo permittitur, honestus sermo
prohibetur, maxime cum non minus quam dulcedo vini hilarent




</p></section><notes><section class="footnotes"><ul><li class="note" id="note_LCL512_150_4"><a class="footnoteCrossrefLink" href="#target_note_LCL512_150_4" title="Click to highlight in text"><sup class="lineRef">4</sup>si ut F: sicut ω</a></li><script type="text/javascript">document.getElementById('note_LCL512_150_4').style.display = "none";</script></ul></section></notes></section>