<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

signi, in quocumque signo fuerit, locum occupat.</p>
<p>7. nomen autem daemonum cum deorum appellatione coniungit,
aut quia di sunt δαήμονες, id est scientes futuri,
aut ut Posidonius scribit in libris quibus titulus est Περὶ
ἡρώων καὶ δαιμόνων quia ex aetheria substantia parta
atque divisa qualitas illis est, sive ἀπὸ τοῦ δαιομένου, idest
καιομένου, seu ἀπὸ τοῦ δαιομένου, hoc est μεριζομένου.</p>
<p>8. quod autem addit μένει δὲ Ἑστία ἐν θεῶν οἴκῳ μόνη,
significat quia haec sola, quam terram esse accipimus, manet
immobilis intra domum deorum, id est intra mundum,
ut ait Euripides,</p>
<blockquote><p><span class="line">καὶ Γαῖα μῆτερ· Ἑστίαν δέ σ᾿ οἱ σοφοὶ</span><span class="linebreak"></span>
<span class="line">βροτῶν καλοῦσιν ἡμένην ἐν αἰθέρι.</span><span class="linebreak"></span></p></blockquote>
<p>9. hinc quoque ostenditur quid de sole et Iove sit sentiendum
cum alibi dicitur,</p>
<blockquote><p><span class="line">πάντα ἰδὼν Διὸς ὀφθαλμὸς καὶ πάντα νοήσας,</span><span class="linebreak"></span></p></blockquote>
<p class="noindent">et alibi,</p>
<blockquote><p><span class="line">Ἡέλιος θ᾿, ὃς πάντ᾿ ἐφορᾷς καὶ πάντ᾿ ἐπακούεις,</span><span class="linebreak"></span></p></blockquote>
<p class="noindent">unde utrumque constat una potestate censendum.</p>
<p>10. ‘Assyrii quoque solem sub nomine Iovis, quem Δία




</p></section><notes></notes></section>