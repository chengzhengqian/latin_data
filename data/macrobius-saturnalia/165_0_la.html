<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

“et quidem<a class="footnoteLink" href="#note_LCL510_330_8" id="target_note_LCL510_330_8"><sup>8</sup></a> quo melius emptum sciatis, comparavit
Servilia hunc fundum tertia deducta.” filia autem Serviliae
erat Iunia Tertia eademque C. Cassii uxor, lasciviente dictatore
tam in matrem quam in puellam. tunc luxuriam senis
adulteri civitas subinde rumoribus iocisque carpebat,
ut mala non tantum seria forent.’</p>
<p>6. Post hunc Caecina Albinus: ‘Plancus in iudicio forte
amici, cum molestum testem destruere vellet, interrogavit,
quia sutorem sciebat, quo artificio se tueretur. ille urbane
respondit: “gallam subigo.” sutorium hoc habetur
instrumentum, quod non infacete in adulterii exprobrationem
ambiguitate convertit. nam Plancus in Maevia Galla
nupta male audiebat.’</p>
<p>7. Secutus est Rufius Albinus: ‘post Mutinensem fugam
quaerentibus quid ageret Antonius, respondisse familiaris
eius ferebatur: “quod canis in Aegypto: bibit et fugit.”
quando in illis regionibus constat canes raptu crocodilorum
exterritos currere et bibere.’</p>
<p>8. Eustathius deinde: ‘Publi&lt;li&gt;us<a class="footnoteLink" href="#note_LCL510_330_9" id="target_note_LCL510_330_9"><sup>9</sup></a> Mucium in primis
malivolum cum vidisset solito tristiorem, “aut Mucio,” inquit,
“nescio quid incommodi accessit aut nescio cui aliquid
boni.”</p>
<p>9. Inde Avienus: ‘Faustus Sullae filius cum soror
eius eodem tempore duo moechos haberet, Fulvium fullonis





</p></section><notes><section class="footnotes"><ul><li class="note" id="note_LCL510_330_8"><a class="footnoteCrossrefLink" href="#target_note_LCL510_330_8" title="Click to highlight in text"><sup class="lineRef">8</sup>et quidem O<sup>1</sup> (<span class="italic">ut vid.</span>): equidem ω</a></li><script type="text/javascript">document.getElementById('note_LCL510_330_8').style.display = "none";</script><li class="note" id="note_LCL510_330_9"><a class="footnoteCrossrefLink" href="#target_note_LCL510_330_9" title="Click to highlight in text"><sup class="lineRef">9</sup>Publilius <span class="italic">Holford-Strevens</span>: Publius ω</a></li><script type="text/javascript">document.getElementById('note_LCL510_330_9').style.display = "none";</script></ul></section></notes></section>