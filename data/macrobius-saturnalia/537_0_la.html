<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


sit semper aut caleat, sed nec continuae siccitati nec
perpetuo eum addixit umori, quia una nos non poterat
qualitate nutrire de permixtis quattuor fabricatos. ver ergo
calidum fecit et umectum, sicca est aestas et calida, autumnus
siccus et frigidus, hiems umida pariter et frigida
est.</p>
<p>21. sic et elementa, quae sunt nostra principia, ex diversitatibus
et ipsa constant et nos nutriunt. est enim ignis
calidus et siccus, aër umectus et calidus, aqua similiter
umecta sed frigida, terra frigida pariter et sicca. cur ergo
nos ad uniformem cibum redigis cum nihil nec in nobis
nec circa nos nec in his de quibus sumus uniforme sit?</p>
<p>22. quod autem acescere vel non numquam fumare in stomacho
cibum vis adsignare varietati, ut credamus, pronunties
oportet aut semper eum qui vario cibo utitur haec pati
aut numquam illum pati qui simplicem sumit. si vero et qui
mensa fruitur copiosa hoc vitium saepe non sentit, et qui
se uno cibo adficit saepe sustinet quod accusas, cur hoc
varietati et non modo edacitatis<a class="footnoteLink" href="#note_LCL512_196_21" id="target_note_LCL512_196_21"><sup>21</sup></a> adsignas? nam et de simplici
avidus noxam patitur cruditatis, et in vario moderatus
digestionis commodo fruitur.</p>
<p>23. ‘“At,” inquies, “ipsa immoderatio ex ciborum varietate
nascitur titillante gula et adsumenda plura quam
necesse est provocante.”</p>
<p>24. rursus ad ea quae iam dixi revolvor,
cruditates de modo, non de qualitate provenire.
modum vero servat qui sui potens est et in mensa Sicula vel






</p></section><notes><section class="footnotes"><ul><li class="note" id="note_LCL512_196_21"><a class="footnoteCrossrefLink" href="#target_note_LCL512_196_21" title="Click to highlight in text"><sup class="lineRef">21</sup>edacitatis <span class="italic">scripsi</span>: -ti ω</a></li><script type="text/javascript">document.getElementById('note_LCL512_196_21').style.display = "none";</script></ul></section></notes></section>