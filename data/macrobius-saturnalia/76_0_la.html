<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

templo sacravit.</p>
<p>33. cui pulte fabaria<a class="footnoteLink" href="#note_LCL510_152_70" id="target_note_LCL510_152_70"><sup>70</sup></a> et larido sacrificatur,
quod his maxime rebus vires corporis roborentur. nam
et Kalendae Iuniae fabariae vulgo vocantur, quia hoc
mense adultae fabae divinis rebus adhibentur.</p>
<p>34. ‘Sequitur Iulius qui, cum secundum Romuli ordinationem
Martio anni tenente principium Quintilis a numero
vocaretur, nihilo minus tamen etiam post praepositos a
Numa Ianuarium ac Februarium retinuit nomen, cum non
videretur iam quintus esse sed septimus. sed postea in honorem
Iulii Caesaris dictatoris legem ferente M. Antonio
M. filio consule Iulius appellatus est, quod hoc mense a. d.
quartum Idus Quintiles Iulius procreatus sit.</p>
<p>35. Augustus
deinde est, qui Sextilis antea vocabatur donec honori Augusti
daretur ex senatus consulto cuius verba subieci:</p>
<blockquote><p>
<span class="line">cum Imperator Caesar Augustus mense Sextili et</span><span class="linebreak"></span>
<span class="line">primum consulatum inierit et triumphos tres in urbem</span><span class="linebreak"></span>
<span class="line">intulerit et ex Ianiculo legiones deductae secutaeque</span><span class="linebreak"></span>
<span class="line">sint eius auspicia ac fidem, sed et Aegyptus</span><span class="linebreak"></span>
<span class="line">hoc mense in potestatem populi Romani redacta</span><span class="linebreak"></span>
<span class="line">sit finisque hoc mense bellis civilibus impositus sit</span><span class="linebreak"></span>
<span class="line">atque ob has causas hic mensis huic imperio felicissimus</span><span class="linebreak"></span>
<span class="line">sit ac fuerit, placere senatui ut hic mensis Augustus</span><span class="linebreak"></span>
<span class="line">appelletur.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL510_152_70"><a class="footnoteCrossrefLink" href="#target_note_LCL510_152_70" title="Click to highlight in text"><sup class="lineRef">70</sup>fabaria G<sup>2</sup>: fabacia ω</a></li><script type="text/javascript">document.getElementById('note_LCL510_152_70').style.display = "none";</script></ul></section></notes></section>