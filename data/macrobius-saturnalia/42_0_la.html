<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

sacrificiorum relata est; sed ex his causis, quae de origine
huius festi relatae sunt, apparet Saturnalia vetustiora
esse urbe Roma, adeo ut ante Romam in Graecia hoc
sollemne coepisse L. Accius in Annalibus suis referat his
versibus:</p>
<blockquote><p><span class="line">37. maxima pars Graium Saturno et maxime Athenae</span><span class="linebreak"></span>
<span class="line">conficiunt sacra, quae Cronia esse iterantur ab illis</span><span class="linebreak"></span>
<span class="line">eumque diem celebrant: per agros urbesque fere</span><span class="linebreak"></span>
<span class="line indent2">omnes</span><span class="linebreak"></span>
<span class="line">excercent epulas<a class="footnoteLink" href="#note_LCL510_84_43" id="target_note_LCL510_84_43"><sup>43</sup></a> laeti famulosque procurant</span><span class="linebreak"></span>
<span class="line">quisque suos. nostrisque itidem est<a class="footnoteLink" href="#note_LCL510_84_44" id="target_note_LCL510_84_44"><sup>44</sup></a> mos traditus</span><span class="linebreak"></span>
<span class="line indent2">illinc</span><span class="linebreak"></span>
<span class="line">iste, ut cum dominis famuli epulentur ibidem.</span><span class="linebreak"></span></p></blockquote>
<p><span class="br"></span><span class="lineNumber">8</span><span class="br"></span>‘Nunc de ipso dei templo pauca referenda sunt. Tullum
Hostilium, cum bis de Albanis, de Sabinis tertio triumphasset,
invenio fanum Saturno ex voto consecravisse et
Saturnalia tunc primum Romae instituta, quamvis Varro libro
sexto, qui est de sacris aedibus, scribat aedem Saturni
ad forum faciendam locasse L. Tarquinium regem, Titum
vero Larcium dictatorem Saturnalibus eam dedicasse. nec






</p></section><notes><section class="footnotes"><ul><li class="note" id="note_LCL510_84_43"><a class="footnoteCrossrefLink" href="#target_note_LCL510_84_43" title="Click to highlight in text"><sup class="lineRef">43</sup>epulas <span class="italic">Baehrens</span>: -is ω</a></li><script type="text/javascript">document.getElementById('note_LCL510_84_43').style.display = "none";</script><li class="note" id="note_LCL510_84_44"><a class="footnoteCrossrefLink" href="#target_note_LCL510_84_44" title="Click to highlight in text"><sup class="lineRef">44</sup>nostrisque itidem est <span class="italic">ed</span>.
<span class="italic">Lugd. Bat. 1670</span>: nostrique itidem et ω</a></li><script type="text/javascript">document.getElementById('note_LCL510_84_44').style.display = "none";</script></ul></section></notes></section>