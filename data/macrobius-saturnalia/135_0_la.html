<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

quod sit nuncupatus ἀπὸ τοῦ δέρκειν id est videre.
nam ferunt hunc serpentem acie acutissima et pervigili naturam
sideris huius imitari atque ideo aedium adytorum
oraculorum thesaurorum custodiam draconibus adsignari.</p>
<p>4. Aesculapium vero eundem esse atque Apollinem non
solum hinc probatur quod ex illo natus creditur, sed quod
ei et vis divinationis adiungitur. nam Apollodorus in libris
quibus titulus est Περὶ θεῶν scribit quod Aesculapius
divinationibus et auguriis praesit.</p>
<p>5. nec mirum, si quidem
medicinae atque divinationum consociatae sunt disciplinae.
nam medicus vel commoda vel incommoda in
corpore futura praenoscit, sicut ait Hippocrates oportere
medicum dicere de aegro, τά τε παρεόντα καὶ τὰ προγεγονότα
καὶ τὰ μέλλοντα ἔσεσθαι, id est,</p>
<blockquote><p><span class="line">quae sint, quae fuerint, quae mox ventura</span><span class="linebreak"></span>
<span class="line">sequentur.<a class="footnoteLink" href="#note_LCL510_270_130" id="target_note_LCL510_270_130"><sup>130</sup></a></span><span class="linebreak"></span></p></blockquote>
<p class="noindent">quod congruit divinationibus quae sciunt</p>
<blockquote><p><span class="line">τά τ᾿ ἔοντα τά τ᾿ ἐσσόμενα πρό τ᾿ ἐόντα.</span><span class="linebreak"></span></p></blockquote>
<p>6. ‘Sed nec Hercules a substantia solis alienus est:
quippe Hercules ea est solis potestas quae humano generi
virtutem ad similitudinem praestat deorum. nec aestimes
Alcmena apud Thebas Boeotias<a class="footnoteLink" href="#note_LCL510_270_131" id="target_note_LCL510_270_131"><sup>131</sup></a> natum solum vel primum
Herculem nuncupatum: immo post multos atque
postremus ille hac appellatione dignatus est honoratusque
hoc nomine quia nimia fortitudine meruit nomen dei


</p></section><notes><section class="footnotes"><ul><li class="note" id="note_LCL510_270_130"><a class="footnoteCrossrefLink" href="#target_note_LCL510_270_130" title="Click to highlight in text"><sup class="lineRef">130</sup>sequentur] trahantur <span class="italic">Verg.</span></a></li><script type="text/javascript">document.getElementById('note_LCL510_270_130').style.display = "none";</script><li class="note" id="note_LCL510_270_131"><a class="footnoteCrossrefLink" href="#target_note_LCL510_270_131" title="Click to highlight in text"><sup class="lineRef">131</sup>Boeotias <span class="italic">ed. Ven. 1513</span>: boetias ω</a></li><script type="text/javascript">document.getElementById('note_LCL510_270_131').style.display = "none";</script></ul></section></notes></section>