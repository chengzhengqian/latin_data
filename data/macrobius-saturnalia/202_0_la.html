<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line">talibus orabat dictis arasque tenebat,</span><span class="linebreak"></span></p></blockquote>
<p class="noindent">item,</p>
<blockquote><p><span class="line">tango aras, medios ignes ac<a class="footnoteLink" href="#note_LCL511_12_8" id="target_note_LCL511_12_8"><sup>8</sup></a> numina testor,</span><span class="linebreak"></span></p></blockquote>
<p class="noindent">eandem vim nominis ex adprehensione significat.</p>
<p>10. ‘Idem poeta tam scientia profundus quam amoenus
ingenio non nulla de veteribus verbis, quae ad proprietatem
sacrorum noverat pertinere, ita interpretatus est ut
mutato verbi sono integer intellectus maneret.</p>
<p>11. nam
primo pontificii iuris libro apud Pictorem verbum hoc positum
est, “vitulari”: de cuius verbi significatu Titius ita retulit,
“vitulari est voce laetari”; Varro etiam in libro quinto
decimo Rerum divinarum ita refert quod pontifex in sacris
quibusdam vitulari soleat, quod Graeci παιανίζειν vocant.<a class="footnoteLink" href="#note_LCL511_12_9" id="target_note_LCL511_12_9"><sup>9</sup></a></p>
<p>12. has tot interpretationis ambages quam paucis
verbis docta elegantia Maronis expressit:</p>
<blockquote><p><span class="line">. . . laetumque choro paeana canentes!</span><span class="linebreak"></span></p></blockquote>
<p class="noindent">nam si vitulari est voce laetari, quod est παιανίζειν, nonne
in cantu laeti παιᾶνος enarratio verbi perfecta servata est?</p>
<p>13. et ut huic vocabulo diutius immoremur, Hyllus libro
quem de dis composuit ait Vitulam vocari deam quae laetitiae
praeest.</p>
<p>14. Piso<a class="footnoteLink" href="#note_LCL511_12_10" id="target_note_LCL511_12_10"><sup>10</sup></a> ait Vitulam Victoriam nominari.





</p></section><notes><section class="footnotes"><ul><li class="note" id="note_LCL511_12_8"><a class="footnoteCrossrefLink" href="#target_note_LCL511_12_8" title="Click to highlight in text"><sup class="lineRef">8</sup>ac] et <span class="italic">Verg</span>.</a></li><script type="text/javascript">document.getElementById('note_LCL511_12_8').style.display = "none";</script><li class="note" id="note_LCL511_12_9"><a class="footnoteCrossrefLink" href="#target_note_LCL511_12_9" title="Click to highlight in text"><sup class="lineRef">9</sup>παιανίζεν vocant V (ΠΑΙΑΝΙΖΕ
invocant O): itaianize invocant BL, ita ianicein v. M (-izein) F
(-Φzein) δ, ita ΠΑΙΑΝΙΖΕΙΝ v. C, <span class="italic">om</span>. α (<span class="italic">spat. relict</span>.)</a></li><script type="text/javascript">document.getElementById('note_LCL511_12_9').style.display = "none";</script><li class="note" id="note_LCL511_12_10"><a class="footnoteCrossrefLink" href="#target_note_LCL511_12_10" title="Click to highlight in text"><sup class="lineRef">10</sup>Piso J<sup>2</sup>S: poso ω (post F, <span class="italic">om</span>. B<sup>1</sup>)</a></li><script type="text/javascript">document.getElementById('note_LCL511_12_10').style.display = "none";</script></ul></section></notes></section>