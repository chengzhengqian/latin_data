<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


et primae aetatis infantiam, quantum cibum nimio calore
conficiat, et contra senes cogita facile tolerare ieiunium
quasi exstincto in ipsis calore qui nutrimentis recreari solet.
sed et media aetas, si multo exercitio excitaverit sibi naturalem
calorem, animosius cibum adpetit. consideremus
et animalia sanguine carentia, quae nullum cibum quaerant
penuria caloris.</p>
<p>5. ergo si calor semper in adpetentia
est, liquor autem proprium caloris alimentum est, bene in
nobis cum ex ieiunio corpori nutrimenta quaeruntur, praecipue
calor suum postulat, quo accepto corpus omne recreatur
et patientius expectat cibatum solidiorem.’</p>
<p>6. His dictis Avienus anulum de mensa rettulit qui illi
de brevissimo dexterae manus digito repente deciderat,
cumque a praesentibus quaereretur cur eum alienae manui<a class="footnoteLink" href="#note_LCL512_264_44" id="target_note_LCL512_264_44"><sup>44</sup></a>
et digito, et non huic gestamini deputatis potius insereret,
ostendit manum laevam ex vulnere tumidiorem.</p>
<p>7. hinc Horo nata quaestionis occasio et, ‘dic,’ inquit, ‘Dysari—
omnis enim situs corporis pertinet ad medici notionem,
tu vero doctrinam et ultra quam medicina postulat
consecutus es—dic, inquam, cur sibi communis adsensus
anulum in digito qui minimo vicinus est, quem etiam medicinalem
vocant, et manu praecipue sinistra gestandum
esse persuasit?’</p>
<p>8. Et Dysarius: ‘de hac ipsa quaestione sermo quidam
ad nos ab Aegypto venerat, de quo dubitabam fabulamne
an veram rationem vocarem, sed libris anatomicorum postea





</p></section><notes><section class="footnotes"><ul><li class="note" id="note_LCL512_264_44"><a class="footnoteCrossrefLink" href="#target_note_LCL512_264_44" title="Click to highlight in text"><sup class="lineRef">44</sup>alienae manui <span class="italic">ed. Colon. 1521</span>: aliena manu ω</a></li><script type="text/javascript">document.getElementById('note_LCL512_264_44').style.display = "none";</script></ul></section></notes></section>