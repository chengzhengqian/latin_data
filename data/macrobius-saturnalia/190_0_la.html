<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>4. Et Evangelus: ‘agite antequam surgendum nobis sit,
vino indulgeamus, quod decreti Platonici auctoritate faciemus,
qui aestimavit fomitem esse quendam et ignitabulum<a class="footnoteLink" href="#note_LCL510_380_56" id="target_note_LCL510_380_56"><sup>56</sup></a>
ingenii virtutisque, si mens et corpus hominis vino
flagret.’</p>
<p>5. Tunc Eustathius: ‘quid agis,’ inquit, ‘Euangele?
an Platonem aestimas haurienda passim vina suasisse et
non magis inter minuta pocula iucundiorem liberalioremque
invitationem, quae fieret sub quibusdam quasi arbitris
et magistris conviviorum sobriis, non improbasse? et
hoc est quod in primo et secundo de legibus non inutile viris
esse decernit.</p>
<p>6. nam et modicis honestisque inter bibendum
remissionibus refici integrarique animos ad instauranda
sobrietatis officia existimavit redditosque
sensim laetiores ad intentiones rursus capessendas fieri
habiliores; et simul, siqui penitus in his adfectionum cupiditatumque
errores inessent quos celaret alioquin<a class="footnoteLink" href="#note_LCL510_380_57" id="target_note_LCL510_380_57"><sup>57</sup></a> pudor
reverens, ea omnia sine gravi periculo libertate per vinum
data detegi et ad corrigendum medendumque fieri opportuniora.</p>
<p>7. atque hoc etiam Plato ibidem dicit, non defugiendas<a class="footnoteLink" href="#note_LCL510_380_58" id="target_note_LCL510_380_58"><sup>58</sup></a>
esse huiusce modi exercitationes adversum
propulsandam vini violentiam, neque ullum umquam
continentem prorsum aut temperantem satis fideliter visum
esse cui vita non inter ipsa errorum pericula et in mediis
voluptatum inlecebris explorata sit.</p>
<p>8. nam cui libentiae
gratiaeque omnes conviviorum incognitae sint,
quique illarum omnino expers sit, si eum forte ad participandas





</p></section><notes><section class="footnotes"><ul><li class="note" id="note_LCL510_380_56"><a class="footnoteCrossrefLink" href="#target_note_LCL510_380_56" title="Click to highlight in text"><sup class="lineRef">56</sup>incitabulum δ, <span class="italic">Gell.</span></a></li><script type="text/javascript">document.getElementById('note_LCL510_380_56').style.display = "none";</script><li class="note" id="note_LCL510_380_57"><a class="footnoteCrossrefLink" href="#target_note_LCL510_380_57" title="Click to highlight in text"><sup class="lineRef">57</sup>alioqui β, aliqui <span class="italic">Gell.</span></a></li><script type="text/javascript">document.getElementById('note_LCL510_380_57').style.display = "none";</script><li class="note" id="note_LCL510_380_58"><a class="footnoteCrossrefLink" href="#target_note_LCL510_380_58" title="Click to highlight in text"><sup class="lineRef">58</sup>def- <span class="italic">Gell.</span>: diff- ω</a></li><script type="text/javascript">document.getElementById('note_LCL510_380_58').style.display = "none";</script></ul></section></notes></section>