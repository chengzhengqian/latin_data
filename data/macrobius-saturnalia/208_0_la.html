<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line indent10">. . . undique colles</span><span class="linebreak"></span>
<span class="line">inclusere cavi et nigra nemus abiete cingit,<a class="footnoteLink" href="#note_LCL511_24_19" id="target_note_LCL511_24_19"><sup>19</sup></a></span><span class="linebreak"></span></p></blockquote>
<p class="noindent">quae res utique faciebat lucum a populi communione secretum.
et ut relictum locum ostenderet non sola adeundi
difficultate, adiecit et sanctitatem:</p>
<blockquote><p><span class="line">Silvano fama est veteres sacrasse Pelasgos,</span><span class="linebreak"></span>
<span class="line">agrorum<a class="footnoteLink" href="#note_LCL511_24_20" id="target_note_LCL511_24_20"><sup>20</sup></a> pecorisque<a class="footnoteLink" href="#note_LCL511_24_21" id="target_note_LCL511_24_21"><sup>21</sup></a> deo . . .</span><span class="linebreak"></span></p></blockquote>
<p>10. secundum Pompeium Festum “religiosi sunt qui facienda
et vitanda discernunt.” hinc Maro ait,</p>
<blockquote><p><span class="line indent4">. . . rivos deducere nulla</span><span class="linebreak"></span>
<span class="line">religio vetuit . . .;</span><span class="linebreak"></span></p></blockquote>
<p class="noindent">quod autem ait “deducere” nihil aliud est quam “detergere.”
nam festis diebus rivos veteres sordidatos detergere
licet, novos fodere non licet.</p>
<p>11. in transcursu et hoc notandum
est, quod et ipse velut praeteriens sub unius verbi
significatione proiecit. cavetur enim in iure pontificio ut—quoniam
oves duabus causis lavari solent, aut ut curetur
scabies aut ut lana purgetur—festis diebus purgandae
lanae gratia oves lavare non liceat, liceat autem si curatione
scabies abluenda sit.</p>
<p>12. ideo hoc quoque inter concessa
numeravit:</p>
<blockquote><p><span class="line">balantumque gregem fluvio mersare . . .</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL511_24_19"><a class="footnoteCrossrefLink" href="#target_note_LCL511_24_19" title="Click to highlight in text"><sup class="lineRef">19</sup>cingit] -gunt <span class="italic">Verg</span>.</a></li><script type="text/javascript">document.getElementById('note_LCL511_24_19').style.display = "none";</script><li class="note" id="note_LCL511_24_20"><a class="footnoteCrossrefLink" href="#target_note_LCL511_24_20" title="Click to highlight in text"><sup class="lineRef">20</sup>agrorum] arvorum <span class="italic">Verg.</span></a></li><script type="text/javascript">document.getElementById('note_LCL511_24_20').style.display = "none";</script><li class="note" id="note_LCL511_24_21"><a class="footnoteCrossrefLink" href="#target_note_LCL511_24_21" title="Click to highlight in text"><sup class="lineRef">21</sup>pecorisque J<sup>2</sup>, <span class="italic">Verg</span>.: pecorique ω, pecorumque A<sup>2</sup>C<sup>2</sup></a></li><script type="text/javascript">document.getElementById('note_LCL511_24_21').style.display = "none";</script></ul></section></notes></section>