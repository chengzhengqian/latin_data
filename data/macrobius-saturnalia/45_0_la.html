<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

fundarentur, ubi mundus omnibus suis partibus membrisque
perfectus est, certo iam tempore finis factus est
producendi<a class="footnoteLink" href="#note_LCL510_90_47" id="target_note_LCL510_90_47"><sup>47</sup></a> de caelo semina ad elementorum conceptionem,
quippe quae iam plena fuerant procreata. animalium
vero aeternam propagationem ad Venerem generandi facultas
ex umore translata est, ut per coitum maris feminaeque
cuncta deinceps gignerentur.</p>
<p>9. propter abscisorum
pudendorum fabulam etiam nostri eum Saturnum
vocitaverunt πατὰ τὴν σάθην, quae membrum virile declarat,
veluti Sathurnum: inde etiam satyros veluti sathyros,
<a class="footnoteLink" href="#note_LCL510_90_48" id="target_note_LCL510_90_48"><sup>48</sup></a> quod sint in libidinem proni, appellatos opinantur.
falcem ei quidam aestimant attributam quod tempus omnia
metat exsecet et incidat.</p>
<p>10. hunc aiunt filios suos solitum
devorare eosdemque rursus evomere, per quod similiter
significatur eum tempus esse, a quo vicibus cuncta
gignantur absumanturque et ex eo denuo renascantur.</p>
<p>11. eundem a filio pulsum quid aliud est quam tempora senescentia
ab his quae post sunt nata depelli? vinctum autem,
quod certa lege naturae conexa sint tempora vel quod
omnes fruges quibusdam vinculis nodisque alternentur.
12. nam et falcem volunt fabulae in Siciliam decidisse,
quod sit terra ista vel maxime fertilis.</p>
</section><notes><section class="footnotes"><ul><li class="note" id="note_LCL510_90_47"><a class="footnoteCrossrefLink" href="#target_note_LCL510_90_47" title="Click to highlight in text"><sup class="lineRef">47</sup>producendi <span class="italic">scripsi</span>: procedendi ω</a></li><script type="text/javascript">document.getElementById('note_LCL510_90_47').style.display = "none";</script><li class="note" id="note_LCL510_90_48"><a class="footnoteCrossrefLink" href="#target_note_LCL510_90_48" title="Click to highlight in text"><sup class="lineRef">48</sup>Sathurnum . . . sathyros <span class="italic">Jan</span>: Sathunnum . . . sathunos ω</a></li><script type="text/javascript">document.getElementById('note_LCL510_90_48').style.display = "none";</script></ul></section></notes></section>