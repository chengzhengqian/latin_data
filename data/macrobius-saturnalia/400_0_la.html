<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>‘“Alium” non frustra dixi, quia non de unius racemis
vindemiam sibi fecit, sed bene in rem suam vertit quidquid
ubicumque invenit imitandum; adeo ut de Argonauticorum
quarto, quorum scriptor est Apollonius, librum
Aeneidos suae quartum totum paene formaverit, ad Didonem
vel Aenean amatoriam incontinentiam<a class="footnoteLink" href="#note_LCL511_408_205" id="target_note_LCL511_408_205"><sup>205</sup></a> Medeae
circa Iasonem trasferendo.</p>
<p>5. quod ita elegantius auctore
digessit, ut fabula lascivientis Didonis, quam falsam novit
universitas, per tot tamen saecula speciem veritatis obtineat
et ita pro vero ora omnium volitet, ut pictores
fictoresque et qui figmentis liciorum contextas imitantur
effigies, hac materia vel maxime in effigiandis<a class="footnoteLink" href="#note_LCL511_408_206" id="target_note_LCL511_408_206"><sup>206</sup></a> simulacris
tamquam unico argumento decoris utantur, nec minus histrionum
perpetuis et gestibus et cantibus celebretur.</p>
<p>6. tantum valuit pulchritudo narrandi ut omnes Phoenissae
castitatis conscii, nec ignari manum sibi iniecisse
reginam, ne pateretur damnum pudoris, coniveant tamen
fabulae, et intra conscientiam veri fidem prementes<a class="footnoteLink" href="#note_LCL511_408_207" id="target_note_LCL511_408_207"><sup>207</sup></a> malint
pro vero celebrari quod pectoribus humanis dulcedo
fingentis infudit.</p>
<p>7. ‘Videamus utrum attigerit et Pindarum, quem Flaccus
imitationi inaccessum fatetur. et “minuta” quidem



</p></section><notes><section class="footnotes"><ul><li class="note" id="note_LCL511_408_205"><a class="footnoteCrossrefLink" href="#target_note_LCL511_408_205" title="Click to highlight in text"><sup class="lineRef">205</sup>incontinentiam <span class="italic">ed. Lips. 1774</span>: conti- ω</a></li><script type="text/javascript">document.getElementById('note_LCL511_408_205').style.display = "none";</script><li class="note" id="note_LCL511_408_206"><a class="footnoteCrossrefLink" href="#target_note_LCL511_408_206" title="Click to highlight in text"><sup class="lineRef">206</sup>effigiandis <span class="italic">ed. Lugd. Bat.</span> 1597: efficiendis ω (effig- PR<sup>1</sup>)</a></li><script type="text/javascript">document.getElementById('note_LCL511_408_206').style.display = "none";</script><li class="note" id="note_LCL511_408_207"><a class="footnoteCrossrefLink" href="#target_note_LCL511_408_207" title="Click to highlight in text"><sup class="lineRef">207</sup>prementes <span class="italic">ed. Colon. 1521</span>: frem- ω</a></li><script type="text/javascript">document.getElementById('note_LCL511_408_207').style.display = "none";</script></ul></section></notes></section>