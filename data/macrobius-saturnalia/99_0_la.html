<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

cessisse conflictum.</p>
<p>24. tunc patres iussisse ut ad collegium
pontificum de his religionibus referretur, pontificesque
statuisse postridie omnes Kalendas Nonas Idus
atros dies habendos, ut hi dies neque proeliares neque puri
neque comitiales essent.</p>
<p>25. sed et Fabius Maximus Servilianus
pontifex in libro duodecimo negat oportere atro die
parentare, quia tunc quoque Ianum Iovemque praefari
necesse est, quos nominari atro die non oportet.</p>
<p>26. ante
diem quoque quartum Kalendas vel Nonas vel Idus tamquam
inominalem diem plerique vitant. eius observationis
an religio ulla sit tradita quaeri solet, sed nos nihil super ea
re scriptum invenimus nisi quod Q. Claudius Annalium
quinto cladem illam vastissimam pugnae Cannensis factam
refert ante diem quartum Nonas Sextiles.</p>
<p>27. ad rem
sane militarem nihil attinere notat Varro utrum fastus vel
nefastus dies sit, sed ad solas hoc actiones respicere privatas.</p>
<p>28. ‘Quod autem nundinas ferias dixi potest argui, quia
Titius<a class="footnoteLink" href="#note_LCL510_198_87" id="target_note_LCL510_198_87"><sup>87</sup></a> de feriis scribens nundinarum dies non inter ferias
retulit sed tantum sollemnes vocavit, et quod Iulius
Modestus adfirmat Messala augure consulente pontifices,
an nundinarum Romanarum Nonarumque dies feriis tenerentur,
respondisse eos nundinas sibi ferias non videri,







</p></section><notes><section class="footnotes"><ul><li class="note" id="note_LCL510_198_87"><a class="footnoteCrossrefLink" href="#target_note_LCL510_198_87" title="Click to highlight in text"><sup class="lineRef">87</sup>Titius <span class="italic">ed. Lugd. Bat. 1670</span>: Titus ω</a></li><script type="text/javascript">document.getElementById('note_LCL510_198_87').style.display = "none";</script></ul></section></notes></section>