<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

eos qui amplas domos antiquitus faciebant locum ante ianuam
vacuum relinquere solitos qui inter fores domus et
viam medius esset.</p>
<p>20. in eo loco qui dominum eius domus
salutatum venerant priusquam admitterentur consistebant,
et neque in via stabant neque intra aedes erant. ab
illa ergo grandis loci consistione et quasi quadam stabulatione
vestibula appellata sunt spatia in quibus multum
staretur ab advenientibus priusquam intromitterentur in
domum.</p>
<p>21. alii consentientes vestibula eadem esse quae
diximus, in sensu tamen vocabuli dissentiunt. referunt
enim non ad eos qui adveniunt, sed ad illos qui in domo
commanent, quoniam illic numquam consistunt, sed solius
transitus causa ad hunc locum veniunt exeundo sive redeundo.</p>
<p>22. sive igitur &lt;“ve”&gt;<a class="footnoteLink" href="#note_LCL512_132_169" id="target_note_LCL512_132_169"><sup>169</sup></a> secundum priores per
augmentum sive per secundos per diminutionem intellegendum
est, tamen vestibulum<a class="footnoteLink" href="#note_LCL512_132_170" id="target_note_LCL512_132_170"><sup>170</sup></a> constat aream dici quae
a via domum dividit. fauces autem iter angustum est per
quod ad vestibulum de via flectitur.</p>
<p>23. ergo Aeneas cum
videt fauces atque vestibulum domus impiorum, non est
intra domum nec contactu aedium saevo execrabilique
polluitur, sed de via videt loca inter viam et aedes locata.’</p>
<p><span class="br"></span><span class="lineNumber">9</span><span class="br"></span>‘“Bidentes” hostiae quid essent,’ inquit Avienus, ‘interrogavi
quendam de grammaticorum cohorte et ille “bidentes”





</p></section><notes><section class="footnotes"><ul><li class="note" id="note_LCL512_132_169"><a class="footnoteCrossrefLink" href="#target_note_LCL512_132_169" title="Click to highlight in text"><sup class="lineRef">169</sup>ve <span class="italic">addidi</span></a></li><script type="text/javascript">document.getElementById('note_LCL512_132_169').style.display = "none";</script><li class="note" id="note_LCL512_132_170"><a class="footnoteCrossrefLink" href="#target_note_LCL512_132_170" title="Click to highlight in text"><sup class="lineRef">170</sup>vestibulum P: -la ω</a></li><script type="text/javascript">document.getElementById('note_LCL512_132_170').style.display = "none";</script></ul></section></notes></section>