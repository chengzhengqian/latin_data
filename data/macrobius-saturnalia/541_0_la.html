<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


dixi, stomacho nihil adhibeant calidum, ne crescat ulterius
lassitudo, a vini potu non prohibent, defectum in robur hac
curatione mutantes.</p>
<p>5. ‘Dabo aliud indicium accidentis vino quam ingeniti
caloris. nam si quis aconitum nesciens hauserit, non nego
haustu eum meri plurimi solere curari. infusum enim visceribus
trahit ad se calorem et veneno frigido quasi calidum
iam repugnat. si vero aconitum ipsum cum vino tritum
potui datum sit, haurientem nulla curatio a morte
defendit.</p>
<p>6. tunc enim vinum natura frigidum admixtione
sui frigus auxit veneni nec in interioribus iam calescit, quia
non liberum sed admixtum alii, immo in aliud versum, descendit
in viscera.</p>
<p>7. sed et sudore nimio vel laxato ventre
defessis vinum ingerunt, ut in utroque morbo constringat
meatus. insomnem medici frigidis oblinunt, modo papaveris
suco, modo mandragora vel similibus, in quibus est et
vinum; nam vino somnus reduci solet, quod non nisi ingeniti
frigoris testimonium est.</p>
<p>8. deinde omnia calida Venerem
provocant et semen excitant et generationi favent,
hausto autem mero plurimo fiunt viri ad coitum pigriores,
sed nec idoneum conceptioni serunt,<a class="footnoteLink" href="#note_LCL512_204_24" id="target_note_LCL512_204_24"><sup>24</sup></a> quia vini nimietas
ut frigidi facit semen exile vel debile.</p>
<p>9. hoc vero vel
manifestissimam aestimationis meae habet adsertionem,
quod quaecumque nimium algentibus, eadem contingunt





</p></section><notes><section class="footnotes"><ul><li class="note" id="note_LCL512_204_24"><a class="footnoteCrossrefLink" href="#target_note_LCL512_204_24" title="Click to highlight in text"><sup class="lineRef">24</sup>conceptioni serunt <span class="italic">ed. Paris. 1585</span> (conceptionis erunt <span class="italic">a</span>):
conceptioni ferunt β<sub>2</sub></a></li><script type="text/javascript">document.getElementById('note_LCL512_204_24').style.display = "none";</script></ul></section></notes></section>