<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>5. nam et Titius<a class="footnoteLink" href="#note_LCL511_78_62" id="target_note_LCL511_78_62"><sup>62</sup></a> cum de ritu sacrorum multa dissereret
ait sibi hunc locum in quaestionem venire, nec tamen haesitationem
suam requisita ratione dissolvit. ego autem
quod mihi magistra lectione compertum est publicabo. in
Papiriano enim iure evidenter relatum est arae vicem
praestare posse mensam dicatam.</p>
<p>6. “ut in templo,” inquit,
“Iunonis Populoniae augusta mensa est.” namque in fanis
alia vasorum sunt et sacrae supellectilis, alia ornamentorum.
quae vasorum sunt instrumenti instar habent, quibus
semper sacrificia conficiuntur, quarum rerum principem
locum obtinet mensa in qua epulae libationesque et stipes
reponuntur. ornamenta vero sunt clipei, coronae et
cuiusce modi donaria. neque enim dedicantur eo tempore
quo delubra sacrantur, at vero mensa arulaeque eodem die
quo aedes ipsa dedicari solent, unde mensa hoc ritu dedicata
in templo arae usum et religionem obtinet pulvinaris.</p>
<p>7. ergo apud Euandrum quidem fit iusta libatio, quippe
apud eam mensam quae cum ara Maxima more utique religionis
fuerat dedicata et in luco sacrato et inter ipsa sacra
in quibus epulabantur; in convivio vero Didonis, quod tantum
regium constat, non etiam sacrum fuisse, apud humanam




</p></section><notes><section class="footnotes"><ul><li class="note" id="note_LCL511_78_62"><a class="footnoteCrossrefLink" href="#target_note_LCL511_78_62" title="Click to highlight in text"><sup class="lineRef">62</sup>Titius <span class="italic">Hertz</span> (<span class="italic">cf. IAH</span> 1:131): Tertius ω (terentius V<sup>2</sup>)</a></li><script type="text/javascript">document.getElementById('note_LCL511_78_62').style.display = "none";</script></ul></section></notes></section>