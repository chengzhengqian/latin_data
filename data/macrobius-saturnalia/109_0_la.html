<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>21. eundem deum praestantem salubribus causis Οὔλιον
appellant, id est sanitatis auctorem, ut ait Homerus:
<q><span class="line">οὖλέ τε καὶ μάλα<a class="footnoteLink" href="#note_LCL510_218_107" id="target_note_LCL510_218_107"><sup>107</sup></a> χαῖρε.</span><span class="linebreak"></span></q>
Maeandrius<a class="footnoteLink" href="#note_LCL510_218_108" id="target_note_LCL510_218_108"><sup>108</sup></a> scribit Milesios Ἀπόλλωνι Οὐλίῳ pro salute
sua immolare. Pherecydes refert Thesea, cum in Cretam
ad Minotaurum duceretur, vovisse pro salute atque
reditu suo Ἀπόλλωνι Οὐλίῳ καὶ Ἀρτέμιδι Οὐλίᾳ.</p>
<p>22. nec
mirum si gemini effectus variis nominibus celebrantur,
cum alios quoque deos ex contrario in eadem re duplici
censeri et potestate accipiamus et nomine, ut Neptunum
quem alias Ἐνοσίχθονα id est terram moventem, alias
Ἀσφαλίωνα id est stabilientem vocant. item Mercurius
hominum mentes vel oculos et excitat et sopit, ut ait poeta,</p>
<blockquote><p><span class="line">εἵλετο δὲ ῥάβδον, τῇ τ᾿ ἀνδρῶν ὄμματα θέλγει,</span><span class="linebreak"></span>
<span class="line">&lt;ὧν ἐθέλει, τοὺς δ᾿ αὖτε καὶ ὑπνώοντας</span><span class="linebreak"></span>
<span class="line">ἐγείρει&gt;.<a class="footnoteLink" href="#note_LCL510_218_109" id="target_note_LCL510_218_109"><sup>109</sup></a></span><span class="linebreak"></span></p></blockquote>
<p>23. ‘Unde et Apollinem, id est solem, modo sospitatem
modo pestem significantibus cognominibus adoramus;
cum tamen pestis quae ab eo noxiis immittitur aperte hunc
deum bonis propugnare significet.</p>
<p>24. hinc est quod apud
Pachynum Siciliae promuntorium Apollo Libystinus eximia





</p></section><notes><section class="footnotes"><ul><li class="note" id="note_LCL510_218_107"><a class="footnoteCrossrefLink" href="#target_note_LCL510_218_107" title="Click to highlight in text"><sup class="lineRef">107</sup>μέγα <span class="italic">codd. nonnull. Hom.</span></a></li><script type="text/javascript">document.getElementById('note_LCL510_218_107').style.display = "none";</script><li class="note" id="note_LCL510_218_108"><a class="footnoteCrossrefLink" href="#target_note_LCL510_218_108" title="Click to highlight in text"><sup class="lineRef">108</sup>Maeandrius <span class="italic">ed. Basil. 1535 in marg.</span> (meandrius ω)</a></li><script type="text/javascript">document.getElementById('note_LCL510_218_108').style.display = "none";</script><li class="note" id="note_LCL510_218_109"><a class="footnoteCrossrefLink" href="#target_note_LCL510_218_109" title="Click to highlight in text"><sup class="lineRef">109</sup>ὧν . . . ἐγείρει <span class="italic">addidi</span></a></li><script type="text/javascript">document.getElementById('note_LCL510_218_109').style.display = "none";</script></ul></section></notes></section>