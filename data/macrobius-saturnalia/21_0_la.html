<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">hoc igitur intererit, ut “die quarto” quidem de praeterito
dicamus, “diequarte” autem de futuro.</p>
<p>25. verum ne de
“diecrastini” nihil rettulisse videamur, suppetit Coelianum
illud ex libro Historiarum secundo: “si vis<a class="footnoteLink" href="#note_LCL510_42_21" id="target_note_LCL510_42_21"><sup>21</sup></a> mihi equitatum
dare et ipse cum cetero exercitu me sequi, diequinti
Romae in Capitolio curabo tibi cenam coctam.”’</p>
<p>26. hic
Symmachus, ‘Coelius tuus,’ inquit, ‘et historiam et verbum
ex Originibus M. Catonis accepit, apud quem ita scriptum
est: “igitur dictatorem Carthaginiensium magister equitum
monuit: ‘mitte mecum Romam equitatum: diequinti
in Capitolio tibi cena cocta erit.”’</p>
<p>27. et Praetextatus: ‘aestimo
nonnihil ad demonstrandam consuetudinem veterumetiam
praetoris verba conferre quibus more maiorum
ferias concipere solet quae appellantur Compitalia. ea verba
haec sunt: “dienoni populo Romano Quiritibus Compitalia
erunt.”’</p>
<p><span class="br"></span><span class="lineNumber">5</span><span class="br"></span>Tum Avienus aspiciens Servium, ‘Curius,’ inquit, ‘et
Fabricius et Coruncanius, antiquissimi viri, vel etiam his
antiquiores Horatii illi trigemini plane ac dilucide cum suis
fabulati sunt neque Auruncorum aut Sicanorum aut Pelasgorum,
qui primi coluisse in Italia<a class="footnoteLink" href="#note_LCL510_42_22" id="target_note_LCL510_42_22"><sup>22</sup></a> dicuntur, sed aetatis
suae verbis loquebantur. tu autem, proinde quasi cum





</p></section><notes><section class="footnotes"><ul><li class="note" id="note_LCL510_42_21"><a class="footnoteCrossrefLink" href="#target_note_LCL510_42_21" title="Click to highlight in text"><sup class="lineRef">21</sup>si vis S <span class="italic">corr. ex Gell.</span>: si quis ω (<span class="italic">cui</span> daret <span class="italic">aptant</span> PV, <span class="italic">mox</span> voles
<span class="italic">post</span> sequi <span class="italic">add.</span> P<sup>2</sup>; <span class="italic">sim.</span> velit sequi C, <span class="italic">deinde</span> ei <span class="italic">pro</span> tibi)</a></li><script type="text/javascript">document.getElementById('note_LCL510_42_21').style.display = "none";</script><li class="note" id="note_LCL510_42_22"><a class="footnoteCrossrefLink" href="#target_note_LCL510_42_22" title="Click to highlight in text"><sup class="lineRef">22</sup>coluisse Italiam <span class="italic">Gell.</span></a></li><script type="text/javascript">document.getElementById('note_LCL510_42_22').style.display = "none";</script></ul></section></notes></section>