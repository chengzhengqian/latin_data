<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

res rationesque eorum sua sollertia tueretur, quod cum
aliis multis tum ex epistulis quoque eius declaratur.</p>
<p>12. nam illam orationem quis est qui non legerit, in qua populum
Romanum obiurgat quod Roscio gestum agente tumultuarit?
et certe satis constat contendere eum cum ipso
histrione solitum, utrum ille saepius eandem sententiam
variis gestibus efficeret an ipse per eloquentiae copiam
sermone diverso pronuntiaret. quae res ad hanc artis suae
fiduciam Roscium abstraxit, ut librum conscriberet quo
eloquentiam cum histrionia compararet.</p>
<p>13. is est Roscius
qui etiam L. Sullae carissimus fuit et anulo aureo ab eodem
dictatore donatus est. tanta autem fuit gratia et gloria, ut
mercedem diurnam de publico mille denarios sine gregalibus
solus acceperit.</p>
<p>14. Aesopum vero ex pari arte ducenties
sestertium reliquisse filio constat. Sed quid loquor de
histrionibus cum Appius Claudius, vir triumphalis, qui Salius
ad usque senectutem fuit, pro gloria obtinuerit, quod
inter collegas optime saltitabat?</p>
<p>15. â€˜Ac priusquam a saltatione discedo, illud adiciam,
uno eodemque tempore tribus nobilissimis civibus non



</p></section><notes></notes></section>