<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


cuius rei hoc argumentum profert, quod postridie nonas
Iulias re bene gesta, cum pridie populus a Tuscis in fugam
versus sit—unde Populifugia vocantur—post victoriam
certis sacrificiis fiat vitulatio.</p>
<p>15. quidam nomen eius
animadversum putant quod potens sit vitae tolerandae,
ideo huic deae pro frugibus fieri sacra dicuntur, quia frugibus
vita humana toleratur. unde hoc esse animadvertimus
quod ait Vergilius,</p>
<blockquote><p><span class="line">cum faciam vitula<a class="footnoteLink" href="#note_LCL511_14_11" id="target_note_LCL511_14_11"><sup>11</sup></a> pro frugibus, ipse venito,</span><span class="linebreak"></span></p></blockquote>
<p class="noindent">ut “vitula” dixerit pro vitulatione, quod nomen esse sacrificii
ob laetitiam facti superius expressimus.</p>
<p>16. meminerimus
tamen sic legendum per ablativum,</p>
<blockquote><p><span class="line">cum faciam vitula pro frugibus, . . .</span><span class="linebreak"></span></p></blockquote>
<p class="noindent">id est cum faciam rem divinam non ove, non capra, sed
vitula, tamquam dicat “cum vitulam pro frugibus sacrificavero”
[quod est cum vitula rem divinam fecero].<a class="footnoteLink" href="#note_LCL511_14_12" id="target_note_LCL511_14_12"><sup>12</sup></a></p>
</section><notes><section class="footnotes"><ul><li class="note" id="note_LCL511_14_11"><a class="footnoteCrossrefLink" href="#target_note_LCL511_14_11" title="Click to highlight in text"><sup class="lineRef">11</sup>vitula ω, <span class="italic">Serv., GL 5.643.35</span>: vitulam GπO(<span class="italic">an</span> O<sup>2</sup>?)A<sup>1</sup> (<span class="italic">corr</span>.
B<sup>2</sup>A<sup>2</sup>), <span class="italic">codd. Verg., Non., Prisc</span>.</a></li><script type="text/javascript">document.getElementById('note_LCL511_14_11').style.display = "none";</script><li class="note" id="note_LCL511_14_12"><a class="footnoteCrossrefLink" href="#target_note_LCL511_14_12" title="Click to highlight in text"><sup class="lineRef">12</sup>quod . . . fecero <span class="italic">seclusi</span></a></li><script type="text/javascript">document.getElementById('note_LCL511_14_12').style.display = "none";</script></ul></section></notes></section>