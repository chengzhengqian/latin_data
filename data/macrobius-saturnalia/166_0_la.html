<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

filium et Pompeium cognomine Maculam, “miror,” inquit,
“sororem meam habere maculam cum fullonem habeat.”’</p>
<p>10. Hic Evangelus: ‘apud L. Mallium, qui optimus pictor
Romae habebatur, Servilius Geminus forte cenabat
cumque filios eius deformes vidisset, “non similiter,” inquit
“Malli, fingis et pingis.” et Mallius, “in tenebris enim
fingo,” inquit, “luce pingo.”’</p>
<p>11. Eusebius deinde, ‘Demosthenes,’ inquit, ‘excitatus
ad Laidis famam, cuius formam tunc Graecia mirabatur,
accessit ut et ipse famoso amore potiretur. qui ubi dimidium
talentum unius pretium noctis audivit, discessit hoc
dicto: “οὐκ ἀγοράζω τοσούτου μετανοῆσαι.’”</p>
<p>12. Inter haec cum Servius ordine se vocante per
verecundiam sileret, ‘omnes nos,’ inquit Evangelus, ‘impudentes,
grammatice, pronuntias, si tacere talia vis videri
tuitione<a class="footnoteLink" href="#note_LCL510_332_10" id="target_note_LCL510_332_10"><sup>10</sup></a> pudoris, unde neque tuum nec Dysarii
aut Hori supercilium liberum erit a superbiae nota, ni
Praetextatum et nos velitis imitari.’</p>
<p>13. tunc Servius, postquam
magis silentium erubescendum vidit, ad libertatem
se similis relationis animavit. ‘M’.,’<a class="footnoteLink" href="#note_LCL510_332_11" id="target_note_LCL510_332_11"><sup>11</sup></a> inquit, ‘Otacilius<a class="footnoteLink" href="#note_LCL510_332_12" id="target_note_LCL510_332_12"><sup>12</sup></a>
Pitholaus, cum Caninius Rebilus<a class="footnoteLink" href="#note_LCL510_332_13" id="target_note_LCL510_332_13"><sup>13</sup></a> uno tantum die
consul fuisset, dixit, “ante flamines, nunc consules diales







</p></section><notes><section class="footnotes"><ul><li class="note" id="note_LCL510_332_10"><a class="footnoteCrossrefLink" href="#target_note_LCL510_332_10" title="Click to highlight in text"><sup class="lineRef">10</sup>tuitione G: tuitonem ω</a></li><script type="text/javascript">document.getElementById('note_LCL510_332_10').style.display = "none";</script><li class="note" id="note_LCL510_332_11"><a class="footnoteCrossrefLink" href="#target_note_LCL510_332_11" title="Click to highlight in text"><sup class="lineRef">11</sup>M’. <span class="italic">Lewis</span> (<span class="italic">recte, nisi Macrob. ipse erravit</span>): M. ω</a></li><script type="text/javascript">document.getElementById('note_LCL510_332_11').style.display = "none";</script><li class="note" id="note_LCL510_332_12"><a class="footnoteCrossrefLink" href="#target_note_LCL510_332_12" title="Click to highlight in text"><sup class="lineRef">12</sup>Otacilius <span class="italic">ed. Paris. 1585</span>: votacilius ω, Voltacilius <span class="italic">Marinone</span><sup>2</sup></a></li><script type="text/javascript">document.getElementById('note_LCL510_332_12').style.display = "none";</script><li class="note" id="note_LCL510_332_13"><a class="footnoteCrossrefLink" href="#target_note_LCL510_332_13" title="Click to highlight in text"><sup class="lineRef">13</sup>Caninius Rebilus <span class="italic">Willis</span> (C- Revilus <span class="italic">ed. Ven. 1528,</span> CRivilius
<span class="italic">ed. Colon. 1521</span>): maius (gaius β) servilius ω</a></li><script type="text/javascript">document.getElementById('note_LCL510_332_13').style.display = "none";</script></ul></section></notes></section>