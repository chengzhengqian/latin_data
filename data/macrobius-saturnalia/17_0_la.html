<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

condicionis esse voluerunt ab his nominibus quae
utroque numero figurantur. “Compitalia” enim et “Bacchanalia”
et “Agonalia” “Vinaliaque” et reliqua his similia
festorum dierum nomina sunt nec singulariter nominantur;
aut si singulari numero dixeris, non idem significabis
nisi adieceris “festum,” ut “Bacchanale festum,” “Agonale
festum” et reliqua, ut iam non positivum sit, sed adiectivum,
quod Graeci ἐπίθετον vocant.</p>
<p>10. animati sunt ergo
ad faciendam discretionem in genetivo casu ut ex hac declinatione
exprimerent nomen sollemnis diei, scientes in
non nullis saepe nominibus dativo in “bus” exeunte nihilo
minus genetivum in “rum” finiri, ut “domibus domorum”
“duobus duorum” “ambobus amborum.”</p>
<p>11. ‘Ita et “viridia” cum ἀντὶ ἐπιθέτου accipiuntur, genetivum
in “um” faciunt, ut “viridia prata, viridium pratorum”:
cum vero ipsam loci viriditatem significare volumus,
“viridiorum” dicimus, ut cum dicitur “formosa facies viridiorum”:
tunc enim viridia quasi positivum ponitur, non
accidens.</p>
<p>12. tanta autem apud veteres fuit licentia huius
genetivi, ut Asinius Pollio “vectigaliorum” frequenter
usurpet, cum<a class="footnoteLink" href="#note_LCL510_34_15" id="target_note_LCL510_34_15"><sup>15</sup></a> “vectigal” non minus dicatur quam “vectigalia.”
sed et cum legamus,</p>
<blockquote><p><span class="line">laevaque ancile gerebat,</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL510_34_15"><a class="footnoteCrossrefLink" href="#target_note_LCL510_34_15" title="Click to highlight in text"><sup class="lineRef">15</sup>cum J2: quod ω</a></li><script type="text/javascript">document.getElementById('note_LCL510_34_15').style.display = "none";</script></ul></section></notes></section>