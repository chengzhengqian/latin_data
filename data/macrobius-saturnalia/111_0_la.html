<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

instituti suadente Cornelio Rufo decemviro, qui
propterea Sibylla cognominatus est et postea corrupto nomine
primus coepit Sylla vocitari.</p>
<p>28. fertur autem in carminibus
Marcii vatis, cuius duo volumina inlata sunt in senatum,
inventum esse ita scriptum:</p>
<blockquote><p>
<span class="line">hostem, Romani, si ex agro expellere vultis, vomicam</span><span class="linebreak"></span>
<span class="line">quae gentium venit longe, Apollini censeo vovendos</span><span class="linebreak"></span>
<span class="line">ludos qui quotannis comiter Apollini fiant.</span><span class="linebreak"></span>
<span class="line">his ludis faciendis praesit is praetor qui ius populo</span><span class="linebreak"></span>
<span class="line">plebique dabit summum. decem viri Graeco ritu</span><span class="linebreak"></span>
<span class="line">hostiis sacra faciant. hoc si recte facietis, gaudebitis</span><span class="linebreak"></span>
<span class="line">semper fietque res publica melior: nam is divus extinguet</span><span class="linebreak"></span>
<span class="line">perduelles vestros qui vestros campos pascunt</span><span class="linebreak"></span>
<span class="line">placide.‚Äù</span><span class="linebreak"></span></p></blockquote>
<p>29. ex hoc carmine cum procurandi gratia dies unus rebus
divinis impensus esset, postea senatus consultum factum
uti decem viri, quo magis instruerentur de ludis Apollini
agundis reque divina recte facienda, libros Sibyllinos adirent.
in quibus cum eadem reperta nuntiatum esset, censuerunt
patres Apollini ludos vovendos faciendosque,
inque eam rem duodecim milia aeris praetori et duas hostias
maiores dari, decemvirisque praeceptum ut Graeco
ritu hisce hostiis sacrum facerent, Apollini bove aurato et




</p></section><notes></notes></section>