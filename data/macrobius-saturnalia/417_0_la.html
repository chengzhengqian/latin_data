<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

petitur, uterque ab omni contagione mundi ad crateras accedunt,
accepto prius fideiussore a persona quae iuratura
est de solvendo eo quod peteretur, si addixisset eventus.</p>
<p>21. illic<a class="footnoteLink" href="#note_LCL511_442_253" id="target_note_LCL511_442_253"><sup>253</sup></a> invocato loci numine testatum faciebat esse iurator
de quo iuraret. quod si fideliter faceret discedebat
inlaesus, si vero subesset iuri iurando mala conscientia,
mox in lacu amittebat vitam falsus iurator. haec res ita religionem
fratrum commendabat ut crateres quidem implacabiles,
Palici autem placabiles vocarentur.</p>
<p>22. nec sine
divinatione est Palicorum templum. nam cum Siciliam sterilis
annus arefecisset, divino Palicorum responso admoniti
Siculi heroi cuidam certum sacrificium celebraverunt,
et revertit ubertas. qua gratia Siculi omne genus frugum
congesserunt in aram Palicorum, ex qua ubertate ara ipsa
pinguis vocata est.</p>
<p>23. ‘Haec est omnis historia quae de Palicis eorumque
fratribus in Graecis tantum modo litteris invenitur, quas
Maro non minus quam Latinas hausit. sed haec quae diximus
auctoritatibus adprobanda sunt.</p>
<p>24. Aeschyli tragoedia
est quae inscribitur Aetna. in hac cum de Palicis loqueretur,
sic ait:</p>
<blockquote><p><span class="line">—τί δῆτ᾿ ἐπ᾿ αὐτοῖς ὄνομα θήσονται βροτοί;</span><span class="linebreak"></span>
<span class="line">—σεμνοὺς Παλικοὺς Ζεὺς ἐφίεται καλεῖν.</span><span class="linebreak"></span>
<span class="line">—ἦ καὶ Παλικῶν εὐλόγως μένει φάτις;</span><span class="linebreak"></span>
</p></blockquote></section><notes><section class="footnotes"><ul><li class="note" id="note_LCL511_442_253"><a class="footnoteCrossrefLink" href="#target_note_LCL511_442_253" title="Click to highlight in text"><sup class="lineRef">253</sup>illic <span class="italic">ed. Ven. 1513</span>: ille ω</a></li><script type="text/javascript">document.getElementById('note_LCL511_442_253').style.display = "none";</script></ul></section></notes></section>