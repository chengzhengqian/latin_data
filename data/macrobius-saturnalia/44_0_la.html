<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

humi mersae et absconditae.</p>
<p>5. cur autem Saturnus ipse in
compedibus visatur Verrius Flaccus causam se ignorare dicit,
verum mihi Apollodori lectio sic suggerit: Saturnum
Apollodorus alligari ait per annum laneo vinculo et solvi ad
diem sibi festum id est mense hoc Decembri, atque inde
proverbium ductum, deos laneos pedes habere; significari
vero decimo mense semen in utero animatum in vitam
grandescere, quod donec erumpat in lucem, mollibus naturae
vinculis detinetur.</p>
<p>6. ‘Est porro idem Κρόνος καὶ Χρόνος. Saturnum
enim in quantum mythici fictionibus distrahunt, in tantum
physici ad quandam veri similitudinem revocant. hunc
aiunt abscidisse Caeli patris pudenda, quibus in mare
deiectis Venerem procreatam, quae a spuma unde coaluit
Ἀφροδίτη nomen accepit.</p>
<p>7. ex quo intellegi volunt, cum
chaos esset, tempora non fuisse, si quidem tempus est certa
dimensio quae ex caeli conversione colligitur. [tempus
coepit]<a class="footnoteLink" href="#note_LCL510_88_46" id="target_note_LCL510_88_46"><sup>46</sup></a> inde ab ipso natus putatur Κρόνος qui, ut diximus,
Χρόνος est.</p>
<p>8. cumque semina rerum omnium post
caelum gignendarum de caelo fluerent et elementa universa
quae mundo plenitudinem facerent ex illis seminibus






</p></section><notes><section class="footnotes"><ul><li class="note" id="note_LCL510_88_46"><a class="footnoteCrossrefLink" href="#target_note_LCL510_88_46" title="Click to highlight in text"><sup class="lineRef">46</sup><span class="italic">secl. Willis</span></a></li><script type="text/javascript">document.getElementById('note_LCL510_88_46').style.display = "none";</script></ul></section></notes></section>