<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

Bibaculi<a class="footnoteLink" href="#note_LCL510_326_5" id="target_note_LCL510_326_5"><sup>5</sup></a> notus est et inter alia eius dicta celebratur.</p>
<p>14. sed in hoc verbum non casu incidi, volens feci. iocos
enim hoc genus veteres nostri dicta dicebant. testis idem
Cicero qui in libro epistularum ad Cornelium Nepotem
secundo sic ait: “itaque nostri, cum omnia quae dixissemus
dicta essent, quae facete et breviter et acute locuti essemus,
ea proprio nomine appellari dicta voluerunt.” haec
Cicero. Novius vero Pomponiusque iocos non raro dicteria
nominant.</p>
<p>15. Marcus etiam Cato ille Censorius argute iocari
solitus est. horum nos ab invidia muniret auctoritas,
etiam si nostris cavillaremur, at cum veteribus dicta referamus,
ipsa utique auctorum dignitate defendimur. si ergo
probatis inventum, agite quod cuique de dictis talibus in
mentem veniet vicissim memoriam nostram excitando referamus.’</p>
<p>16. placuit universis laetitiae excogitata sobrietas,
et ut Praetextatus incipiendo auctoritatem de exemplo
praeberet hortati sunt.</p>
<p><span class="br"></span><span class="lineNumber">2</span><span class="br"></span>Tum ille: ‘dictum volo hostis referre, sed victi et cuius
memoria instaurat Romanorum triumphos. Hannibal Carthaginiensis
apud regem Antiochum profugus facetissime




</p></section><notes><section class="footnotes"><ul><li class="note" id="note_LCL510_326_5"><a class="footnoteCrossrefLink" href="#target_note_LCL510_326_5" title="Click to highlight in text"><sup class="lineRef">5</sup>Furii Bibaculi <span class="italic">ed. Lugd. 1538 in marg.</span>: fusii (fufii β) vivaculi ω</a></li><script type="text/javascript">document.getElementById('note_LCL510_326_5').style.display = "none";</script></ul></section></notes></section>