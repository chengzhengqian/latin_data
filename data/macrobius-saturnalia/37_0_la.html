<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

secutus tradit—cum Camese aeque indigena terram hanc
ita participata potentia possidebant, ut regio Camesene,
oppidum Ianiculum vocitaretur.</p>
<p>20. post ad Ianum solum
regnum redactum est, qui creditur geminam faciem praetulisse,
ut quae ante quaeque post tergum essent intueretur:
quod procul dubio ad prudentiam regis sollertiamque
referendum est, qui et praeterita nosset et futura prospiceret,
sicut Antevorta et Postvorta, divinitatis scilicet aptissimae
comites, apud Romanos coluntur.</p>
<p>21. hic igitur Ianus,
cum Saturnum classe pervectum excepisset hospitio
et ab eo edoctus peritiam ruris ferum illum et rudem ante
fruges cognitas victum in melius redegisset, regni eum societate
muneravit.</p>
<p>22. cum primus quoque aera signaret,
servavit et in hoc Saturni reverentiam, ut quoniam ille navi
fuerat advectus, ex una quidem parte sui capitis effigies, ex
altera vero navis exprimeretur, quo Saturni memoriam in
posteros propagaret. aes ita fuisse signatum hodieque intellegitur
in aleae lusu,<a class="footnoteLink" href="#note_LCL510_74_38" id="target_note_LCL510_74_38"><sup>38</sup></a> cum pueri denarios in sublime
iactantes capita aut navia lusu teste vetustatis exclamant.</p>
<p>23. hos una concordesque regnasse vicinaque oppida communi
opera condidisse—praeter Maronem, qui refert





</p></section><notes><section class="footnotes"><ul><li class="note" id="note_LCL510_74_38"><a class="footnoteCrossrefLink" href="#target_note_LCL510_74_38" title="Click to highlight in text"><sup class="lineRef">38</sup>lusu GO<sup>2</sup>L: lusum ω</a></li><script type="text/javascript">document.getElementById('note_LCL510_74_38').style.display = "none";</script></ul></section></notes></section>