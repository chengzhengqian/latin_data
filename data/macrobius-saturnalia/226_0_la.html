<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>5. ‘Nec nomen apud se, quod fortuitum esse poterat,
vacare permittit:</p>
<blockquote><p><span class="line indent7">. . . matrisque vocavit</span><span class="linebreak"></span>
<span class="line">nomine Casmillae mutata parte Camillam.</span><span class="linebreak"></span></p></blockquote>
<p>6. nam Statius Tullianus de vocabulis rerum libro primo ait
dixisse Callimachum Tuscos Camillum appellare Mercurium,
quo vocabulo significant praeministrum deorum.
unde Vergilius ait Metabum “Camillam” appellasse filiam,
Dianae scilicet praeministram.</p>
<p>7. nam et Pacuvius cum de
Medea loqueretur:</p>
<blockquote><p><span class="line">caelitum camilla, expectata advenis: salve hospita.</span><span class="linebreak"></span></p></blockquote>
<p class="noindent">Romani quoque pueros et puellas nobiles et investes camillos
et camillas appellant flaminicarum et flaminum
praeministros.</p>
<p>8. ‘Hanc quoque observationem eius non convenit
praeterire: “mos erat,” inquit,</p>
<blockquote><p><span class="line indent6">Hesperio in Latio, quem protinus urbes</span><span class="linebreak"></span>
<span class="line">Albanae coluere sacrum, nunc maxima rerum</span><span class="linebreak"></span>
<span class="line">Roma colit.</span><span class="linebreak"></span></p></blockquote>
<p>9. Varro De moribus morem dicit esse in iudicio animi,
quem sequi debeat consuetudo. Iulius<a class="footnoteLink" href="#note_LCL511_60_44" id="target_note_LCL511_60_44"><sup>44</sup></a> Festus de verborum





</p></section><notes><section class="footnotes"><ul><li class="note" id="note_LCL511_60_44"><a class="footnoteCrossrefLink" href="#target_note_LCL511_60_44" title="Click to highlight in text"><sup class="lineRef">44</sup>Iulius (<span class="italic">lapsu nostri</span>)] <span class="italic">obelis notavit Jan</span>, sextus <span class="italic">Marinone</span><sup>2</sup></a></li><script type="text/javascript">document.getElementById('note_LCL511_60_44').style.display = "none";</script></ul></section></notes></section>