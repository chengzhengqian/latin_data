<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>6. ‘Fanniam legem post annos decem et octo lex Didia
consecuta est. eius ferundae duplex fuit causa, prima et
potissima ut universa Italia, non sola urbs, lege sumptuaria
teneretur, Italicis existimantibus Fanniam legem non in
se sed in solos urbanos cives esse conscriptam; deinde ut
non soli qui prandia cenasve maiore sumptu fecissent, sed
etiam qui ad eas vocitati essent atque omnino interfuissent,
poenis legis tenerentur.</p>
<p>7. ‘Post Didiam Licinia lex lata est a P. Licinio Crasso
Divite, cuius ferundae probandaeque tantum studium ab
optimatibus impensum est, ut consulto senatus iuberetur
ut ea tantum modo promulgata, priusquam trinundino
confirmaretur, ita ab omnibus observaretur quasi iam populi
sententia comprobata.</p>
<p>8. lex vero haec paucis mutatis
in plerisque cum Fannia congruit. in ea enim ferenda
quaesita est novae legis auctoritas, exolescente metu legis
antiquioris, ita, Hercules, ut de ipsis duodecim tabulis factum
est, quarum ubi contemni antiquitas coepit, eadem
illa quae illis<a class="footnoteLink" href="#note_LCL511_122_107" id="target_note_LCL511_122_107"><sup>107</sup></a> legibus cavebantur in alia latorum nomina
transierunt.</p>
<p>9. sed legis Liciniae summa ut Kalendis Nonis
nundinis Romanis cuique in dies singulos triginta dumtaxat
asses edundi causa consumere liceret, ceteris vero




</p></section><notes><section class="footnotes"><ul><li class="note" id="note_LCL511_122_107"><a class="footnoteCrossrefLink" href="#target_note_LCL511_122_107" title="Click to highlight in text"><sup class="lineRef">107</sup>illis E: illius ω</a></li><script type="text/javascript">document.getElementById('note_LCL511_122_107').style.display = "none";</script></ul></section></notes></section>