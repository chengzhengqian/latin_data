<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

me fugit Gellium scribere senatum decresse ut aedes Saturni
fieret eique rei L. Furium tribunum militum praefuisse.</p>
<p>2. habet aram et ante Senaculum: illic Graeco ritu
capite aperto res divina fit, quia primum a Pelasgis, post ab
Hercule ita eam a principio factitatam putant.</p>
<p>3. â€˜Aedem vero Saturni aerarium Romani esse voluerunt,
quod tempore quo incoluit Italiam fertur nullum in
eius finibus furtum esse commissum aut quia sub illo nihil
erat cuiusque privatum:
<q><span class="line">nec signare solum<a class="footnoteLink" href="#note_LCL510_86_45" id="target_note_LCL510_86_45"><sup>45</sup></a> aut partiri limite campum</span><span class="linebreak"></span>
<span class="line">fas erat: in medium quaerebant . . .</span><span class="linebreak"></span></q>
Ideo apud eum locaretur populi pecunia communis, sub
quo fuissent cunctis universa communia.</p>
<p>4. illud non omiserim,
Tritonas cum bucinis fastigio Saturni aedis superpositos,
quoniam ab eius commemoratione ad nostram aetatem
historia clara et quasi vocalis est, ante vero muta et
obscura et incognita, quod testantur caudae Tritonum




</p></section><notes><section class="footnotes"><ul><li class="note" id="note_LCL510_86_45"><a class="footnoteCrossrefLink" href="#target_note_LCL510_86_45" title="Click to highlight in text"><sup class="lineRef">45</sup>ne signare quidem <span class="italic">Verg</span>.</a></li><script type="text/javascript">document.getElementById('note_LCL510_86_45').style.display = "none";</script></ul></section></notes></section>