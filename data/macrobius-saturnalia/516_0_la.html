<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


obnoxii repugnabunt et talis erit convivii tumultus ut sub
huius modi invitati videantur edicto:</p>
<blockquote><p><span class="line">quod superest, laeti bene gestis corpora rebus</span><span class="linebreak"></span>
<span class="line">procurate, viri, et pugnam sperate parari,</span><span class="linebreak"></span></p></blockquote>
<p class="noindent">aut ut Homerus brevius et expressius dixit,</p>
<blockquote><p><span class="line">νῦν δ᾿ ἔρχεσθ᾿ ἐπὶ δεῖπνον, ἵνα ξυνάγωμεν ἄρηα.</span><span class="linebreak"></span></p></blockquote>
<p>24. ergo si opportunitas necessariae reprehensionis emerserit,
sic a philosopho proficiscetur ut et tecta et efficax sit.
quid mirum si feriet sapiens, ut dixi, non sentientes, cum
interdum sic reprehendat ut reprehensus hilaretur, nec
tantum fabulis suis sed interrogationibus quoque vim philosophiae
nihil ineptum loquentis ostendet?</p>
<p>25. hanc ergo
nullus honestus actus locusve, coetus nullus excludat, quae
ita se aptat ut ubique sic appareat necessaria tamquam
abesse illam nefas fuerit.’</p>
<p><span class="br"></span><span class="lineNumber">2</span><span class="br"></span>Et Avienus: ‘novas mihi duas disciplinas videris inducere,
interrogandi vel etiam reprehendendi ut alacritas
utrimque his ad quos sermo est excitetur, cum dolor semper
reprehensionem vel iustam sequatur: unde haec quae
leviter attigisti fac quaeso enarrando planiora.’</p>
<p>2. ‘Primum,’ inquit Eustathius, ‘hoc teneas volo, non
de ea me reprehensione dixisse quae speciem accusationis
habet, sed quae vituperationis instar est. hoc Graeci
σκῶμμα vocant, non minus quidem amarum quam accusatio,


</p></section><notes></notes></section>