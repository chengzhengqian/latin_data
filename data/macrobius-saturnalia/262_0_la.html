<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

Praenestinum qui Carsitani vocantur ἀπὸ τῶν καρύων,
cuius rei meminit Varro in logistorico qui inscribitur Marius
de fortuna: inde scilicet Praenestinae nuces.</p>
<p>6. est et
illud apud Naevium in fabula Hariolo:</p>
<blockquote><p><span class="line">—quis heri apud te?—Praenestini et Lanuvini</span><span class="linebreak"></span>
<span class="line indent2">hospites.</span><span class="linebreak"></span>
<span class="line">—suopte utrosque decuit acceptos cibo,</span><span class="linebreak"></span>
<span class="line">alteris inanem vulvam madidam<a class="footnoteLink" href="#note_LCL511_132_115" id="target_note_LCL511_132_115"><sup>115</sup></a> dari,</span><span class="linebreak"></span>
<span class="line">alteris nuces in proclivi profundier.<a class="footnoteLink" href="#note_LCL511_132_116" id="target_note_LCL511_132_116"><sup>116</sup></a></span><span class="linebreak"></span></p></blockquote>
<p>hanc autem nucem Graeci “Ponticam” vocant, dum una
quaeque natio indit huic nuci nomen ex loco in quo nascitur
copiosior.</p>
<p>7. ‘Nux castanea, de qua Vergilius “castaneasque nuces,”
vocatur et “Heracleotica.” nam vir doctus Oppius in
libro quem fecit de silvestribus arboribus sic ait:</p>
<p>Heracleotica haec nux, quam quidam “castaneam”
nominant, itemque Pontica nux atque etiam quae
dicuntur “basilicae iuglandes,” germina atque flores
agunt similiter isdem temporibus quibus Graecae
nuces.</p>
<p>8. ‘Nunc dicendum est quae sit Graeca nux.’ ac simul
hoc dicens amygdalam de lance tulit et ostendit. ‘nux
Graeca haec est quae et “amygdale” dicitur: sed et “Thasia”


</p></section><notes><section class="footnotes"><ul><li class="note" id="note_LCL511_132_115"><a class="footnoteCrossrefLink" href="#target_note_LCL511_132_115" title="Click to highlight in text"><sup class="lineRef">115</sup>vulvam (bulbam <span class="italic">codd</span>.) madidam] b. madidantem <span class="italic">Salmasius</span>,
v. madidatam <span class="italic">Schrijver</span>, volvulam (bulbulam <span class="italic">iam Geppert</span>)
madidam <span class="italic">Ribbeck</span></a></li><script type="text/javascript">document.getElementById('note_LCL511_132_115').style.display = "none";</script><li class="note" id="note_LCL511_132_116"><a class="footnoteCrossrefLink" href="#target_note_LCL511_132_116" title="Click to highlight in text"><sup class="lineRef">116</sup>profundier <span class="italic">Schrijver</span>: profundere ω</a></li><script type="text/javascript">document.getElementById('note_LCL511_132_116').style.display = "none";</script></ul></section></notes></section>