<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>15. quis igitur habens aliquid humani pudoris voluptatibus
istis duabus, coeundi atque comedendi, quae homini cum
sue atque asino communes sunt, gratuletur?</p>
<p>16. Socrates
quidem dicebat multos homines propterea velle vivere ut
ederent et biberent, se bibere atque esse ut viveret. Hippocrates
autem, divina vir scientia, de coitu Venerio ita
existimabat, partem esse quandam morbi taeterrimi quem
nostri comitialem dixerunt. namque ipsius verba haec traduntur:
τὴν συνουσίαν εἶναι μικρὰν ἐπιληψίαν . . .<a class="footnoteLink" href="#note_LCL510_386_69" id="target_note_LCL510_386_69"><sup>69</sup></a></p>
</section><notes><section class="footnotes"><ul><li class="note" id="note_LCL510_386_69"><a class="footnoteCrossrefLink" href="#target_note_LCL510_386_69" title="Click to highlight in text"><sup class="lineRef">69</sup><span class="italic">nihil subscriptum sed spatium relictum in</span> αLC (2–3 <span class="italic">lin.</span> aL,
13–14 <span class="italic">litt.</span> C), MACROBII THEODOSII VC ET INL CONVIVIORVM
PRIMI DIEI SATVRNALIORUM EXPLICIT β</a></li><script type="text/javascript">document.getElementById('note_LCL510_386_69').style.display = "none";</script></ul></section></notes></section>