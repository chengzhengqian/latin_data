<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

usta dicitur non recedit, quia sub ipsa currit Oceanus qui
terram et ambit et dividit, omnium autem physicorum adsertione
constat calorem umore nutriri.</p>
<p>3. nam quod ait
θεοὶ ἅμα πάντες ἕποντο, sidera intelleguntur, quae cum
eo ad occasus ortusque cotidiano impetu caeli feruntur eodemque
aluntur umore. θεοῦς enim dicunt sidera et stellas
ἀπὸ τοῦ θέειν, id est τρέχειν, quod semper in cursu sint, ἢ
ἀπὸ τοῦ θεωρεῖσθαι.</p>
<p>4. addit poeta δωδεκάτῃ δέ τοι αὖθις,
non dierum sed horarum significans numerum, quibus
referuntur ad hemisphaerii superioris exortum.</p>
<p>5. intellectum
nostrum in eandem sententiam ducunt etiam de
Timaeo Platonis haec verba: ὁ μὲν δὴ μέγας ἡγεμὼν ἐν οὐρανῷ
Ζεὺς ἐλαύνων πτνηνὸν ἅρμα πρῶτος πορεύεται,
διακσομῶν πάντα καὶ ἐπιμελούμενος· τῷ δὲ ἕπεται
στρατιὰ θεῶν καὶ δαιμόνων κατὰ ἕνδεκα μέρη κεκοσμημένη.
μένει δὲ Ἑστία ἐν θεῶν οἴκῳ μόνη. his enim
verbis magnum in caelo ducem solem vult sub appellatione
Iovis intellegi, alato curru velocitatem sideris monstrans.</p>
<p>6. nam quia in quocumque signo fuerit praestat omnia
signa et sidera signorumque praestites deos, videtur
cunctos deos ducatu praeire ornando cuncta ordinandoque
atque ideo velut exercitum eius ceteros deos haberi
per undecim<a class="footnoteLink" href="#note_LCL510_296_139" id="target_note_LCL510_296_139"><sup>139</sup></a> signorum partes distributos, quia ipse duodecimi




</p></section><notes><section class="footnotes"><ul><li class="note" id="note_LCL510_296_139"><a class="footnoteCrossrefLink" href="#target_note_LCL510_296_139" title="Click to highlight in text"><sup class="lineRef">139</sup>undecim <span class="italic">Jan</span>: duodecim ω</a></li><script type="text/javascript">document.getElementById('note_LCL510_296_139').style.display = "none";</script></ul></section></notes></section>