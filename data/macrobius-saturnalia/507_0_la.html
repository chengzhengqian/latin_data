<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


“bidentes” appellari ait non oves solas sed omnes hostias
bimas. neque tamen dixit cur ita appellentur.</p>
<p>6. sed in
commentariis ad ius pontificium pertinentibus legi “bidennes”
primo dictas, d littera ex superfluo, ut saepe adsolet,
interiecta. sic pro “reire” “redire” dicitur et pro “reamare”
“redamare,” et “redarguere,” non “rearguere.” ad
hiatum enim duarumvocalium procurandum interponi solet
d littera.</p>
<p>7. ergo “bidennes” primum dictae sunt quasi
“biennes” et longo usu loquendi corrupta est vox ex “bidennibus”
in “bidentes.” Hyginus tamen, qui ius pontificium
non ignoravit, in quinto<a class="footnoteLink" href="#note_LCL512_136_172" id="target_note_LCL512_136_172"><sup>172</sup></a> librorumquos de Vergilio
fecit “bidentes” appellari scripsit hostias quae per
aetatem duos dentes altiores haberent, per quos ex minore
in maiorem transcendisse constaret aetatem.’</p>
<p>8. Iterum quaerit Avienus in his versibus,</p>
<blockquote><p><span class="line">frena Pelethronii Lapithae gyrosque dedere</span><span class="linebreak"></span>
<span class="line">impositi dorso atque equitem docuere sub armis</span><span class="linebreak"></span>
<span class="line">insultare solo et gressus glomerare superbos,</span><span class="linebreak"></span></p></blockquote>
<p class="noindent">cur Vergilius equi officium equiti dederit. ‘nam insultare
solo et glomerare gressus equi constat esse, non equitis.’</p>
<p>9. ‘bene’ inquit Servius ‘haec tibi quaestio nata est ex incuria
veteris lectionis. nam quia saeculum nostrum ab Ennio




</p></section><notes><section class="footnotes"><ul><li class="note" id="note_LCL512_136_172"><a class="footnoteCrossrefLink" href="#target_note_LCL512_136_172" title="Click to highlight in text"><sup class="lineRef">172</sup>quinto] quarto <span class="italic">Gell. 16.6.14</span></a></li><script type="text/javascript">document.getElementById('note_LCL512_136_172').style.display = "none";</script></ul></section></notes></section>