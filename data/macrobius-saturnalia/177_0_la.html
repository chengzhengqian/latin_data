<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>21. Temporibus triumviralibus Pollio, cum Fescenninos in
eum Augustus scripsisset, ait, “at ego taceo. non est enim
facile in eum scribere qui potest proscribere.”</p>
<p>22. Curtius
eques Romanus deliciis diffluens,<a class="footnoteLink" href="#note_LCL510_354_34" id="target_note_LCL510_354_34"><sup>34</sup></a> cum macrum turdum
sumpsisset in convivio Caesaris, interrogavit an mittere liceret.
responderat princeps, “quidni liceat?” ille per fenestram
statim misit.</p>
<p>23. Aes alienum Augustus cuiusdam senatoris
cari sibi non rogatus exsolverat numerato
quadragies. at ille pro gratiarum actione hoc solum ei scripsit:
“mihi nihil?”</p>
<p>24. Solebat Licinus<a class="footnoteLink" href="#note_LCL510_354_35" id="target_note_LCL510_354_35"><sup>35</sup></a> libertus eius inchoanti
opera patrono magnas pecunias conferre; quem morem
secutus centum promisit per libellum in quo virgulae
superductae pars ultra pecuniae defectionem protendebatur,
vacante infra loco. Caesar occasione usus priori alterum centum<a class="footnoteLink" href="#note_LCL510_354_36" id="target_note_LCL510_354_36"><sup>36</sup></a>
sua manu iunxit, spatio diligenter expleto et
affectata litterae similitudine, geminatamque accepit summam,
dissimulante liberto, qui postea coepto alio opere leniter
factum suum Caesari obiecit libello tali dato: “confero
tibi, domine, ad novi operis impensam quod videbitur.”</p>
</section><notes><section class="footnotes"><ul><li class="note" id="note_LCL510_354_34"><a class="footnoteCrossrefLink" href="#target_note_LCL510_354_34" title="Click to highlight in text"><sup class="lineRef">34</sup>diff- <span class="italic">ed. Colon. 1521</span>: def- ω</a></li><script type="text/javascript">document.getElementById('note_LCL510_354_34').style.display = "none";</script><li class="note" id="note_LCL510_354_35"><a class="footnoteCrossrefLink" href="#target_note_LCL510_354_35" title="Click to highlight in text"><sup class="lineRef">35</sup>Licinus <span class="italic">Marinone</span><sup>2</sup>: -nius ω</a></li><script type="text/javascript">document.getElementById('note_LCL510_354_35').style.display = "none";</script><li class="note" id="note_LCL510_354_36"><a class="footnoteCrossrefLink" href="#target_note_LCL510_354_36" title="Click to highlight in text"><sup class="lineRef">36</sup>centum <span class="italic">scripsi</span>: centies ω</a></li><script type="text/javascript">document.getElementById('note_LCL510_354_36').style.display = "none";</script></ul></section></notes></section>