<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>2. ‘Et necesse est initium abruptum habeat, quoniam
satis indignantibus leniter incipere non convenit. ideo
apud Vergilium Iuno sic incipit:</p>
<blockquote><p><span class="line indent3">. . . quid me alta silentia cogis</span><span class="linebreak"></span>
<span class="line">rumpere?</span><span class="linebreak"></span></p></blockquote>
<p class="noindent">et alibi:</p>
<blockquote><p><span class="line">. . . mene incepto desistere victam?</span><span class="linebreak"></span></p></blockquote>
<p class="noindent">et alibi:</p>
<blockquote><p><span class="line">heu stirpem invisam et fatis contraria nostris</span><span class="linebreak"></span>
<span class="line">fata Phrygum . . .</span><span class="linebreak"></span></p></blockquote>
<p class="noindent">et Dido:</p>
<blockquote><p><span class="line indent11">“moriemur inultae,</span><span class="linebreak"></span>
<span class="line">sed moriamur,” ait . . .</span><span class="linebreak"></span></p></blockquote>
<p class="noindent">et eadem:</p>
<blockquote><p><span class="line indent11">“pro Iuppiter! ibit</span><span class="linebreak"></span>
<span class="line">hic . . .?,” ait,</span><span class="linebreak"></span></p></blockquote>
<p class="noindent">et Priamus:</p>
<blockquote><p><span class="line">“at tibi pro scelere,” exclamat, “pro talibus ausis . . .”</span><span class="linebreak"></span></p></blockquote>
<p>3. nec initium solum tale esse debet, sed omnis si fieri
potest oratio videri pathetica et brevibus sententiis et crebris
figurarum mutationibus debet velut inter aestus iracundiae</p>
</section><notes></notes></section>