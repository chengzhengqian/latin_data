<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

fere ante aequinoctium vernum triste sit caelum et nubibus
obductum, sed et mare navigantibus clausum, terrae
etiam ipsae aut aqua aut pruina aut nivibus<a class="footnoteLink" href="#note_LCL510_142_68" id="target_note_LCL510_142_68"><sup>68</sup></a> contegantur
eaque omnia verno id est hoc mense aperiantur, arbores
quoque nec minus cetera quae continet terra aperire se in
germen incipiant: ab his omnibus mensem Aprilem dici
merito credendum est quasi Aperilem, sicut apud Athenienses
Ἀνθεστηριὼν idem mensis vocatur ab eo quod
hoc tempore cuncta florescant.</p>
<p>15. non tamen negat Verrius
Flaccus hoc die postea constitutum ut matronae Veneri
sacrum facerent, cuius rei causam, quia huic loco non
convenit, praetereundum est.</p>
<p>16. ‘Maium Romulus tertium posuit, de cuius nomine
inter auctores lata dissensio est. nam Fulvius Nobilior in
fastis quos in aede Herculis Musarum posuit Romulum dicit
postquam populum in maiores iunioresque divisit, ut
altera pars consilio altera armis rem publicam tueretur, in
honorem utriusque partis hunc Maium, sequentem Iunium
mensem vocasse.</p>
<p>17. sunt qui hunc mensem ad nostros






</p></section><notes><section class="footnotes"><ul><li class="note" id="note_LCL510_142_68"><a class="footnoteCrossrefLink" href="#target_note_LCL510_142_68" title="Click to highlight in text"><sup class="lineRef">68</sup>nivibus R<sup>2</sup>FC: nubibus ω</a></li><script type="text/javascript">document.getElementById('note_LCL510_142_68').style.display = "none";</script></ul></section></notes></section>