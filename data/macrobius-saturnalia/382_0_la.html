<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">manifestumque esset Turnum utique periturum, sero tamen</p>
<blockquote><p><span class="line">Iuppiter ipse duas aequato examine lances<a class="footnoteLink" href="#note_LCL511_372_161" id="target_note_LCL511_372_161"><sup>161</sup></a></span><span class="linebreak"></span>
<span class="line">sustinet et fata imponit diversa duorum.</span><span class="linebreak"></span></p></blockquote>
<p>40. ‘Sed haec et talia ignoscenda Vergilio, qui studii
circa Homerum nimietate excedit modum. et re vera non
poterat non in aliquibus minor videri, qui per omnem poesin
suam hoc uno est praecipue usus archetypo. acriter
enim in Homerum oculos intendit ut aemularetur eius non
modo magnitudinem sed et simplicitatem et praesentaim
orationis et tacitam maiestatem.</p>
<p>41. hinc diversarum inter
heroas suos personarum varia magnificatio, hinc deorum
interpositio, hinc auctoritas fabulosorum, hinc adfectuum
naturalis expressio, hinc monumentorum persectio, hinc
parabolarum exaggeratio, hinc torrentis orationis sontius,
hinc rerum singularum cum splendore fastigium.</p>
<p><span class="br"></span><span class="lineNumber">14</span><span class="br"></span>‘Adeo autem Vergilio Homeri dulcis imitatio est ut et in
versibus vitia quae a non nullis imperite reprehenduntur
imitatus sit, eos dico quos Graeci vocant ἀκεφάλους, λαγαροὺς,
ὑπερκαταληκτικούς, quos hic quoque heroicum
stilum approbans non refugit;</p>
<p>2. ut sunt apud ipsum
ἀκέφαλοι:</p>
</section><notes><section class="footnotes"><ul><li class="note" id="note_LCL511_372_161"><a class="footnoteCrossrefLink" href="#target_note_LCL511_372_161" title="Click to highlight in text"><sup class="lineRef">161</sup>lances <span class="italic">ed. Ven. 1472</span>: -cis ω</a></li><script type="text/javascript">document.getElementById('note_LCL511_372_161').style.display = "none";</script></ul></section></notes></section>