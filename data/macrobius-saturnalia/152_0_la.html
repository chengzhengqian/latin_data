<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

accipe quid Assyrii de potentia solis opinentur. deo
enim, quem summum maximumque venerantur, Adad nomen
dederunt. eius nominis interpretatio significat unus
unus.</p>
<p>18. hunc ergo ut potentissimum adorant deum sed
subiungunt eidem deam nomine Adargatin omnemque
potestatem cunctarum rerum his duobus attribuunt, solem
terramque intellegentes, nec multitudine nominum
enuntiantes divisam eorum per omnes species potestatem,
sed argumentis quibus ornantur significantes multiplicem
praestantiam duplicis numinis.</p>
<p>19. ipsa autem argumenta
solis rationem loquuntur. namque simulacrum Adad insigne
cernitur radiis inclinatis, quibus monstratur vimcaeli
in radiis esse solis qui demittuntur in terram. Adargatidis<a class="footnoteLink" href="#note_LCL510_304_141" id="target_note_LCL510_304_141"><sup>141</sup></a>
simulacrum sursum versum reclinatis radiis insigne
est monstrando radiorum vi superne missorum enasci
quaecumque terra progenerat.</p>
<p>20. sub eodem simulacro
species leonum sunt, eadem ratione terram esse monstrantes
qua Phryges finxere Matrem Deum id est terram
leonibus vehi.</p>
</section><notes><section class="footnotes"><ul><li class="note" id="note_LCL510_304_141"><a class="footnoteCrossrefLink" href="#target_note_LCL510_304_141" title="Click to highlight in text"><sup class="lineRef">141</sup>Adargatidis <span class="italic">Jan</span>: Adargadis α, -gidis β</a></li><script type="text/javascript">document.getElementById('note_LCL510_304_141').style.display = "none";</script></ul></section></notes></section>