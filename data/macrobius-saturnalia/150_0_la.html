<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

Ἡλιουπολίτην cognominant, maximis caerimoniis celebrant
in civitate quae Heliupolis nuncupatur. eius dei simulacrum
sumptum est de oppido Aegypti quod et ipsum
Heliupolis<a class="footnoteLink" href="#note_LCL510_300_140" id="target_note_LCL510_300_140"><sup>140</sup></a> appellatur, regnante apud Aegyptios Senemure
seu idem Senepos nomine fuit, perlatumque est primum
in eam per Opiam legatum Deloboris regis Assyriorum
sacerdotesque Aegyptios quorum princeps fuit
Partemetis diuque habitum apud Assyrios postea Heliupolin
commigravit.</p>
<p>11. cur ita factum quaque ratione Aegypto
profectum in haec loca ubi nunc est postea venerit,
rituque Assyrio magis quam Aegyptio colatur, dicere supersedi,
quia ad praesentem non attinet causam.</p>
<p>12. hunc
vero eundem Iovem solemque esse cum ex ipso sacrorum
ritu tum ex habitu dinoscitur. simulacrum enim aureum
specie imberbi instat dextera elevata cum flagro in aurigae
modum; laeva tenet fulmen et spicas, quae cuncta Iovis solisque
consociatam potentiam monstrant.</p>
<p>13. huius templi
religio etiam divinatione praepollet, quae ad Apollinis potestatem
refertur, qui idem atque sol est. vehitur enim
simulacrum dei Heliupolitani ferculo, uti vehuntur in
pompa ludorum circensium deorum simulacra, et subeunt
plerumque provinciae proceres raso capite, longi temporis
castimonia puri, ferunturque divino spiritu, non suo arbitrio
sed quo deus propellit vehentes, ut videmus apud




</p></section><notes><section class="footnotes"><ul><li class="note" id="note_LCL510_300_140"><a class="footnoteCrossrefLink" href="#target_note_LCL510_300_140" title="Click to highlight in text"><sup class="lineRef">140</sup>Heliu- . . . Heliu- <span class="italic">Willis</span>: helio- . . . helio- ω</a></li><script type="text/javascript">document.getElementById('note_LCL510_300_140').style.display = "none";</script></ul></section></notes></section>