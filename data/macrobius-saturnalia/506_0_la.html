<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


oves esse respondit idcircoque “lanigeras” adiectum,
ut oves planius demonstrarentur.</p>
<p>2. “esto,” inquam, “oves
bidentes dicantur. sed quae ratio huius in ovibus epitheti
scire” inquam “volo.” atque ille nihil cunctatus “oves,” inquit,
“bidentes dictae sunt quod duos tantum dentes habeant.”
“ubi terrarum quaeso te,” inquam, “duos solos per
naturam dentes habere oves aliquando vidisti? ostentum
enim hoc est et factis piaculis procurandum!”</p>
<p>3. tum ille
permotus mihi et inritatus “quaere,” inquit, “ea potius
quae a grammatico quaerenda sunt: nam de ovium dentibus
opiliones percontator!” facetias nebulonis hominis risi
et reliqui; sed te percontor quasi ipsius verborum naturae
conscium.’</p>
<p>4. Tum Servius: ‘de numero dentium, quem ille opinatus
est, reprehendendus ame non est cum ipse iam riseris,
verum procurandum ne illud obrepat quod bidentes epitheton
sit ovium, cum Pomponius, egregius Atellanarum
poeta, in Gallis Transalpinis hoc scripserit:</p>
<blockquote><p><span class="line">Mars, tibi voveo facturum, si unquam rediero,<a class="footnoteLink" href="#note_LCL512_134_171" id="target_note_LCL512_134_171"><sup>171</sup></a></span><span class="linebreak"></span>
<span class="line">bidente verre.</span><span class="linebreak"></span></p></blockquote>
<p>5. Publius autem Nigidius in libro quem de extis composuit




</p></section><notes><section class="footnotes"><ul><li class="note" id="note_LCL512_134_171"><a class="footnoteCrossrefLink" href="#target_note_LCL512_134_171" title="Click to highlight in text"><sup class="lineRef">171</sup>rediero] redierit <span class="italic">Gell. 16.6.7</span></a></li><script type="text/javascript">document.getElementById('note_LCL512_134_171').style.display = "none";</script></ul></section></notes></section>