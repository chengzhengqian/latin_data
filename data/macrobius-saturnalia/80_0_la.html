<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

ὑπερβαίνοντας,<a class="footnoteLink" href="#note_LCL510_160_72" id="target_note_LCL510_160_72"><sup>72</sup></a> menses vero ἐμβολίμους appellitabant.</p>
<p>11. hunc ergo ordinem Romanis quoque imitari placuit,
sed frustra, quippe fugit eos diem unum, sicut supra
admonuimus, additum a se ad Graecum numerum in honorem
imparis numeri. ea re per octennium convenire numerus
atque ordo non poterat.</p>
<p>12. sed nondum hoc errore
comperto per octo annos nonaginta quasi superfundendos
Graecorum exemplo computabant dies alternisque
annis binos et vicenos, alternis ternos vicenosque intercalantes
expensabant intercalationibus quattuor. sed octavo
quoque anno intercalares octo affluebant dies ex singulis
quibus vertentis anni numerum apud Romanos super
Graecum abundasse iam diximus.</p>
<p>13. ‘Hoc quoque errore iam cognito haec species
emendationis inducta est. tertio quoque octennio ita intercalandos
dispensabant dies ut non nonaginta sed sexaginta
sex intercalarent, compensatis viginti et quattuor diebus
pro illis qui per totidem annos supra Graecorum numerum
creverant.</p>
<p>14. omni autem intercalationi mensis Februarius
deputatus est quoniam is ultimus anni erat, quod
etiam ipsum de Graecorum imitatione faciebant. nam et
illi ultimo anni sui mensi superfluos interserebant dies,
ut refert Glaucippus, qui de sacris Atheniensium scripsit.</p>
<p>15. verum una re a Graecis differebant. nam illi confecto
ultimo mense, Romani non confecto Februario sed post
vicesimum et tertium diem eius intercalabant, Terminalibus




</p></section><notes><section class="footnotes"><ul><li class="note" id="note_LCL510_160_72"><a class="footnoteCrossrefLink" href="#target_note_LCL510_160_72" title="Click to highlight in text"><sup class="lineRef">72</sup>hyperballontas <span class="italic">Solin.</span></a></li><script type="text/javascript">document.getElementById('note_LCL510_160_72').style.display = "none";</script></ul></section></notes></section>