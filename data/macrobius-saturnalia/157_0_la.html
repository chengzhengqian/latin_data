<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

operis sui parte servavit et, si tantae dissertationi sermo
non cesserit, promitto fore ut Vergilius noster pontifex
maximus adseratur.’</p>
<p>17. Post hunc Flavianus, ‘apud poetam nostrum,’ inquit,
‘tantam scientiam iuris auguralis invenio ut si aliarum
disciplinarum doctrina destitueretur, haec illum vel sola
professio sublimaret.’</p>
<p>18. Eustathius deinde, ‘maxime,’ inquit, ‘praedicarem
quanta de Graecis cautus et tamquam aliud agens modo
artifici dissimulatione, modo professa imitatione transtulerit,
ni me maior admiratio de astrologia totaque philosophia
teneret, quam parcus et sobrius operi suo nusquam
reprehendendus aspersit.’</p>
<p>19. Rufius<a class="footnoteLink" href="#note_LCL510_314_145" id="target_note_LCL510_314_145"><sup>145</sup></a> Albinus alterum fovens Praetextati latus
iuxtaque eum Caecina Albinus, ambo vetustatis adfectationem
in Vergilio praedicabant, alter in versibus, Caecina in
verbis.</p>
<p>20. Avienus, ‘non adsumam mihi,’ ait, ‘ut unam aliquam
de Vergilianis virtutibus audeam praedicare, sed audiendo
quaecumque dicetis, si quid vel de his mihi videbitur vel
iam dudum legenti adnotandum visum est, opportunius




</p></section><notes><section class="footnotes"><ul><li class="note" id="note_LCL510_314_145"><a class="footnoteCrossrefLink" href="#target_note_LCL510_314_145" title="Click to highlight in text"><sup class="lineRef">145</sup>Rufius <span class="italic">Marinone</span>: Furius ω (<span class="italic">haec nomina archetypon
deinceps semper confundit, quod posthac tacebo: v. Marinone<sup>2</sup> p.
61</span>)</a></li><script type="text/javascript">document.getElementById('note_LCL510_314_145').style.display = "none";</script></ul></section></notes></section>