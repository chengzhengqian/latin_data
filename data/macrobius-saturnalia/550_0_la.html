<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

restat videri.</p>
<p>6. habes et hoc exemplum non dissonum
quod potentior mola ampliora grana confringit, integra
illa quae sunt minutiora transmittit: vento nimio abies aut
quercus avellitur, cannam nulla facile frangit procella.’</p>
<p>7. Cumque Rufius delectatus enarrantis ingenio plura
vellet interrogare, Caecina se Albinus obiecit: ‘mihi
quoque desiderium est habendi paulisper negotii cum tam
facunda Dysarii doctrina. dic, oro te, quae facit causa ut sinapi
et piper, si adposita cuti fuerint, vulnus excitent et
loca perforent, devorata vero nullam ventris corpori inferant
laesionem.’</p>
<p>8. et Dysarius, ‘species,’ inquit, ‘et acres
et calidae superficiem cui adponuntur exulcerant, quia integra
virtute sua sine alterius rei admixtione utuntur
ad noxam. sed si in ventrem receptae<a class="footnoteLink" href="#note_LCL512_222_30" id="target_note_LCL512_222_30"><sup>30</sup></a> sint,<a class="footnoteLink" href="#note_LCL512_222_31" id="target_note_LCL512_222_31"><sup>31</sup></a> solvitur vis
earum ventralis umoris alluvione, qua fiunt dilutiores,
deinde prius vertuntur in sucum ventris calore quam ut integrae<a class="footnoteLink" href="#note_LCL512_222_32" id="target_note_LCL512_222_32"><sup>32</sup></a>
possint nocere.’</p>
<p>9. Caecina subiecit: ‘dum de calore loquimur, admoneor
rei quam semper quaesitu dignam putavi, cur in Aegypto,
quae regionum aliarum calidissima est, vinum non
calida sed paene dixerim frigida virtute nascatur.’</p>
<p>10. ad
hoc Dysarius: ‘usu tibi, Albine, compertum est, aquas quae
vel de altis puteis vel de fontibus hauriuntur fumare
hieme, aestate frigescere. quod fit non alia de causa nisi
quod aëre qui nobis circumfusus est propter temporis rationem






</p></section><notes><section class="footnotes"><ul><li class="note" id="note_LCL512_222_30"><a class="footnoteCrossrefLink" href="#target_note_LCL512_222_30" title="Click to highlight in text"><sup class="lineRef">30</sup>receptae <span class="italic">Jan</span>: -ta ω</a></li><script type="text/javascript">document.getElementById('note_LCL512_222_30').style.display = "none";</script><li class="note" id="note_LCL512_222_31"><a class="footnoteCrossrefLink" href="#target_note_LCL512_222_31" title="Click to highlight in text"><sup class="lineRef">31</sup>sint R<sup>2</sup>ε: sunt Gβ<sub>2</sub>, est P</a></li><script type="text/javascript">document.getElementById('note_LCL512_222_31').style.display = "none";</script><li class="note" id="note_LCL512_222_32"><a class="footnoteCrossrefLink" href="#target_note_LCL512_222_32" title="Click to highlight in text"><sup class="lineRef">32</sup>integrae <span class="italic">Jan</span>: integra ω</a></li><script type="text/javascript">document.getElementById('note_LCL512_222_32').style.display = "none";</script></ul></section></notes></section>