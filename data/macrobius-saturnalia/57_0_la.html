<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

ortos eodem frui caelo, aeque vivere, aeque mori?
servi sunt: immo homines. servi sunt: immo conservi, si
cogitaveris tantundem in utrosque licere fortunae. tam tu
illum videre liberum potes quam ille te servum. nescis qua
aetate Hecuba servire coeperit, qua Croesus, qua Darei
mater, qua Diogenes, qua Platon ipse?</p>
<p>8. postremo quid ita
nomen servitutis horremus? servus est quidem, sed necessitate,
sed fortasse libero<a class="footnoteLink" href="#note_LCL510_114_58" id="target_note_LCL510_114_58"><sup>58</sup></a> animo. servus est: hoc illi nocebit,
si ostenderis quis non sit. alius libidini servit, alius avaritiae,
alius ambitioni, omnes spei, omnes timori: et certe
nulla servitus turpior quam voluntaria.</p>
<p>9. at nos iugo a Fortuna
imposito subiacentem tamquam miserum vilemque
calcamus, quod vero nos nostris cervicibus inserimus non
patimur reprehendi.</p>
<p>10. â€˜Invenies inter servos aliquem pecunia fortiorem,
invenies dominum spe lucri oscula alienorum servorum
manibus infigentem. non ergo fortuna homines aestimabo
sed moribus: sibi quisque dat mores, condicionem casus
adsignat. quemadmodum stultus est qui empturus equum
non ipsum inspicit sed stratum eius ac frenos, sic stultissimus
est qui hominem aut ex veste aut ex condicione quae
nobis vestis modo circumdata est aestimandum putat.</p>
</section><notes><section class="footnotes"><ul><li class="note" id="note_LCL510_114_58"><a class="footnoteCrossrefLink" href="#target_note_LCL510_114_58" title="Click to highlight in text"><sup class="lineRef">58</sup><span class="italic">an</span> liber, <span class="italic">ut Sen.</span>?</a></li><script type="text/javascript">document.getElementById('note_LCL510_114_58').style.display = "none";</script></ul></section></notes></section>