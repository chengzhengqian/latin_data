<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


altum tota demergitur, sicut nos quoque cum timemus latebras
et loca nos occulentia quaerimus.</p>
<p>8. ergo tota descendens
ut lateat, trahit secum sanguinem quo velut curru
semper vehitur. hoc demerso umor dilutior cuti remanet,
et inde pallescit. ideo timentes et tremunt, quia virtus
animae introrsum fugiens nervos relinquit quibus tenebatur
fortitudo membrorum, et inde saltu timoris agitantur.</p>
<p>9. hinc et laxamentum ventris comitatur timorem, quia
musculi quibus claudebantur retrimentorum meatus, fugientis
introrsum animae virtute deserti, laxant vincula
quibus retrimenta usque ad egestionis<a class="footnoteLink" href="#note_LCL512_244_36" id="target_note_LCL512_244_36"><sup>36</sup></a> opportunitatem
continebantur.’</p>
<p>10. Servius his dictis venerabiliter adsensus
opticuit.</p>
<p><span class="br"></span><span class="lineNumber">12</span><span class="br"></span>Tunc Avienus, ‘quia me ordo,’ ait, ‘ad similitudinem
consultationis adplicat, reducendus mihi est ad convivium
sermo qui longius a mensa iam fuerat evagatus et ad alias
transierat quaestiones.</p>
<p>2. saepe adposita salita carne quam
laridum vocamus, ut opinor quasi “large aridum,” quaerere
mecum ipse constitui qua ratione carnem ad diuturnitatem
usus admixtio salis servet. hoc licet aestimare mecum
possim, malo tamen ab eo qui corporibus curat certior
fieri.’</p>
<p>3. Et Dysarius: ‘omne corpus suapte natura dissolubile
et marcidum est et, nisi quodam vinculo contineatur, facile
defluit. continetur autem, quam diu inest, anima reciprocatione
aëris, qua vegetantur conceptacula spiritus, dum
semper novo spirandi nutriuntur alimento.</p>
<p>4. hoc cessante




</p></section><notes><section class="footnotes"><ul><li class="note" id="note_LCL512_244_36"><a class="footnoteCrossrefLink" href="#target_note_LCL512_244_36" title="Click to highlight in text"><sup class="lineRef">36</sup>gestionis <span class="italic">Willis</span>: dig- ω</a></li><script type="text/javascript">document.getElementById('note_LCL512_244_36').style.display = "none";</script></ul></section></notes></section>