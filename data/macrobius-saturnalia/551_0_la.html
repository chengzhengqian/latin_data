<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


calente, frigus in terrarum ima demergitur et
aquas inficit quarum in imo est scaturrigo, et contra cum
aër hiemem praefert, calor in inferiora demergens aquis in
imo nascentibus dat vaporem.</p>
<p>11. quod ergo ubique alternatur
varietate temporis, hoc in Aegypto semper est, cuius
aër semper est in calore. frigus enim ima petens vitium radicibus
involvitur, et talem dat qualitatem suco inde nascenti.
ideo regionis calidae vina calore caruerunt.’</p>
<p>12. ‘Tractatus noster,’ Albinus inquit, ‘semel ingressus
calorem non facile alio digreditur. dicas ergo volo cur qui
in aquam descendit calidam, si se non moverit, minus uritur;
sed si agitatu suo aquam moverit, maiorem sentit calorem
et totiens aqua urit amplius, quotiens novus ei motus
accesserit.’</p>
<p>13. et Dysarius, ‘calida,’ inquit, ‘quae adhaeserit
nostro corpori, mox praebet tactum sui mansuetiorem,
vel quia cuti adsuevit vel quia frigus accepit a nobis. motus
vero aquam novam semper ac calidam<a class="footnoteLink" href="#note_LCL512_224_33" id="target_note_LCL512_224_33"><sup>33</sup></a> corpori applicat et
cessante adsuetudine de qua paulo ante diximus semper
novitas auget sensum caloris.’</p>
<p>14. ‘cur ergo,’ Albinus ait,
‘aestate cum aër calidus flabro movetur, non calorem sed
frigus adquirit? eadem enim ratione et in hoc fervorem deberet
motus augere.’</p>
<p>15. ‘non eadem ratio,’ Dysarius inquit,
‘in aquae et aëris calore. illa enim corporis solidioris
est, et crassa materies cum movetur, integra vi sua superficiem
cui admovetur invadit; aër motu in ventum solvitur




</p></section><notes><section class="footnotes"><ul><li class="note" id="note_LCL512_224_33"><a class="footnoteCrossrefLink" href="#target_note_LCL512_224_33" title="Click to highlight in text"><sup class="lineRef">33</sup>aquam novam semper ac calidam G: aquam novam semper
ac novam PF, aquam novam γ</a></li><script type="text/javascript">document.getElementById('note_LCL512_224_33').style.display = "none";</script></ul></section></notes></section>