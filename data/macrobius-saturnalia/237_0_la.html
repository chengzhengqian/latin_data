<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p><span class="br"></span><span class="lineNumber">12</span><span class="br"></span>‘Opportune mehercle, Praetextate, fecisti Herculis
mentionem, in cuius sacra hic vester gemino errore commisit:</p>
<blockquote><p><span class="line">tum Salii ad cantus<a class="footnoteLink" href="#note_LCL511_82_64" id="target_note_LCL511_82_64"><sup>64</sup></a> incensa altaria circum</span><span class="linebreak"></span>
<span class="line">populeis adsunt evincti tempora ramis.</span><span class="linebreak"></span></p></blockquote>
<p class="noindent">nam et Salios Herculi dedit, quos tantum Marti dicavit antiquitas,
et populeas coronas nominat, cum ad aram maximam
sola lauro capita et alia fronde non vinciant.</p>
<p>2. videmus
et in capite praetoris urbani lauream coronam, cum
rem divinam Herculi facit. testatur etiam Terentius Varro
in ea satura quae inscribitur Περὶ κεραυνοῦ maiores solitos
decimam Herculi vovere nec decem dies intermittere
“quin pollucerent ac populum ἀσύμβολον cum corona
laurea dimitterent cubitum.”</p>
<p>3. ‘Hicine est,’ Vettius ait, ‘error geminus? at ego in
neutro dico errasse Vergilium. nam ut primum de frondis
genere dicamus, constat quidem nunc lauro sacrificantes
apud aram maximam coronari, sed multo post Romam
conditam haec consuetudo sumpsit exordium, postquam
in Aventino lauretum coepit virere, quam rem docet Varro
humanarum libro secundo.</p>
<p>4. e monte ergo proximo decerpta
laurus sumebatur operantibus, quam vicina offerebat
occasio. unde recte Maro noster ad ea tempora respexit,
quibus Euander ante urbem conditam apud aram






</p></section><notes><section class="footnotes"><ul><li class="note" id="note_LCL511_82_64"><a class="footnoteCrossrefLink" href="#target_note_LCL511_82_64" title="Click to highlight in text"><sup class="lineRef">64</sup>cantus <span class="italic">ed. Ven. 1513</span>: cantum ω</a></li><script type="text/javascript">document.getElementById('note_LCL511_82_64').style.display = "none";</script></ul></section></notes></section>