<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>23. ‘Audi in servis non fidem tantum sed et fecundum<a class="footnoteLink" href="#note_LCL510_122_60" id="target_note_LCL510_122_60"><sup>60</sup></a>
bonae inventionis ingenium. cum premeret obsidio Grumentum,
servi relicta domina ad hostes transfugerunt.
capto deinde oppido impetum in domum habita conspiratione
fecerunt et extraxerunt dominam vultu poenam minante
ac voce obviis adserente, quod tandem sibi data esset
copia crudelem dominam puniendi raptamque quasi
ad supplicium obsequiis plenis pietate tutati sunt.</p>
<p>24. ‘Vide in hac fortuna etiam magnanimitatem exitum
mortis ludibrio praeferentem. C. Vettium Pelignum Italicensem,
comprehensum a cohortibus suis ut Pompeio traderetur,
servus eius occidit ac se, ne domino superstes
fieret, interemit.</p>
<p>25. C. Gracchum ex Aventino fugientem
Euporus servus vel, ut quidam tradunt, Philocrates, dum
aliqua spes salutis erat, indivulsus comes qua potuit ratione
tutatus est, super occisum deinde animam scissis
proprio vulnere visceribus effudit.</p>
<p>26. Ipsum P. Scipionem
Africani patrem, postquam cum Hannibale conflixerat,
saucium in equum servus imposuit et ceteris deserentibus
solus in castra perduxit.</p>
<p>27. ‘Parum fuerit dominis praestitisse viventibus: quid





</p></section><notes><section class="footnotes"><ul><li class="note" id="note_LCL510_122_60"><a class="footnoteCrossrefLink" href="#target_note_LCL510_122_60" title="Click to highlight in text"><sup class="lineRef">60</sup>foecundum <span class="italic">ed. Colon. 1521</span>: facundum ω</a></li><script type="text/javascript">document.getElementById('note_LCL510_122_60').style.display = "none";</script></ul></section></notes></section>