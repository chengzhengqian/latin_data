<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


fluvialium vel palustrium undarum multitudine, in quas licet
frigori, quasi levatiores marina.</p>
<p>34. plurimum autem
aquarum talium influere Ponto et totam superficiem eius
infectam esse dulci liquore, praeter quod ait Sallustius,
“mare Ponticum dulcius quam cetera est,” hoc quoque testimonio,
quod si in Pontum vel paleas vel ligna seu quaecumque
natantia proieceris, foras extra Pontum feruntur
in Propontidem atque ita in mare quod adluit Asiae oram,
cum constet in Pontum influere maris aquam, non effluere
de Ponto.</p>
<p>35. meatus enim qui solus de Oceano receptas
aquas in maria nostra transmittit, in freto est Gaditano
quod Hispaniam Africamque interiacet; et sine dubio
inundatio ipsa per Hispaniense et Gallicanum litora in
Tyrrhenum prodit, inde Hadriaticum mare facit, ex quo
dextra in Parthenium, laeva in Ionium et directim in Aegaeum
pergit, atque ita ingreditur in Pontum.</p>
<p>36. quae igitur
ratio facit ut rivatim aquae de Ponto effluant cum foris
influentes aquas Pontus accipiat? sed constat utraque ratio.
nam superficies Ponti propter nimias aquas quae de
terra dulces influunt, foras effluit; deorsum vero intro pergit
influxio.</p>
<p>37. unde probatum est natantia quae, ut supra
dixi, iaciuntur in Pontum foras pelli, si vero columna deciderit,
introrsum urinari.<a class="footnoteLink" href="#note_LCL512_260_42" id="target_note_LCL512_260_42"><sup>42</sup></a> et hoc saepe usu probatum est,






</p></section><notes><section class="footnotes"><ul><li class="note" id="note_LCL512_260_42"><a class="footnoteCrossrefLink" href="#target_note_LCL512_260_42" title="Click to highlight in text"><sup class="lineRef">42</sup>urinari <span class="italic">Rodgers</span>: minari ω, innare <span class="italic">ed. Colon. 1521</span></a></li><script type="text/javascript">document.getElementById('note_LCL512_260_42').style.display = "none";</script></ul></section></notes></section>