<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

imbutus, uno templo ac sub eodem tecto numina memorata
coniunxit.</p>
<p>9. Cassius vero Hemina dicit Samothracas
deos eosdemque Romanorum Penates proprie dici
θεοὺς μεγάλους, θεοὺς χρηστούς, θεοὺς δυνατούς. noster
haec sciens ait,</p>
<blockquote><p><span class="line">cum sociis natoque, Penatibus et magnis dis,</span><span class="linebreak"></span></p></blockquote>
<p>quod exprimit θεοὺς μεγάλους.</p>
<p>10. sed et omnia haec nomina
cum in uno de supra dictis numinibus servat, doctrinam
procul dubio suam de omni hac opinione confirmat.
cum enim ait,</p>
<blockquote><p><span class="line">Iunonis magnae primum prece numen adora,</span><span class="linebreak"></span></p></blockquote>
<p class="noindent">τὴν μεγάλην nominavit;</p>
<blockquote><p><span class="line">adsit laetitiae Bacchus dator et bona Iuno,</span><span class="linebreak"></span></p></blockquote>
<p class="noindent">τὴν χρηστήν;</p>
<blockquote><p><span class="line">. . . dominamque potentem,</span><span class="linebreak"></span></p></blockquote>
<p class="noindent">τὴν δυνατήν.</p>
<p>11. eodem nomine appellavit et Vestam,



</p></section><notes></notes></section>