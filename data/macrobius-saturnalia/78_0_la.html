<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

dies addidit, ut in trecentos quinquaginta et quattuor
dies quibus duodecim lunae cursus confici credidit
annus extenderetur.</p>
<p>2. atque his quinquaginta diebus a se
additis adiecit alios sex retractos illis sex mensibus qui triginta
habebant dies, id est de singulis singulos, factosque
quinquaginta et sex dies in duos novos menses pari ratione
divisit.</p>
<p>3. ac de duobus priorem Ianuarium nuncupavit primumque
anni esse voluit, tamquam bicipitis dei mensem,
respicientem ac prospicientem transacti anni finem futurique
principia; secundum dicavit Februo deo, qui lustrationum
potens creditur. lustrari autem eo mense civitatem
necesse erat, quo statuit ut iusta dis Manibus solverentur.</p>
<p>4. â€˜Numae ordinationem finitimi mox secuti totidem
diebus totidemque mensibus ut Pompilio placuit annum
suum computare coeperunt; sed hoc solo discrepabant,
quod menses undetricenum tricenumque numero alternaverunt.</p>
<p>5. paulo post Numa in honorem imparis numeri,
secretum hoc et ante Pythagoram parturiente natura,
unum adiecit diem quem Ianuario dedit, ut tam in anno
quam in mensibus singulis praeter unum Februarium impar
numerus servaretur. nam quia duodecim menses, si
singuli aut pari aut impari numero putarentur, consummationem
parem facerent, unus pari numero institutus
universam putationem imparem fecit.</p>
<p>6. Ianuarius igitur


</p></section><notes></notes></section>