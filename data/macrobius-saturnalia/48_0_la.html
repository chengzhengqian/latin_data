<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

devorantem, ut appareat mundum et ex se ipso ali et in
se revolvi.</p>
<p>13. ideo et apud nos in quattuor partes spectat,
ut demonstrat simulacrum eius Faleris advectum. Gavius
Bassus in eo libro quem de dis composuit Ianum bifrontem
fingi ait quasi superum atque inferum ianitorem, eundem
quadriformem quasi universa climata maiestate complexum.</p>
<p>14. Saliorum quoque antiquissimis carminibus
“deorum deus” canitur. M. etiam Messala, Cn. Domitii in
consulatu collega idemque per annos quinquaginta et
quinque augur, de Iano ita incipit:</p>
<blockquote><p>
<span class="line">qui cuncta fingit eademque regit aquae terraeque</span><span class="linebreak"></span>
<span class="line">vim ac naturam gravem atque pronam in profundum</span><span class="linebreak"></span>
<span class="line">dilabentem, ignis atque animae levem in immensum</span><span class="linebreak"></span>
<span class="line">sublime fugientem copulavit circumdato</span><span class="linebreak"></span>
<span class="line">caelo: quae vis caeli maxima duas vis dispares colligavit.</span><span class="linebreak"></span></p></blockquote>
<p>15. ‘In sacris quoque invocamus “Janum Geminum,”
“Ianum Patrem,” “Ianum Iunonium,” “Ianum Consivium,”
“Ianum Quirinum,” “Ianum Patulcium” et “Clusivium.”</p>
<p>16. cur Geminum invocemus supra iam diximus,




</p></section><notes></notes></section>