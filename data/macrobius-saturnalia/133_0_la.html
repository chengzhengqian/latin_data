<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

capite est.</p>
<p>15. quattuor latera eadem ratione finguntur qua
et tetrachordum Mercurio creditur attributum. quippe
significat hic numerus vel totidem plagas mundi vel quattuor
vices temporum quibus annus includitur, vel quod
duobus aequinoctiis duobusque solstitiis zodiaci ratio distincta
est, ut lyra Apollinis chordarum septem tot caelestium
sphaerarum motus praestat intellegi, quibus solem
moderatorem natura constituit.</p>
<p>16. in Mercurio solem coli
etiam ex caduceo claret, quod Aegyptii in specie draconum
maris et feminae coniunctorum figuraverunt Mercurio
consecrandum. hi dracones parte media voluminis sui in
vicem nodo quem vocant Herculis obligantur, primaeque
partes eorum, reflexae in circulum, pressis osculis ambitum
circuli iungunt, et post nodum caudae revocantur ad
capulum caducei ornanturque alis ex eadem capuli parte
nascentibus.</p>
<p>17. argumentum caducei ad genituram quoque
hominum, quae genesis appellatur, Aegyptii protendunt,
deos praestites homini nascenti, quattuor adesse
memorantes, Δαίμονα Τύχην Ἔρωτα Ἀνάγκην, et duo


</p></section><notes></notes></section>