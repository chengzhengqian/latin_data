<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

Ianiculum huic, illi fuerat Saturnia nomenâ€”etiam &lt;ob&gt;<a class="footnoteLink" href="#note_LCL510_76_39" id="target_note_LCL510_76_39"><sup>39</sup></a> illud in promptu est, quod posteri quoque
duos eis continuos menses dicarunt, ut December sacrum
Saturni, Ianuarius alterius vocabulum possideret.</p>
<p>24. cum
inter haec subito Saturnus non comparuisset, excogitavit
Ianus honorum eius augmenta ac primum terram omnem
dicioni suae parentem Saturniam nominavit, aram deinde
cum sacris tamquam deo condidit, quae Saturnalia nominavit.
tot saeculis Saturnalia praecedunt Romanae urbis
aetatem. observari igitur eum iussit maiestate religionis
quasi vitae melioris auctorem: simulacrum eius indicio est,
cui falcem, insigne messis, adiecit.</p>
<p>25. huic deo insertiones
surculorum pomorumque educationes et omnium cuiuscemodi
fertilium tribuunt disciplinas. Cyrenenses etiam,
cum rem divinam ei faciunt, ficis recentibus coronantur
placentasque mutuo missitant, mellis et fructuum repertorem
Saturnum aestimantes. hunc Romani etiam Sterculium
vocant, quod primus stercore fecunditatem agris
comparaverit.</p>
<p>26. regni eius tempora felicissima feruntur,
cum propter rerum copiam tum et quod nondum quisquam
servitio vel libertate discriminabatur, quae res intellegi
potest quod Saturnalibus tota servis licentia permittitur.</p>
</section><notes><section class="footnotes"><ul><li class="note" id="note_LCL510_76_39"><a class="footnoteCrossrefLink" href="#target_note_LCL510_76_39" title="Click to highlight in text"><sup class="lineRef">39</sup>ob <span class="italic">supplevi</span></a></li><script type="text/javascript">document.getElementById('note_LCL510_76_39').style.display = "none";</script></ul></section></notes></section>