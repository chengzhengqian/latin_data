<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


sacra violari nefas sit, hominem sacrum ius fuerit occidi.</p>
<p>6. cuius rei causa haec est. veteres nullum animal sacrum
in finibus suis esse patiebantur sed abigebant ad fines deorum
quibus sacrum esset, animas vero sacratorum hominum,
quos †zanas†<a class="footnoteLink" href="#note_LCL511_56_36" id="target_note_LCL511_56_36"><sup>36</sup></a> Graeci vocant, dis debitas aestimabant.</p>
<p>7. quem ad modum igitur quod sacrum ad deos ipsos
mitti non poterat, a se tamen dimittere non dubitabant, sic
animas, quas sacras in caelum mitti posse arbitrati sunt, viduatas
corpore quam primum illo ire voluerunt.</p>
<p>8. disputat
de hoc more etiam Trebatius religionum libro nono, cuius
exemplum, ne sim prolixus, omisi. cui cordi est legere, satis
habeat et auctorem et voluminis ordinem esse monstratum.</p>
<p><span class="br"></span><span class="lineNumber">8</span><span class="br"></span>‘Non nullorum quae scientissime prolata sunt male
enuntiando corrumpimus dignitatem, ut quidam legunt:</p>
<blockquote><p><span class="line">discedo<a class="footnoteLink" href="#note_LCL511_56_37" id="target_note_LCL511_56_37"><sup>37</sup></a> ac ducente dea flammam inter et hostes</span><span class="linebreak"></span>
<span class="line">expedior,</span><span class="linebreak"></span></p></blockquote>
<p class="noindent">cum ille doctissime dixerit “ducente deo,” non “dea.”</p>
<p>2. nam et apud Calvum Haterianus<a class="footnoteLink" href="#note_LCL511_56_38" id="target_note_LCL511_56_38"><sup>38</sup></a> adfirmat legendum,
<q><span class="line">pollentemque deum Venerem,</span><span class="linebreak"></span></q>
</p></section><notes><section class="footnotes"><ul><li class="note" id="note_LCL511_56_36"><a class="footnoteCrossrefLink" href="#target_note_LCL511_56_36" title="Click to highlight in text"><sup class="lineRef">36</sup>zanas ω (ζώανας <span class="italic">ed. Ven. 1472</span>, ζόανας <span class="italic">Rhodigin</span>, ζωγάνας
<span class="italic">Liebrecht, voces nihili</span>)</a></li><script type="text/javascript">document.getElementById('note_LCL511_56_36').style.display = "none";</script><li class="note" id="note_LCL511_56_37"><a class="footnoteCrossrefLink" href="#target_note_LCL511_56_37" title="Click to highlight in text"><sup class="lineRef">37</sup>discedo] descendo <span class="italic">Verg.</span></a></li><script type="text/javascript">document.getElementById('note_LCL511_56_37').style.display = "none";</script><li class="note" id="note_LCL511_56_38"><a class="footnoteCrossrefLink" href="#target_note_LCL511_56_38" title="Click to highlight in text"><sup class="lineRef">38</sup>Haterianus <span class="italic">Marinone</span><sup>2</sup> (Aterianus <span class="italic">Jan</span>): aetherianus ω</a></li><script type="text/javascript">document.getElementById('note_LCL511_56_38').style.display = "none";</script></ul></section></notes></section>