<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line">. . . et domus Herculei custos Pinaria sacri.</span><span class="linebreak"></span></p></blockquote>
<p class="noindent">quidam enim aram maximam, cum vicino conflagraret
incendio, liberatam a Pinariis ferunt et ideo sacri custodem
domum Pinariam dixisse Vergilium.</p>
<p>13. Asper “κατὰ
διαστολὴν,” inquit, “Potitiorum, qui ab Appio Claudio
praemio corrupti sacra servis publicis prodiderunt.”</p>
<p>14. sed Veranius<a class="footnoteLink" href="#note_LCL511_50_31" id="target_note_LCL511_50_31"><sup>31</sup></a> pontificalium<a class="footnoteLink" href="#note_LCL511_50_32" id="target_note_LCL511_50_32"><sup>32</sup></a> eo libro quem fecit de
supplicationibus ita ait: Pinariis, qui novissimi comeso
prandio venissent cum iam manus pransores lavarent,
praecepisse Herculem, ne quid postea ipsi aut progenies
ipsorum ex decima gustarent sacranda sibi, sed ministrandi
tantum modo causa, non ad epulas convenirent; quasi
ministros ergo sacri custodes vocari.</p>
<p>15. ut ipse Vergilius
alibi:</p>
<blockquote><p><span class="line">at Triviae custos iam dudum in montibus Opis,</span><span class="linebreak"></span></p></blockquote>
<p class="noindent">id est ministra; nisi forte custodem dixit eam quae se prohibuerit
et continuerit a sacris, ut ipse alibi:</p>
<blockquote><p><span class="line">et custos furum atque avium cum falce saligna</span><span class="linebreak"></span>
<span class="line">Hellespontiaci servet tutela Priapi.</span><span class="linebreak"></span></p></blockquote>
<p>hic utique custodem prohibitorem avium furumque significat.</p>
</section><notes><section class="footnotes"><ul><li class="note" id="note_LCL511_50_31"><a class="footnoteCrossrefLink" href="#target_note_LCL511_50_31" title="Click to highlight in text"><sup class="lineRef">31</sup>Veranius E: veratius ω</a></li><script type="text/javascript">document.getElementById('note_LCL511_50_31').style.display = "none";</script><li class="note" id="note_LCL511_50_32"><a class="footnoteCrossrefLink" href="#target_note_LCL511_50_32" title="Click to highlight in text"><sup class="lineRef">32</sup>pontificalium <span class="italic">Merkel</span>: -calis in ω</a></li><script type="text/javascript">document.getElementById('note_LCL511_50_32').style.display = "none";</script></ul></section></notes></section>