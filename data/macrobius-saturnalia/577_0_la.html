<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


tumidioribus et bulbos<a class="footnoteLink" href="#note_LCL512_276_45" id="target_note_LCL512_276_45"><sup>45</sup></a> spiris ingentibus. et omnino ipsum
videre qua nobis ratione constat, quia solent de hoc
non nulli nec vera nec veri similia sentire?’</p>
<p>2. Et Dysarius, ‘aqua,’ inquit, ‘densior est aëris tenuitate
et ideo eam cunctantior visus penetrat, cuius offensa
repercussa videndi acies scinditur et in se recurrit. scissa
dum redit, iam non directo ictu sed undique versum incurrit
liniamenta simulacri, et sic fit ut videatur imago archetypo
suo grandior. nam et solis orbis matutinus solito nobis
maior apparet quia interiacet inter nos et ipsum aër adhuc
de nocte roscidus, et grandescit imago eius tamquam in
aquae speculo visatur.</p>
<p>3. ipsam vero videndi naturam non
insubide introspexit Epicurus, cuius in hoc non est ut aestimo
improbanda sententia, adstipulante praecipue Democrito,
quia sicut in ceteris ita et in hoc paria senserunt.</p>
<p>4. ergo censet Epicurus ab omnibus corporibus iugi fluore
quaepiam simulacra manare, nec umquam tantulam moram
intervenire quin ultro ferantur inani figura cohaerentes
corporum exuviae, quarum receptacula in nostris oculis
sunt et ideo ad deputatam sibi a natura sedem proprii
sensus recurrunt. haec sunt quae vir ille commemorat,
quibus si occurris obvius, expecto quid referas.’</p>
<p>5. Ad haec renidens Eustathius, ‘in propatulo est,’ inquit,
‘quod decepit Epicurum. a vero enim lapsus est aliorum
quattuor sensuum secutus exemplum, quia in audiendo
et gustando et odorando atque tangendo nihil e nobis





</p></section><notes><section class="footnotes"><ul><li class="note" id="note_LCL512_276_45"><a class="footnoteCrossrefLink" href="#target_note_LCL512_276_45" title="Click to highlight in text"><sup class="lineRef">45</sup>bulbos <span class="italic">Jan</span>: bulvas ω (vulvas <span class="italic">paene malim</span>)</a></li><script type="text/javascript">document.getElementById('note_LCL512_276_45').style.display = "none";</script></ul></section></notes></section>