<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


quae τραχεῖα dicitur fibris pulmonis inlabi. quod tantum
virum vel aestimasse vel in libros rettulisse mirandum est
vel potius dolendum.</p>
<p>3. unde Erasistratus, medicorum veterum
nobilissimus, in eum iure invectus est dicens rettulisse
illum longe diversa quam ratio deprehendit.</p>
<p>4. duas
enim esse fistulas instar canalium, easque ab oris faucibus
proficisci deorsum, et per earum alteram induci delabique
in stomachum esculenta omnia et poculenta, ex eoque ferri
in ventriculum, qui<a class="footnoteLink" href="#note_LCL512_286_48" id="target_note_LCL512_286_48"><sup>48</sup></a> Graece appellatur ἡ κάτω κοιλία,
atque illic subigi digerique ac deinde aridiora ex his retrimenta<a class="footnoteLink" href="#note_LCL512_286_49" id="target_note_LCL512_286_49"><sup>49</sup></a>
in alvum convenire, quod Graece κόλον dicitur,
umidiora autem per renes in vesicam trahi;</p>
<p>5. et per alteram
de duabus superioribus fistulam, quae Graece appellatur
τραχεῖα ἀρτηρία, spiritum a summo ore in pulmonem
atque inde rursum in os et in nares commeare,
perque eandem vocis fieri meatum;</p>
<p>6. ac ne potus cibusve
aridior, quem oporteret in stomachum ire, procideret ex
ore labereturque in eam fistulam per quam spiritus reciprocatur,
ex eaque offensione intercluderetur animae via,
impositam esse arte quadam et ope naturae ἐπιγλωττίδα 
quasi claustrum mutuum utriusque fistulae, quae sibi
sunt cohaerentes,</p>
<p>7. eamque ἐπιγλωττίδα inter edendum
bibendumque operire ac protegere τὴν τραχεῖαν
ἀρτηρίαν, ne quid ex esca potuve incideret in illud quasi
aestuantis animae iter; ac propterea nihil umoris influere
in pulmonem ore ipso arteriae communito.</p>
<p>8. ‘Haec Erasistratus, cui ut aestimo vera ratio consentit.



</p></section><notes><section class="footnotes"><ul><li class="note" id="note_LCL512_286_48"><a class="footnoteCrossrefLink" href="#target_note_LCL512_286_48" title="Click to highlight in text"><sup class="lineRef">48</sup>qui <span class="italic">ed. Basil. 1535</span>: quod ω</a></li><script type="text/javascript">document.getElementById('note_LCL512_286_48').style.display = "none";</script><li class="note" id="note_LCL512_286_49"><a class="footnoteCrossrefLink" href="#target_note_LCL512_286_49" title="Click to highlight in text"><sup class="lineRef">49</sup>retrimenta A<sup>2</sup>C (<span class="italic">cf. 7.15.19, 20</span>): recrementa ω</a></li><script type="text/javascript">document.getElementById('note_LCL512_286_49').style.display = "none";</script></ul></section></notes></section>