<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>5. feriarum autem publicarum genera sunt quattuor. aut
enim stativae sunt aut conceptivae aut imperativae aut
nundinae.</p>
<p>6. et sunt stativae universi populi communes
certis et constitutis diebus ac mensibus et in fastis statis
observationibus adnotatae, in quibus praecipue servantur
Agonalia Carmentalia Lupercalia. conceptivae sunt quae
quotannis a magistratibus vel a sacerdotibus concipiuntur
in dies vel certos vel etiam incertos ut sunt Latinae Sementivae
Paganalia Compitalia. imperativae sunt quas consules
vel praetores pro arbitrio potestatis indicunt. nundinae
sunt paganorum itemque rusticorum, quibus conveniunt
negotiis propriis vel mercibus provisuri.</p>
<p>7. sunt praeterea
feriae propriae familiarum, ut familiae Claudiae vel Aemiliae
seu Iuliae sive Corneliae et si quas ferias proprias
quaeque familia ex usu domesticae celebritatis observat.</p>
<p>8. sunt singulorum, uti natalium fulgurumque susceptiones,
item funerum atque expiationum. apud veteres
quoque qui nominasset Salutem Semoniam Seiam Segetiam




</p></section><notes></notes></section>