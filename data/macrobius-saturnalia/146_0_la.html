<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>2. ‘Pan ipse, quem vocant Inuum, sub hoc habitu quo
cernitur solem se esse prudentioribus permittit intellegi.</p>
<p>3. hunc deum Arcades colunt appellantes τὸν τῆς ὕλης κύριον,
non silvarum dominum sed universae substantiae
materialis dominatorem significari volentes, cuius materiae
vis universorum corporum, seu illa divina sive terrena
sint, componit essentiam.</p>
<p>4. ergo Inui cornua barbaeque
prolixa demissio naturam lucis ostendunt, qua sol
et ambitum caeli superioris inluminat et inferiora conlustrat,
unde Homerus de eo ait,</p>
<blockquote><p><span class="line">ὤρνυθ᾿, ἵν᾿ ἀθανάτοισι φόως φέροι ἠδὲ</span><span class="linebreak"></span>
<span class="line">βροτοῖσιν.</span><span class="linebreak"></span></p></blockquote>
<p class="noindent">quid fistula vel virga significent superius in habitu Attinis
expressimus.</p>
<p>5. quod in caprae pedes desinit, haec argumenti
ratio est, quia materia, quae in omnem substantiam
sole dispensante porrigitur, divinis de se corporibus effectis
in terrae finitur elementum.</p>
<p>6. ad huius igitur extremitatis
signum pedes huius animalis electi sunt, quod et terrenum
esset et tamen semper peteret alta pascendo, sicut
sol, vel cum radios superne demittit in terras vel cum se recolligit,
in montibus visitur.</p>
<p>7. huius Inui amor et deliciae
Ἠχώ creditur nullius oculis obnoxia, quod significat harmoniam



</p></section><notes></notes></section>