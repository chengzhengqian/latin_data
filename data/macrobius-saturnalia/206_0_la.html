<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line">sed stirpem Teucri nullo discrimine sacrum</span><span class="linebreak"></span>
<span class="line">sustulerant . . .</span><span class="linebreak"></span></p></blockquote>
<p class="noindent">unde ostendit proprie profanatum, quod ex sacro promiscuum
humanis actibus commodatum est.</p>
<p>5. ‘“Sanctum est,” ut idem Trebatius libro decimo religionum
refert, “interdum idem quod sacrum idemque
quod religiosum, interdum aliud—hoc est nec sacrum nec
religiosum—est.”</p>
<p>6. quod ad secundam speciem pertinet:</p>
<blockquote><p><span class="line">sancta ad vos anima atque istius inscia<a class="footnoteLink" href="#note_LCL511_20_17" id="target_note_LCL511_20_17"><sup>17</sup></a> culpae</span><span class="linebreak"></span>
<span class="line">descendam. . . .</span><span class="linebreak"></span></p></blockquote>
<p class="noindent">non enim sacro aut religioso eius anima tenebatur, quam
sanctam, hoc est incorruptam, voluit ostendere, ut in illo
quoque:</p>
<blockquote><p><span class="line indent3">. . . tuque, o sanctissima coniunx,</span><span class="linebreak"></span>
<span class="line">felix morte tua. . . .</span><span class="linebreak"></span></p></blockquote>
<p>in quo castitatis honorem incorruptae uxoris amplexus est:
unde et sanctae leges, quae non debeant poenae sanctione
corrumpi.</p>
<p>7. quod autem ad priorem speciei definitionem
de sancto attinet, id est ut non aliud sit quam sacrum aut
religiosum:</p>
</section><notes><section class="footnotes"><ul><li class="note" id="note_LCL511_20_17"><a class="footnoteCrossrefLink" href="#target_note_LCL511_20_17" title="Click to highlight in text"><sup class="lineRef">17</sup>inscia ω, <span class="italic">codd. vett. Verg</span>.: nescia (<span class="italic">metri causa</span>) <span class="italic">codd. recc.
Verg., alii alia</span></a></li><script type="text/javascript">document.getElementById('note_LCL511_20_17').style.display = "none";</script></ul></section></notes></section>