<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

si ita decernitis, dis Penatibus meis huc conveniendo gratissimum
feceritis.’</p>
<p>13. Tum Symmachus: ‘nullus qui quidem se dignum
hoc conventu meminerit sodalitatem hanc vel ipsum
conventus regem repudiabit; sed ne quid ad perfectionem
coetus desideretur, invitandos ad eundem congressum
convictumque censeo Flavianum—qui quantum sit
mirando viro Venusto patre praestantior, non minus ornatu
morum gravitateque vitae quam copia profundae eruditionis
adseruit—simulque Postumianum, qui forum defensionum
dignatione nobilitat, et Eustathium, qui tantus in
omni genere philosophiae est ut solus nobis repraesentet
ingenia trium philosophorum de quibus nostra antiquitas
gloriata est—</p>
<p>14. illos dico quos Athenienses quondam
ad senatum legaverant impetratum uti multam remitteret
quam civitati eorum fecerat propter Oropi vastationem. ea
multa fuerat talentum fere quingentum.</p>
<p>15. erant isti philosophi
Carneades ex Academia, Diogenes Stoicus, Critolaus
Peripateticus, quos ferunt seorsum quemque ostentandi
gratia per celeberrima urbis loca magno conventu
hominum dissertavisse.</p>
<p>16. fuit, ut relatum est, facundia
Carneades violenta et rapida, scita et tereti Critolaus, modesta
Diogenes et sobria; sed in senatum introducti interprete
usi sunt Caelio<a class="footnoteLink" href="#note_LCL510_50_32" id="target_note_LCL510_50_32"><sup>32</sup></a> senatore. at hic noster cum sectas





</p></section><notes><section class="footnotes"><ul><li class="note" id="note_LCL510_50_32"><a class="footnoteCrossrefLink" href="#target_note_LCL510_50_32" title="Click to highlight in text"><sup class="lineRef">32</sup>Caelio ω: C. Acilio <span class="italic">Lipsius apud Gell.</span> (Cacilio <span class="italic">vel</span> Cecilio
<span class="italic">codd. Gell.</span>)</a></li><script type="text/javascript">document.getElementById('note_LCL510_50_32').style.display = "none";</script></ul></section></notes></section>