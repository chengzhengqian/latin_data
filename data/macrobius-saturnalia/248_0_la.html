<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


modo studium saltandi, sed etiam, si dis placet, peritiam
qua gloriarentur fuisse, Gabinio<a class="footnoteLink" href="#note_LCL511_104_90" id="target_note_LCL511_104_90"><sup>90</sup></a> consulari, Ciceronis inimico,
quod ei etiam Cicero non dissimulanter obiecit, et
M. Caelio, nato<a class="footnoteLink" href="#note_LCL511_104_91" id="target_note_LCL511_104_91"><sup>91</sup></a> in turbas viro, quem idem Cicero defendit,
et Licinio Crasso, Crassi eius qui apud Parthos extinctus
est filio.</p>
<p><span class="br"></span><span class="lineNumber">15</span><span class="br"></span>‘Sed de saltatione veterum ad praedae marinae transire
luxum Liciniorumme nomen admonuit, quos Murenas cognominatos,
quod hoc pisce effusissime delectati sint satis
constat.</p>
<p>2. huic opinioni M. Varro consentit, adserens eodem
modo Licinios appellatos Murenas quo Sergius Orata
cognominatus est, quod ei pisces qui auratae vocantur carissimi
fuerint.</p>
<p>3. hic est Sergius Orata qui primus balneas
pensiles habuit, primus ostrearia in Baiano locavit, primus
optimum saporem ostreis Lucrinis adiudicavit. fuit autem
aetate L. Crassi illius diserti, qui quam gravis et serius habitus
sit etiam Cicero docet.</p>
<p>4. is tamen Crassus, vir censorius—nam
cum Cn. Domitio censor fuit—cum supra ceteros
disertus haberetur essetque inter clarissimos cives
princeps, tamen murenam in piscina domus suae mortuam
atratus, tamquam filiam luxit.</p>
<p>5. neque id obscurum fuit;








</p></section><notes><section class="footnotes"><ul><li class="note" id="note_LCL511_104_90"><a class="footnoteCrossrefLink" href="#target_note_LCL511_104_90" title="Click to highlight in text"><sup class="lineRef">90</sup>Gabinio OJ<sup>2</sup>: gavinio ω</a></li><script type="text/javascript">document.getElementById('note_LCL511_104_90').style.display = "none";</script><li class="note" id="note_LCL511_104_91"><a class="footnoteCrossrefLink" href="#target_note_LCL511_104_91" title="Click to highlight in text"><sup class="lineRef">91</sup>nato <span class="italic">Jan</span>: noto ω</a></li><script type="text/javascript">document.getElementById('note_LCL511_104_91').style.display = "none";</script></ul></section></notes></section>