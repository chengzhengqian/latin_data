<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


postea, “quem protinus urbes Albanae coluere sacrum,”<a class="footnoteLink" href="#note_LCL511_64_45" id="target_note_LCL511_64_45"><sup>45</sup></a>
deinde subiecit, “nunc maxima rerum Roma colit.”</p>
<blockquote><p><span class="line indent1"><span class="br"></span><span class="lineNumber">9</span><span class="br"></span>Excessere omnes adytis arisque relictis</span><span class="linebreak"></span>
<span class="line">di, quibus imperium hoc steterat.</span><span class="linebreak"></span></p></blockquote>
<p>‘Et de vetustissimo Romanorum more et de occultissimis
sacris vox ista prolata est.</p>
<p>2. constat enim omnes urbes in
alicuius dei esse tutela moremque Romanorum arcanum
et multis ignotum fuisse ut cum obsiderent urbem hostium
eamque iam capi posse confiderent, certo carmine evocarent
tutelares deos, quod aut aliter urbem capi posse non
crederent aut etiam si posset, nefas aestimarent deos habere
captivos.</p>
<p>3. nam propterea ipsi Romani et deum in
cuius tutela urbs Roma est et ipsius urbis Latinum nomen
ignotum esse voluerunt.</p>
<p>4. sed dei quidem nomen non nullis
antiquorum, licet inter se dissidentium, libris insitum et
ideo vetusta persequentibus quicquid de hoc putatur innotuit.
alii enim Iovem crediderunt, alii Luam,<a class="footnoteLink" href="#note_LCL511_64_46" id="target_note_LCL511_64_46"><sup>46</sup></a> sunt qui
Angeronam, quae digito ad os admoto silentium denuntiat,
alii autem, quorum fides mihi videtur firmior, Opem






</p></section><notes><section class="footnotes"><ul><li class="note" id="note_LCL511_64_45"><a class="footnoteCrossrefLink" href="#target_note_LCL511_64_45" title="Click to highlight in text"><sup class="lineRef">45</sup>urbes Albanae coluere sacrum S <span class="italic">ex §§8, 10–11</span>: una Albani
coluere viri ω (<span class="italic">cf. A. 5.600</span> Albani docuere suos)</a></li><script type="text/javascript">document.getElementById('note_LCL511_64_45').style.display = "none";</script><li class="note" id="note_LCL511_64_46"><a class="footnoteCrossrefLink" href="#target_note_LCL511_64_46" title="Click to highlight in text"><sup class="lineRef">46</sup>Luam <span class="italic">Wilamowitz</span>: lunam ω</a></li><script type="text/javascript">document.getElementById('note_LCL511_64_46').style.display = "none";</script></ul></section></notes></section>