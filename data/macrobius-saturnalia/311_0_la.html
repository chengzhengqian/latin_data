<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">quod totum Homericis filis texuit.</p>
<p>9. ille enim vitans in
poemate historicorum similitudinem, quibus lex est incipere
ab initio rerum et continuam narrationem ad finem
usque perducere, ipse poetica disciplina a rerum medio
coepit et ad initium post reversus est.</p>
<p>10. ergo Vlixis errorem
non incipit a Troiano litore describere, sed facit eum
primo navigantem de insula Calypsonis, et ex persona sua
perducit ad Phaeacas. illic in convivio Alcinoi regis narrat
ipse quem ad modum de Troia ad Calypsonem usque pervenerit.
post Phaeacas rursus Vlixis navigationem usque
ad Ithacam ex persona propria poeta describit.</p>
<p>11. quem
secutus Maro Aenean de Sicilia producit, cuius navigationem
describendo perducit ad Libyam. illic in convivio
Didonis ipse narrat Aeneas usque ad Siciliam de Troia
navigationem et addit uno versu quod iam copiose poeta
descripserat:</p>
<blockquote><p><span class="line">hinc me digressum vestris deus appulit oris.</span><span class="linebreak"></span></p></blockquote>
<p>12. post Africam quoque rursus poeta ex persona sua iter
classis usque ad ipsam descripsit Italiam:</p>
<blockquote><p><span class="line">interea medium Aeneas iam classe tenebat</span><span class="linebreak"></span>
<span class="line">certus iter . . .</span><span class="linebreak"></span></p></blockquote>
<p>13. ‘quid quod et omne opus Vergilianum velut de quodam
Homerici operis speculo formatum est? nam et tempestas
mira imitatione descripta est—versus utriusque qui


</p></section><notes></notes></section>