<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

navigat, quod eum esset reperturus Herculi sacra celebrantem,
ut sic purificatus sacris posset hospitalibus interesse?</p>
<p>4. hinc<a class="footnoteLink" href="#note_LCL511_4_3" id="target_note_LCL511_4_3"><sup>3</sup></a> et Iuno ipsa conqueritur non magis quod
Aenean contigisset contra suum velle in Italiam pervenire
quam quod optato potiretur Thybridis alveo, quia
sciret eum hoc amne purificatum posse sacra etiam sibi
rite perficere; nam ne supplicari quidem sibi ab eo vellet.</p>
<p>5. nunc quoniam purificationem ad sacra superorum pertinentem
deorum in Vergiliana observatione monstravimus,
videamus utrum et circa inferorum deorum cultum proprietatem
moris idem poeta servaverit.</p>
<p>6. ‘Constat dis superis sacra facturum corporis ablutione
purgari, cum vero inferis litandum est, satis actum videtur
si aspersio sola contingat. de sacris igitur superorum
ait Aeneas,</p>
<blockquote><p><span class="line indent4">. . . donec me flumine vivo</span><span class="linebreak"></span>
<span class="line">abluero.</span><span class="linebreak"></span></p></blockquote>
<p>7. at Dido cum sacra dis inferis instituit ait,</p>
<blockquote><p><span class="line">Annam, cara mihi nutrix, huc siste sororem:</span><span class="linebreak"></span>
<span class="line">dic corpus properet fluviali spargere lympha,</span><span class="linebreak"></span></p></blockquote>
<p class="noindent">et alibi,</p>
<blockquote><p><span class="line">sparserat et latices simulatos fontis Averni;</span><span class="linebreak"></span></p></blockquote>
<p>8. nec non cum Misenum sepulturae mandari refert:</p>
</section><notes><section class="footnotes"><ul><li class="note" id="note_LCL511_4_3"><a class="footnoteCrossrefLink" href="#target_note_LCL511_4_3" title="Click to highlight in text"><sup class="lineRef">3</sup>hinc R<sup>2</sup>ε: hic ω</a></li><script type="text/javascript">document.getElementById('note_LCL511_4_3').style.display = "none";</script></ul></section></notes></section>