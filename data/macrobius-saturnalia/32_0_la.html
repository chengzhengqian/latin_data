<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

cognominatus nomen ex cognomine posteris dedit. sic
Messala tuus, Aviene, dictus a cognomento Valerii Maximi
qui postquam Messanam urbem Siciliae nobilissimam cepit
Messala cognominatus est.</p>
<p>27. nec mirum si ex cognominibus
nata sunt nomina, cum contra et cognomina ex
propriis sint tracta nominibus, ut ab Aemilio Aemilianus, a
Servilio<a class="footnoteLink" href="#note_LCL510_64_36" id="target_note_LCL510_64_36"><sup>36</sup></a> Servilianus.’</p>
<p>28. Hic subiecit Eusebius: ‘Messala et Scipio, alter de
pietate, de virtute alter, ut refers, cognomina reppererunt.
sed Scrofa et Asina, quae viris non mediocribus cognomenta
sunt, volo dicas unde contigerint, cum contumeliae
quam honori propiora videantur.’</p>
<p>29. Tumille: ‘Nec honor nec iniuria sed casus fecit haec
nomina. nam Asinae cognomentum Corneliis datum est
quoniam princeps Corneliae gentis, empto fundo seu filia
data marito, cum sponsores ab eo sollemniter poscerentur,
asinam cum pecuniae onere produxit in forum quasi pro
sponsoribus praesens pignus.</p>
<p>30. Tremellius vero Scrofa
cognominatus est eventu tali. is Tremellius cum familia
atque liberis in villa erat. servi eius cum de vicino scrofa erraret,
subreptam conficiunt: vicinus advocatis custodibus
omnia circumvenit nequa ecferri possit isque ad dominum
appellat restitui sibi pecudem. Tremellius, qui ex vilico
rem comperisset, scrofae cadaver sub centonibus collocat
super quos uxor cubabat, quaestionem vicino permittit.
cum ventum est ad cubiculum, verba iurationis concipit:
nullam esse in villa sua scrofam, “nisi istam,” inquit, “quae




</p></section><notes><section class="footnotes"><ul><li class="note" id="note_LCL510_64_36"><a class="footnoteCrossrefLink" href="#target_note_LCL510_64_36" title="Click to highlight in text"><sup class="lineRef">36</sup>Servilio U, <span class="italic">ed. Ven. 1528</span>: Servio ω</a></li><script type="text/javascript">document.getElementById('note_LCL510_64_36').style.display = "none";</script></ul></section></notes></section>