<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>31. ‘Solebat descendenti a Palatio Caesari honorificum
aliquod epigramma porrigere Graeculus. id cum frustra
saepe fecisset rursusque eum idem facturum vidisset Augustus,
breve sua manu in charta exaravit Graecum epigramma,
pergenti deinde ad se obviam misit. ille legendo
laudare, mirari tam voce quam vultu cumque accessisset
ad sellam, demissa in fundam pauperem manu paucos denarios
protulit quos principi daret, adiectus hic sermo, νὴ
τὴν σὴν τύχην, Σεβαστέ, εἰ πλέον εἶχον, πλέον &lt;ἂν&gt;<a class="footnoteLink" href="#note_LCL510_360_38" id="target_note_LCL510_360_38"><sup>38</sup></a>
ἐδίδουν. secuto omnium risu dispensatorem Caesar vocavit
et sestertia centum milia numerare Graeculo iussit.</p>
<p><span class="br"></span><span class="lineNumber">5</span><span class="br"></span>‘Vultis aliqua et filiae eius Iuliae dicta referamus? sed
si garrulus non putabor, volo de moribus feminae pauca
praemittere, ni quisquam vestrum habeat seria et discenda
quae proferat.’ hortantibusque omnibus ut coepto insisteret,
ita de Iulia orsus est:</p>
<p>2. ‘annum agebat tricesimum et
octavum, tempus aetatis, si mens sana superesset, vergentis
in senium, sed indulgentia tam fortunae quam patris
abutebatur, cum alioquin litterarum amor multaque eruditio,
quod in illa domo facile erat, praeterea mitis humanitas
minimeque saevus animus ingentem feminae gratiam
conciliarent, mirantibus qui vitia noscebant tantam pariter
diversitatem.</p>
<p>3. non semel praeceperat pater, temperato






</p></section><notes><section class="footnotes"><ul><li class="note" id="note_LCL510_360_38"><a class="footnoteCrossrefLink" href="#target_note_LCL510_360_38" title="Click to highlight in text"><sup class="lineRef">38</sup>ἂν <span class="italic">suppl. Holford-Strevens</span></a></li><script type="text/javascript">document.getElementById('note_LCL510_360_38').style.display = "none";</script></ul></section></notes></section>