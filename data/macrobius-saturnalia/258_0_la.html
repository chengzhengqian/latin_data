<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


diebus, qui excepti non essent, ne amplius daretur apponeretur
quam carnis aridae pondo tria et salsamentorum
pondo libra et quod ex terra vite arboreve sit natum.</p>
<p>10. video
quid remordeat. ergo indicium sobrii saeculi est ubi
tali praescripto legum coercetur expensa cenarum? non
ita est. nam leges sumptuariae a singulis ferebantur quae
civitatis totius vitia corrigerent; ac nisi pessimis effusissimisque
moribus viveretur, profecto opus ferundis legibus
non fuisset. vetus verbum est: leges [inquit]<a class="footnoteLink" href="#note_LCL511_124_108" id="target_note_LCL511_124_108"><sup>108</sup></a> bonae ex
malis moribus procreantur.</p>
<p>11. ‘Has sequitur lex Cornelia et ipsa sumptuaria, quam
tulit Cornelius Sulla dictator, in qua non conviviorum magnificentia
prohibita est nec gulae modus factus, verum
minora pretia rebus imposita: et quibus rebus, di boni,
quamque exquisitis et paene incognitis generibus deliciarum!
quos illic pisces quasque offulas nominat, et tamen
pretia illis minora constituit! ausim dicere ut vilitas edulium
animos hominum ad parandas obsoniorum copias incitaret
et gulae servire etiam qui parvis essent facultatibus
possent.</p>
<p>12. dicam plane quod sentio. adprime luxuriosus
mihi videtur et prodigus cui haec tanta in epulis vel gratuita
ponantur. itaque tanto hoc saeculum ad omnem continentiam
promptius ut pleraque harum rerum quae Sullana
lege ut vulgo nota comprehenduntur, nemo nostrum vel
fando compererit.</p>
<p>13. ‘Sulla mortuo Lepidus consul legem tulit et ipse cibariam

</p></section><notes><section class="footnotes"><ul><li class="note" id="note_LCL511_124_108"><a class="footnoteCrossrefLink" href="#target_note_LCL511_124_108" title="Click to highlight in text"><sup class="lineRef">108</sup>inquit <span class="italic">del. Willis</span>, est <span class="italic">del. Eyss.</span></a></li><script type="text/javascript">document.getElementById('note_LCL511_124_108').style.display = "none";</script></ul></section></notes></section>