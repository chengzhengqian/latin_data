<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>si sciret tauro immolari huic deo vetitum aut si didicisset
quod Ateius Capito comprehendit? cuius verba ex libro
primo de iure sacrificiorum haec sunt: “itaque Iovi tauro
verre ariete immolari non licet.”</p>
<p>4. Labeo vero sexagesimo
et octavo libro intulit, nisi Neptuno Apollini et Marti, taurum
non immolari. ecce pontifex tuus quid apud quas aras
mactetur ignorat, cum vel aedituis haec nota sint et veterum
non tacuerit industria.’</p>
<p>5. Ad haec Praetextatus renidens: ‘quibus deorum tauro
immoletur si vis cum Vergilio communicare, ipse te docebit:</p>
<blockquote><p><span class="line">. . . taurum Neptuno, taurum tibi, pulcher Apollo.</span><span class="linebreak"></span></p></blockquote>
<p>6. vides in opere poetae verba Labeonis? igitur ut hoc
docte, ita illud argute. nam ostendit deo<a class="footnoteLink" href="#note_LCL511_74_57" id="target_note_LCL511_74_57"><sup>57</sup></a> non litatum:
ideo secutum,</p>
<blockquote><p><span class="line">horrendum dictu et visu<a class="footnoteLink" href="#note_LCL511_74_58" id="target_note_LCL511_74_58"><sup>58</sup></a> mirabile monstrum.</span><span class="linebreak"></span></p></blockquote>
<p>7. ergo respiciens ad futura hostiam contrariam fecit. sed
et noverat hunc errorem non esse inexpiabilem. Ateius
enim Capito, quem in acie contra Maronem locasti, adiecit
haec verba: “si quis forte tauro Iovi fecerit, piaculum
dato.” committitur ergo res non quidem impianda, insolita




</p></section><notes><section class="footnotes"><ul><li class="note" id="note_LCL511_74_57"><a class="footnoteCrossrefLink" href="#target_note_LCL511_74_57" title="Click to highlight in text"><sup class="lineRef">57</sup>deo <span class="italic">ed. Bipont. 1788</span>: ideo ω</a></li><script type="text/javascript">document.getElementById('note_LCL511_74_57').style.display = "none";</script><li class="note" id="note_LCL511_74_58"><a class="footnoteCrossrefLink" href="#target_note_LCL511_74_58" title="Click to highlight in text"><sup class="lineRef">58</sup>dictu et visu] et dictu video <span class="italic">Verg.</span></a></li><script type="text/javascript">document.getElementById('note_LCL511_74_58').style.display = "none";</script></ul></section></notes></section>