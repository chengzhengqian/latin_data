<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">nempe hoc ait Aeneam famam suam factis fortibus supergressum,
cum plerumque fama sit maior rebus. sensus hic
in Catone Ciceronis est his verbis: “contingebat in eo quod
plerisque contra solet, ut maiora omnia re quam fama
viderentur: id quod non saepe evenit, ut expectatio cognitione,
aures ab oculis vincerentur.”</p>
<p>34. Item:</p>
<blockquote><p><span class="line">proximus huic, longo sed proximus intervallo.</span><span class="linebreak"></span></p></blockquote>
<p class="noindent">Cicero in Bruto: “duobus igitur summis Crasso et Antonio
L. Philippus proximus accedebat, sed longo intervallo tamen
proximus.”</p>
<p><span class="br"></span><span class="lineNumber">3</span><span class="br"></span>‘Sunt quaedam apud Vergilium quae ab Homero creditur
transtulisse, sed ea docebo a nostris auctoribus sumpta
qui priores haec ab Homero in carmina sua traxerant. quod
quidem summus Homericae laudis cumulus est quod, cum
ita a plurimis adversus eum vigilatum sit coactaeque omnium
vires manum contra fecerint, “ille velut pelagi rupes
immota resistit.”</p>
<p>2. ‘Homerus de Aiacis forti pugna ait:</p>
<blockquote><p><span class="line">Αἴας δ᾿ οὐδκέτ᾿ ἔμιμνε· βιάζετο γὰρ βελέεσσι·</span><span class="linebreak"></span>
<span class="line">δάμνα μιν Ζηνός τε νόος καὶ Τρῶες ἀγαυοὶ</span><span class="linebreak"></span>
<span class="line">βάλλοντες· δεινὴν δὲ περὶ κροτάφοισι φαεινὴ</span><span class="linebreak"></span>
</p></blockquote></section><notes></notes></section>