<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

loca urbi proxima, quibus ducem Asturem dedit. hinc rapit
illum Cinirus ad Liguriam, Ocnus Mantuam.</p>
<p>5. sed nec in
catalogo auxiliorum Turni, si velis situm locorum mente
percurrere, invenies illum continentiam regionum secutum.</p>
<p>6. ‘Deinde Homerus omnes quos in catalogo enumerat
etiam pugnantes vel prospera vel sinistra sorte commemorat
et, cum vult dicere occisos quos catalogo non inseruit,
non hominis sed multitudinis nomen inducit et quotiens
multam necem significare vult, “messem” hominum factam
dicit, nulli certum nomen facile extra catalogum vel
addens in acie vel detrahens.</p>
<p>7. sed Maro vester anxietatem
huius observationis omisit. nam et in catalogo nominatos
praeterit in bello et alios nominat ante non dictos. sub
Massico duce “mille manus iuvenum” venisse dixit,</p>
<blockquote><p><span class="line indent7">. . . qui moenia Clusi</span><span class="linebreak"></span>
<span class="line">quique Cosas liquere,<a class="footnoteLink" href="#note_LCL511_386_178" id="target_note_LCL511_386_178"><sup>178</sup></a></span><span class="linebreak"></span></p></blockquote>
<p class="noindent">deinde Turnus navi fugit,</p>
<blockquote><p><span class="line">qua rex Clusinis advectus Osinius oris,</span><span class="linebreak"></span></p></blockquote>
<p class="noindent">quem Osinium numquam antea nominavit et nunc ineptum
est regem sub Massico militare.</p>
<p>8. praeterea nec Massicus
nec Osinius in bello penitus apparent, sed et illi
quos<a class="footnoteLink" href="#note_LCL511_386_179" id="target_note_LCL511_386_179"><sup>179</sup></a> dicit “fortemque Gyam fortemque Serestum,”<a class="footnoteLink" href="#note_LCL511_386_180" id="target_note_LCL511_386_180"><sup>180</sup></a>
</p></section><notes><section class="footnotes"><ul><li class="note" id="note_LCL511_386_178"><a class="footnoteCrossrefLink" href="#target_note_LCL511_386_178" title="Click to highlight in text"><sup class="lineRef">178</sup>Cosas liquere C (<span class="italic">cf</span> Cosis <span class="italic">recte § 4</span>): c(h)oras l- α, c(h)oros l- β<sub>2</sub> urbem liquere Cosas <span class="italic">Verg.</span></a></li><script type="text/javascript">document.getElementById('note_LCL511_386_178').style.display = "none";</script><li class="note" id="note_LCL511_386_179"><a class="footnoteCrossrefLink" href="#target_note_LCL511_386_179" title="Click to highlight in text"><sup class="lineRef">179</sup>quos C: quod ω</a></li><script type="text/javascript">document.getElementById('note_LCL511_386_179').style.display = "none";</script><li class="note" id="note_LCL511_386_180"><a class="footnoteCrossrefLink" href="#target_note_LCL511_386_180" title="Click to highlight in text"><sup class="lineRef">180</sup>Serestum] Cloanthum <span class="italic">Verg.</span></a></li><script type="text/javascript">document.getElementById('note_LCL511_386_180').style.display = "none";</script></ul></section></notes></section>