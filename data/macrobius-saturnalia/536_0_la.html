<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>16. ‘In illa vero disputatione, qua digestionum ordinem
sermone luculento et vario digessisti, illa omnia quae de
natura humani corporis dicta sunt et nil nocent propositae
quaestioni, et eloquenter dicta non abnego. illi soli non adsentior
quod sucos varios de ciborum varietate confectos
dicis contrarios esse corporibus, cum corpora ipsa de contrariis
qualitatibus fabricata sint.</p>
<p>17. ex calido enim et
frigido, de sicco et umido constamus. cibus vero simplex
sucum de se unius qualitatis emittit. scimus autem similibus
similia nutriri. dic quaeso unde tres aliae qualitates
corporis nutriantur.</p>
<p>18. singula autem ad se similitudinem
sui rapere testis Empedocles, qui ait,</p>
<blockquote><p><span class="line">ὣς γλυκὺ μὲν γλυκὺ μάρπτε, πικρὸν δ᾿ ἐπὶ</span><span class="linebreak"></span>
<span class="line indent2">πικρὸν ὄρουσεν,</span><span class="linebreak"></span>
<span class="line">ὀξὺ δ᾿ ἐπ᾿ ὀξὺ ἔβη, θερμὸν δ᾿ ἐποχεύετο θερμῷ.<a class="footnoteLink" href="#note_LCL512_194_18" id="target_note_LCL512_194_18"><sup>18</sup></a></span><span class="linebreak"></span></p></blockquote>
<p>19. te autem saepe audio Hippocratis tui verba cum admiratione
referentem: εἰ ἓν ἦν ὁ ἄνθρωπος, οὐδέποτ᾿ ἂν
ἤλγεεν·<a class="footnoteLink" href="#note_LCL512_194_19" id="target_note_LCL512_194_19"><sup>19</sup></a> ἀλγεῖ δέ, οὐκ ἄρα ἓν ἐστί.<a class="footnoteLink" href="#note_LCL512_194_20" id="target_note_LCL512_194_20"><sup>20</sup></a> ergo si homo non
unum, nutriendus est non ex uno.</p>
<p>20. nam et deus omnium
fabricator aërem quo circumfundimur et cuius spiramus
haustu non simplicem habere voluit qualitatem, ut aut frigidus






</p></section><notes><section class="footnotes"><ul><li class="note" id="note_LCL512_194_18"><a class="footnoteCrossrefLink" href="#target_note_LCL512_194_18" title="Click to highlight in text"><sup class="lineRef">18</sup>θερμὸν δ᾿ ἐποχεύετο θερμῷ] δαερὸν δ᾿ ἐποχεῖτο δαηρῷ
<span class="italic">Diels</span>, δαλερὸν δαλεροῦ λαβετως <span class="italic">Plut.</span></a></li><script type="text/javascript">document.getElementById('note_LCL512_194_18').style.display = "none";</script><li class="note" id="note_LCL512_194_19"><a class="footnoteCrossrefLink" href="#target_note_LCL512_194_19" title="Click to highlight in text"><sup class="lineRef">19</sup>ἤλγεεν] ἤλγει <span class="italic">codd. Hippocr.</span></a></li><script type="text/javascript">document.getElementById('note_LCL512_194_19').style.display = "none";</script><li class="note" id="note_LCL512_194_20"><a class="footnoteCrossrefLink" href="#target_note_LCL512_194_20" title="Click to highlight in text"><sup class="lineRef">20</sup>ἀλγεὶ . . . ἐστί <span class="italic">in codd. Hippocr. Desunt</span></a></li><script type="text/javascript">document.getElementById('note_LCL512_194_20').style.display = "none";</script></ul></section></notes></section>