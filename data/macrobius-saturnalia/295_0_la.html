<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">dixit enim non minorem luctum fuisse ex unius morte
quam si tota urbs, quod sine dubio esset maius, ruisset. et
Homerus idem fecit:</p>
<blockquote><p><span class="line indent13">. . . ὡς εἰ ἅπασα</span><span class="linebreak"></span>
<span class="line">Ἴλιος ὀφρυόεσσα πυρὶ σμήχοιτο<a class="footnoteLink" href="#note_LCL511_198_31" id="target_note_LCL511_198_31"><sup>31</sup></a> κατ᾿ ἄκρης.</span><span class="linebreak"></span></p></blockquote>
<p>6. ‘Est apud oratores et ille locus idoneus ad pathos movendum
qui dicitur praeter spem. hunc Vergilius frequenter
exercuit:</p>
<blockquote><p><span class="line">nos tua progenies, caeli quibus adnuis arcem</span><span class="linebreak"></span></p></blockquote>
<p class="noindent">et cetera. et Dido:</p>
<blockquote><p><span class="line">hunc ego si potui tantum sperare dolorem,</span><span class="linebreak"></span>
<span class="line">et perferre, soror, potero.</span><span class="linebreak"></span></p></blockquote>
<p>7. Aeneas de Euandro,</p>
<blockquote><p><span class="line">et nunc ille quidem spe multum captus inani</span><span class="linebreak"></span>
<span class="line">fors et vota facit,</span><span class="linebreak"></span></p></blockquote>
<p class="noindent">et illud:</p>
<blockquote><p><span class="line indent13">. . . advena nostri,</span><span class="linebreak"></span>
<span class="line">quod numquam veriti sumus, ut possessor agelli</span><span class="linebreak"></span>
<span class="line">diceret: haec mea sunt, veteres migrate coloni.</span><span class="linebreak"></span></p></blockquote>
<p>8. ‘Invenio tamen posse aliquem et ex eo quod iam speraverit
movere pathos, ut Euander:</p>
</section><notes><section class="footnotes"><ul><li class="note" id="note_LCL511_198_31"><a class="footnoteCrossrefLink" href="#target_note_LCL511_198_31" title="Click to highlight in text"><sup class="lineRef">31</sup>σμήχοιτο α (<span class="italic">om.</span> β2), <span class="italic">codd. duo Hom., fort. Didymo notum:</span>
σμύχοιτο <span class="italic">codd. Hom.</span></a></li><script type="text/javascript">document.getElementById('note_LCL511_198_31').style.display = "none";</script></ul></section></notes></section>