<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

caloris, abundantia sanguinis cuius natura fervor
est, qui ne urat corpus, si insidat, crebra purgatione subtrahitur.
quis ergo dicat frigidas, quas nemo potest negare
plenas caloris quia sanguinis plenae sunt?</p>
<p>5. deinde licet
urendi corpora defunctorum usus nostro saeculo nullus
sit, lectio tamen docet eo tempore quo igni dari honor
mortuis habebatur, si quando usu venisset ut plura corpora
simul incenderentur, solitos fuisse funerum ministros denis
virorum corporibus adicere singula muliebria, et unius
adiutu quasi natura flammei et ideo celeriter ardentis cetera
flagrabant.</p>
<p>6. ita nec veteribus calor mulierum habebatur
incognitus. nec hoc tacebo quod, cum calor semper
generationis causa sit, feminae ideo celerius<a class="footnoteLink" href="#note_LCL512_212_27" id="target_note_LCL512_212_27"><sup>27</sup></a> quam pueri
fiunt idoneae ad generandum quia calent amplius. nam
et secundum iura publica duodecimus annus in femina
et quartus decimus in puero definit pubertatis aetatem.</p>
<p>7. quid plura? nonne videmus mulieres quando nimium
frigus est, mediocri veste contentas, nec ita operimentis
plurimis involutas ut viri solent, scilicet naturali calore
contra frigus quod aër ingerit repugnante?’</p>
<p>8. Ad haec renidens Symmachus, ‘bene,’ inquit, ‘Horus
noster temptat videri orator ex Cynico, qui in contrarium
vertit sensus quibus potest muliebris corporis frigus probari.
nam quod pilis ut viri non obsidentur, inopia caloris
est. calor est enim qui pilos creat, unde et eunuchis desunt,






</p></section><notes><section class="footnotes"><ul><li class="note" id="note_LCL512_212_27"><a class="footnoteCrossrefLink" href="#target_note_LCL512_212_27" title="Click to highlight in text"><sup class="lineRef">27</sup>celerius J<sup>2</sup>S: celeriter ω (<span class="italic">om.</span> P)</a></li><script type="text/javascript">document.getElementById('note_LCL512_212_27').style.display = "none";</script></ul></section></notes></section>