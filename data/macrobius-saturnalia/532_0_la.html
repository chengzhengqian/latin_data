<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

deprehenditur causa morborum.</p>
<p>31.nam pulementorum
varietas recipit varia condimenta, quibus gula ultra
quam naturae necesse est lacessitur, et fit inde congeries,
dum pruritu desiderii amplius vel certe de singulis parva
libantur.</p>
<p>32. hinc Socrates suadere solitus erat illos cibos
potusve vitandos, qui ultra sitim famemve sedandam producunt
adpetentiam. denique vel propter hoc edendi varietas
repudietur, quia plena est voluptatis, a qua seriis et
studiosis cavendum est. quid enim tam contrarium quam
virtus et voluptas?</p>
<p>33. sed modum disputationi facio, ne videar
hoc ipsum in quo sumus, licet sobrium sit, tamen quia
varium est accusare convivium.’</p>
<p><span class="br"></span><span class="lineNumber">5</span><span class="br"></span>Haec cum Praetextato et ceteris prona adsensione placuissent,
Evangelus exclamavit: ‘nihil tam indignum toleratu
quam quod aures nostras Graia<a class="footnoteLink" href="#note_LCL512_186_12" id="target_note_LCL512_186_12"><sup>12</sup></a> lingua captivas tenet
et verborum rotunditati adsentiri cogimur circumventi volubilitate
sermonis, qui ad extorquendam fidem agit in audientes
tyrannum.</p>
<p>2. et quia his loquendi labyrinthis impares
nos fatemur, age, Vetti, hortemur Eustathium ut
recepta contraria disputatione quicquid pro vario cibo dici
potest velit communicare nobiscum, ut suis telis lingua
violenta succumbat, et Graecus Graeco eripiat hunc plausum,
tamquam cornix cornici oculos effodiat.’</p>
<p>3. Et Symmachus: ‘rem iucundam, Evangele, amarius
postulasti. vadere<a class="footnoteLink" href="#note_LCL512_186_13" id="target_note_LCL512_186_13"><sup>13</sup></a> enim contra tam copiose et eleganter
inventa res est<a class="footnoteLink" href="#note_LCL512_186_14" id="target_note_LCL512_186_14"><sup>14</sup></a> quae habeat utilem voluptatem, sed non
tamquam ingeniis insidiantes et gloriosis tractatibus invidentes






</p></section><notes><section class="footnotes"><ul><li class="note" id="note_LCL512_186_12"><a class="footnoteCrossrefLink" href="#target_note_LCL512_186_12" title="Click to highlight in text"><sup class="lineRef">12</sup>Graia <span class="italic">Timpanaro</span>: gratia α, grata R<sup>2</sup>FC<sup>2</sup>Q, Graeca δ</a></li><script type="text/javascript">document.getElementById('note_LCL512_186_12').style.display = "none";</script><li class="note" id="note_LCL512_186_13"><a class="footnoteCrossrefLink" href="#target_note_LCL512_186_13" title="Click to highlight in text"><sup class="lineRef">13</sup>vadere <span class="italic">scripsi</span>: audire ω, audere C<sup>2</sup></a></li><script type="text/javascript">document.getElementById('note_LCL512_186_13').style.display = "none";</script><li class="note" id="note_LCL512_186_14"><a class="footnoteCrossrefLink" href="#target_note_LCL512_186_14" title="Click to highlight in text"><sup class="lineRef">14</sup>est J<sup>2</sup>, <span class="italic">om.</span> Ω</a></li><script type="text/javascript">document.getElementById('note_LCL512_186_14').style.display = "none";</script></ul></section></notes></section>