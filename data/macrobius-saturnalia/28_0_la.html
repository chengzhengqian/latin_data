<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

quem quidam Lucumonem vocitatum ferunt, rex tertius
ab Hostilio, quintus a Romulo, de Sabinis egit triumphum.
quo bello filium suum annos quattuordecim natum, quod
hostem manu percusserat, et pro contione laudavit et bulla
aurea praetextaque donavit, insigniens puerum ultra
annos fortem praemiis virilitatis et honoris.</p>
<p>9. nam sicut
praetexta magistratuum, ita bulla gestamen erat triumphantium,
quam in triumpho prae se gerebant inclusis intra
eam remediis quae crederent adversus invidiam valentissima.</p>
<p>10. hinc deductus mos ut praetexta et bulla in
usum puerorum nobilium usurparentur ad omen ac vota
conciliandae virtutis ei similis cui primis in annis munera
ista cesserunt.</p>
<p>11. ‘Alii putant eundem Priscum, cum is statum<a class="footnoteLink" href="#note_LCL510_56_33" id="target_note_LCL510_56_33"><sup>33</sup></a> civium
sollertia providi principis ordinaret, cultum quoque
ingenuorum puerorum inter praecipua duxisse instituisseque
ut patricii bulla aurea cum toga cui purpura praetexitur
uterentur, dumtaxat illi quorum patres curulem
gesserant magistratum.</p>
<p>12. ceteris autem ut praetexta tantum
uterentur indultum, sed usque ad eos quorum parentes
equo stipendia iusta meruissent. libertinis vero nullo
iure uti praetextis licebat ac multo minus peregrinis quibus
nulla esset cum Romanis necessitudo.</p>
<p>13. sed postea libertinorum
quoque filiis praetexta concessa est ex causa tali,





</p></section><notes><section class="footnotes"><ul><li class="note" id="note_LCL510_56_33"><a class="footnoteCrossrefLink" href="#target_note_LCL510_56_33" title="Click to highlight in text"><sup class="lineRef">33</sup>is statum β<sup>2</sup>: istatum <span class="italic">vel</span> ista tum ω, statum P<sup>2</sup></a></li><script type="text/javascript">document.getElementById('note_LCL510_56_33').style.display = "none";</script></ul></section></notes></section>