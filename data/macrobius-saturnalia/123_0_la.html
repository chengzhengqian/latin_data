<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

plurimo mero sumpto, uti apud Clarium aqua pota, effantur
oracula.</p>
<p>2. apud Lacedaemonios etiam in sacris quae
Apollini celebrant, Hyacinthia vocantes, hedera coronantur
Bacchico ritu.</p>
<p>3. item Boeotii, Parnassum montem
Apollini sacratum esse memorantes, simul tamen in eodem
et oraculum Delphicum et speluncas Bacchicas uni
deo consecratas colunt; unde et Apollini et Libero patri in
eodem monte res divina celebratur.</p>
<p>4. quod cum et Varro
et Granius Flaccus adfirment, etiam Euripides his docet:</p>
<blockquote><p><span class="line">Διόνυσος<a class="footnoteLink" href="#note_LCL510_246_117" id="target_note_LCL510_246_117"><sup>117</sup></a> θύρσοισι καὶ νεβρῶν δοραῖς</span><span class="linebreak"></span>
<span class="line">καθαπτὸς ἐν πεύκαισι Παρνασσὸν κάτα</span><span class="linebreak"></span>
<span class="line">πηδᾷ χορεύων . . .</span><span class="linebreak"></span></p></blockquote>
<p>5. in hoc monte Parnasso Bacchanalia alternis annis aguntur,
ubi et Satyrorum, ut adfirmant, frequens cernitur coetus
et plerumque voces propriae exaudiuntur, itemque
cymbalorum crepitus ad aures hominum saepe perveniunt.</p>
<p>6. et ne quis opinetur diversis dis Parnassum montem
dicatum, idem Euripides in Licymnio, Apollinem Liberumque
unum eundemque deum esse significans, scribit,</p>
<blockquote><p><span class="line">δέσποτα φιλόδαφνε Βάκχε, παιὰν Ἄπολλον</span><span class="linebreak"></span>
<span class="line">εὔλυρε.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL510_246_117"><a class="footnoteCrossrefLink" href="#target_note_LCL510_246_117" title="Click to highlight in text"><sup class="lineRef">117</sup>ὃς <span class="italic">suppl. post</span> Διόνυσος <span class="italic">ed. Basil. 1535</span></a></li><script type="text/javascript">document.getElementById('note_LCL510_246_117').style.display = "none";</script></ul></section></notes></section>