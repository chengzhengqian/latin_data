<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line">in medium geminos immani pondere cestus</span><span class="linebreak"></span>
<span class="line">proiecit,</span><span class="linebreak"></span></p></blockquote>
<p class="noindent">ac similiter:</p>
<blockquote><p><span class="line">domus sanie dapibusque cruentis.</span><span class="linebreak"></span></p></blockquote>
<p>4. sic igitur id quoque dictum videri debet: “ipse Quirinali
lituo,” id est lituum Quirinalem tenens. quod minime mirandum
foret si ita dictum fuisset, Picus Quirinali lituo
erat, sicuti dicimus, statua grandi capite erat. et “est” autem
et “erat” et “fuit” plerumque absunt cum elegantia
sine detrimento sententiae.</p>
<p>5. ‘Sed quoniam facta litui mentio est, praetermittendum
non est quod posse quaeri animadvertimus, utrum a
tuba lituus auguralis appelletur, an tuba a lituo augurum
lituus dicta sit. utrumque enim pari forma et pariter in
capite incurvum est.</p>
<p>6. sed si, ut quidam putant, tuba a
sonitu lituus appellata est, ex illo Homeri versu,</p>
<blockquote><p><span class="line">λίγξε βιός,</span><span class="linebreak"></span></p></blockquote>
<p class="noindent">necesse est ut virga auguralis a tubae similitudine lituus
vocetur. utitur autem vocabulo isto Vergilius et pro tuba, ut
ibi:</p>
<blockquote><p><span class="line">et lituo pugnas insignis obibat et hasta.’</span><span class="linebreak"></span></p></blockquote>
<p>7. Subiecit Avienus: ‘“maturate fugam” quid sit parum
mihi liquet. contraria enim videtur mihi fuga maturitati,



</p></section><notes></notes></section>