<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

cuius libro de animalibus quarto ita positum est:
“cur alii pisces squama secunda, acipenser adversa
sit.”</p>
<p>8. haec Sammonicus, qui turpitudinem convivii principis
sui laudando notat, prodens venerationem qua piscis habebatur,
ut a coronatis inferretur cum tibicinis cantu, quasi
quaedam non deliciarum sed numinis pompa.</p>
<p>9. sed ut
minus miremur acipenserem gravi pretio taxari solitum,
Asinius Celer, vir consularis, ut idem Sammonicus refert,
mullum unum septem<a class="footnoteLink" href="#note_LCL511_111_101" id="target_note_LCL511_111_101"><sup>101</sup></a> milibus nummum mercatus est.
in qua re luxuriam illius saeculi eo magis licet aestimare
quod Plinius Seeundus temporibus suis negat facile mullum
repertum qui duas pondo libras excederet. at nunc et
maioris ponderis passim videmus et pretia haec insana
nescimus.</p>
<p>10. ‘Nec contenta illa ingluvies fuit maris sui copiis.
nam Optatus<a class="footnoteLink" href="#note_LCL511_111_102" id="target_note_LCL511_111_102"><sup>102</sup></a> praefectus classis sciens scarum adeo Italicis
litoribus ignotum ut nec nomen Latinum eius piscis habeamus,
incredibilem scarorum multitudinem vivariis navibus
huc advectam inter Ostiam et Campaniae litus in
mare sparsit miroque ac novo exemplo pisces in mari tamquam
in terra fruges aliquas seminavit idemque tamquam




</p></section><notes></notes></section>