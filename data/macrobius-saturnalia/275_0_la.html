<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">inde dispersae querelae:</p>
<blockquote><p><span class="line">quid Syrtes aut Scylla mihi, quid vasta Charybdis</span><span class="linebreak"></span>
<span class="line">profuit?</span><span class="linebreak"></span></p></blockquote>
<p>6. iungitur deinde argumentum a minore ut pathos augeatur:</p>
<blockquote><p><span class="line indent12">. . . Mars perdere gentem</span><span class="linebreak"></span>
<span class="line">immanem Lapithum valuit,</span><span class="linebreak"></span></p></blockquote>
<p class="noindent">minor scilicet persona: ideo illud sequitur:</p>
<blockquote><p><span class="line">ast ego, magna Iovis coniunx, . . .</span><span class="linebreak"></span></p></blockquote>
<p class="noindent">deinde cum causas quoque contulisset, quanto impetu dea
dixit,</p>
<blockquote><p><span class="line">infelix quae memet in omnia verti!</span><span class="linebreak"></span></p></blockquote>
<p class="noindent">nec dixit, “non possum perdere Aeneam,” sed</p>
<blockquote><p><span class="line">vincor ab Aenea . . .</span><span class="linebreak"></span></p></blockquote>
<p>7. deinde confirmat se ad nocendum et, quod proprium
est irascentis, etsi desperat perfici posse, tamen impedire
contenta est:</p>
<blockquote><p><span class="line">flectere si nequeo superos, Acheronta movebo.</span><span class="linebreak"></span>
<span class="line">non dabitur regnis, esto, prohibere Latinis . . .</span><span class="linebreak"></span></p></blockquote>
</section><notes></notes></section>