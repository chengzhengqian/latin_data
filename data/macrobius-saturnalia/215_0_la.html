<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line">sanguine placastis ventos et virgine caesa,</span><span class="linebreak"></span>
<span class="line">cum primum Iliacas, Danai, venistis ad oras:</span><span class="linebreak"></span>
<span class="line">sanguine quaerendi reditus animaque litandum</span><span class="linebreak"></span>
<span class="line">Argolica. . . .</span><span class="linebreak"></span></p></blockquote>
<p class="noindent">nam et “animam,” id est hostiae nomen, posuit et “litare,”
quod significat sacrificio facto placasse numen.</p>
<p>5. ‘In his ipsis hostiis, vel animalibus vel consultatoriis,
quaedam sunt quae iniuges vocantur, id est quae numquam
domitae aut iugo subditae sunt. harumquoque noster
poeta sic meminit:</p>
<blockquote><p><span class="line">nunc grege de intacto septem mactare iuvencos</span><span class="linebreak"></span>
<span class="line">praestiterit, totidem lectas de more bidentes;</span><span class="linebreak"></span></p></blockquote>
<p class="noindent">et ut iniuges evidentius exprimeret, adiecit:</p>
<blockquote><p><span class="line">. . . et intacta totidem cervice iuvencos.</span><span class="linebreak"></span></p></blockquote>
<p>6. ‘“Eximii” quoque in sacrificiis vocabulum non poeticum
ἐπίθετον sed sacerdotale nomen est. Veranius enim in
pontificalibus quaestionibus docet “eximias” dictas hostias
quae ad sacrificium destinatae eximantur e grege, vel
quod eximia specie quasi offerendae numinibus eligantur.
hinc ait,</p>
</section><notes></notes></section>