<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


luxuria dignaretur, sponsione provocavit insumere se
posse in unam cenam sestertium centies.</p>
<p>16. id mirum
Antonio visum, nec moratus sponsione contendit, dignus
sculna Munatio Planco, qui tam honesti certaminis arbiter
electus est. altera die Cleopatra pertemptans Antonium
pollucibilem sane cenam paravit, sed quam non miraretur
Antonius quippe qui omnia quae apponebantur ex cotidianis
opibus agnosceret.</p>
<p>17. tunc regina adridens fialam poposcit,
cui aceti non nihil acris infudit, atque illuc unionem
demptum ex aure altera festinabunda demisit eumque mature
dissolutum, uti natura est eius lapidis, absorbuit. et
quamvis eo facto sponsione vicisset, quippe cum ipsa margarita
centies sestertium sine contentione evaluisset, manum
tamen et ad alterius unionem auris<a class="footnoteLink" href="#note_LCL511_128_110" id="target_note_LCL511_128_110"><sup>110</sup></a> similiter admovit,
nisi Munatius Plancus iudex severissimus superatum
Antonium mature pronuntiasset.</p>
<p>18. ipse autem unio cuius
fuerit magnitudinis inde colligi poterit, quod qui superfuit
postea victa regina et capta Aegypto Romam delatus dissectusque
est et factae ex una margarita duae impositaeque
simulacro Veneris ut monstruosae magnitudinis in
templo quod Pantheum dicitur.’</p>
<p><span class="br"></span><span class="lineNumber">18</span><span class="br"></span>Adhuc dicente Rufio secundae mensae inlata bellaria
novo sermoni principium dederunt. Symmachus enim attrectans
manu nuces, ‘vellem,’ inquit ‘ex te audire, Servi,
tanta nucibus nomina quae causa vel origo variaverit aut
unde, tot mala cum hac una appellatione vocitentur, fiunt



</p></section><notes><section class="footnotes"><ul><li class="note" id="note_LCL511_128_110"><a class="footnoteCrossrefLink" href="#target_note_LCL511_128_110" title="Click to highlight in text"><sup class="lineRef">110</sup>unionem auris <span class="italic">Jan post Ioannem Saresberiensem</span> (auris
unionem <span class="italic">ed. Lugd. Bat. 1670</span>): -nis -rem ω</a></li><script type="text/javascript">document.getElementById('note_LCL511_128_110').style.display = "none";</script></ul></section></notes></section>