<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">tamen et “anciliorum” relatum est.</p>
<p>13. videndum ergo ne
magis varietas veteres delectaverit quam ut adamussim
verumsit festorumdierumnomina sic vocata. ecce enim et
praeter sollemnium dierumvocabula alia quoque sic declinata
reperimus, ut praecedens sermo patefecit, “viridiorum”
et “vectigaliorum” et “anciliorum.”</p>
<p>14. ‘Sed et ipsa festorum nomina secundum regulam
declinata apud veteres reperio, si quidem Varro “Feralium”
diem ait a ferendis in sepulchra epulis dici. non dixit
“Feraliorum,”<a class="footnoteLink" href="#note_LCL510_36_16" id="target_note_LCL510_36_16"><sup>16</sup></a> et alibi “Floralium,” non “Floraliorum”
ait, cum idem non ludos Florales illic sed ipsum festum
Floralia significaret.</p>
<p>15. Masurius etiam secundo Fastorum,
“Liberalium dies,” inquit, “a pontificibus agonium
Martiale appellatur,” et in eodem libro, “eam noctem deincepsque
insequentem diem, qui est Lucarium,” non dixit
“Lucariorum.” itemque “Liberalium” multi dixerunt, non
“Liberaliorum.”</p>
<p>16. unde pronuntiandum est veteres indulsisse
copiae per varietatem, ut dicebant “exanimos” et
“exanimes” “inermes” et “inermos,” tum “hilaros” atque






</p></section><notes><section class="footnotes"><ul><li class="note" id="note_LCL510_36_16"><a class="footnoteCrossrefLink" href="#target_note_LCL510_36_16" title="Click to highlight in text"><sup class="lineRef">16</sup>Feral- . . . Feral- J<sup>2</sup>: ferial- . . . ferial- ω</a></li><script type="text/javascript">document.getElementById('note_LCL510_36_16').style.display = "none";</script></ul></section></notes></section>