<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

radice monstrant hoc sidus etiam tempore quo non visitur
a nobis rursum emergendi, uti capillos, habere substantiam.</p>
<p>15. eodem argumento significatur et tempus quo angusta
lux est cum velut abrasis incrementis angustaque
manente extantia, ad minimum diei sol pervenit spatium,
quod veteres appellavere brumale solstitium, brumam a
brevitate dierum cognominantes, id est βραχὺ ἦμαρ. ex
quibus latebris vel angustiis rursus emergens, ad aestivum
hemisphaerium tamquam enascens in augmenta porrigitur
et tunc ad regnum suum pervenisse iam creditur.</p>
<p>16. propterea Aegyptii animal in zodiaco consecravere ea
caeli parte qua maxime annuo cursu sol valido effervet calore
Leonisque inibi signum domicilium solis appellant
quia id animal videtur ex natura solis substantiam ducere,</p>
<p>17. primum quia impetu et calore praestat animalia uti
praestat sol sidera, validusque est leo pectore et priore corporis
parte ac degenerat posterioribus membris, aeque solis
vis prima parte diei ad meridiem increscit, vel prima
parte anni a vere in aestatem, mox elanguescens deducitur
vel ad occasum, qui diei, vel ad hiemem, quae anni pars
videtur esse posterior. idemque oculis patentibus atque
igneis cernitur semper, ut sol patenti igneoque oculo terram
conspectu perpetuo atque infatigabili cernit.</p>
<p>18. ‘Nec solus Leo sed signa quoque universa zodiaci
ad naturam solis iure referuntur. et ut ab Ariete incipiam,



</p></section><notes></notes></section>