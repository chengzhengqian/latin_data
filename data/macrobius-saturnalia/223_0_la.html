<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>2. traditur autem in libris<a class="footnoteLink" href="#note_LCL511_54_35" id="target_note_LCL511_54_35"><sup>35</sup></a> Etruscorum, si hoc animal insolito
colore fuerit inductum, portendi imperatori rerum
omnium felicitatem. est super hoc liber Tarquitii transcriptus
ex ostentario Tusco. ibi reperitur: “purpureo aureove
colore ovis ariesve si aspergetur, principi ordinis et
generis summa cum felicitate largitatem auget, genus progeniem
propagat in claritate laetioremque efficit.” huius
modi igitur statum imperatori in transitu vaticinatur.</p>
<p>3. ‘Verbis etiam singulis de sacro ritu quam ex alto petita
significet vel hinc licebit advertere:</p>
<blockquote><p><span class="line">iniecere manum Parcae telisque sacrarunt</span><span class="linebreak"></span>
<span class="line">Euandri.</span><span class="linebreak"></span></p></blockquote>
<p class="noindent">nam quicquid destinatum est dis sacrum vocatur, pervenire
autem ad deos non potest nisi libera ab onere corporis
fuerit anima, quod nisi morte fieri non potest. ita ergo opportune
sacratum Halesum facit quia erat oppetiturus.</p>
<p>4. et hic proprietatem et humani et divini iuris secutus est.
nam ex manus iniectione paene mancipium designavit, et
sacrationis vocabulo observantiam divini iuris implevit.</p>
<p>5. ‘Hoc loco non alienum videtur de condicione eorum
hominum referre quos leges sacros esse certis dis iubent,
quia non ignoro quibusdam mirum videri quod cum cetera

</p></section><notes><section class="footnotes"><ul><li class="note" id="note_LCL511_54_35"><a class="footnoteCrossrefLink" href="#target_note_LCL511_54_35" title="Click to highlight in text"><sup class="lineRef">35</sup>libris <span class="italic">Eyss. ex DServ. ad loc</span>: libro ω</a></li><script type="text/javascript">document.getElementById('note_LCL511_54_35').style.display = "none";</script></ul></section></notes></section>