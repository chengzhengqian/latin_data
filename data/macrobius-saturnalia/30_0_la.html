<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>16. ‘Vetustatis peritissimi referunt in raptu Sabinarum
unam mulierem nomine Hersiliam, dum adhaeret filiae,
simul raptam: quam cum Romulus Hosto cuidam ex agro
Latino, qui in asylum eius confugerat, virtute conspicuo
uxorem dedisset, natum ex ea puerum antequam alia ulla
Sabinarum partum ederet: eum, quod primus esset in hostico
procreatus, Hostum Hostilium a matre vocitatum et
eundem a Romulo bulla aurea ac praetextae insignibus honoratum.
is enim cum raptas ad consolandum vocasset,
spopondisse fertur se eius infanti quae prima sibi civem
Romanum esset enixa inlustre munus daturum.</p>
<p>17. ‘Non nulli credunt ingenuis pueris attributum ut
cordis figuram in bulla ante pectus adnecterent, quam inspicientes
ita demum se homines cogitarent si corde praestarent,
togamque praetextam his additam ut ex purpurae
rubore ingenuitatis pudore regerentur.</p>
<p>18. ‘Diximus unde praetexta, adiecimus et causas quibus
aestimatur concessa pueritiae: nunc idem habitus quo
argumento transierit in usum nominis paucis explicandum
est.</p>
<p>19. mos antea senatoribus fuit in curiam cum praetextatis
filiis introire. cum in senatu res maior quaepiam
consultabatur eaque in diem posterum prolata est,<a class="footnoteLink" href="#note_LCL510_60_34" id="target_note_LCL510_60_34"><sup>34</sup></a> placuit<a class="footnoteLink" href="#note_LCL510_60_35" id="target_note_LCL510_60_35"><sup>35</sup></a>
ut hanc rem super qua tractavissent ne quis enuntiaret
priusquam decreta esset.</p>
<p>20. mater Papirii pueri, qui
cum parente suo in curia fuerat, percontatur filium quidnam






</p></section><notes><section class="footnotes"><ul><li class="note" id="note_LCL510_60_34"><a class="footnoteCrossrefLink" href="#target_note_LCL510_60_34" title="Click to highlight in text"><sup class="lineRef">34</sup>est β<sub>1</sub>: esset ω</a></li><script type="text/javascript">document.getElementById('note_LCL510_60_34').style.display = "none";</script><li class="note" id="note_LCL510_60_35"><a class="footnoteCrossrefLink" href="#target_note_LCL510_60_35" title="Click to highlight in text"><sup class="lineRef">35</sup>placuitque β<sub>1</sub>, <span class="italic">Gell.</span></a></li><script type="text/javascript">document.getElementById('note_LCL510_60_35').style.display = "none";</script></ul></section></notes></section>