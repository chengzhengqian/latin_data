<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

isset: non enim posse impleri trinoctium quo abesse a viro
usurpandi causa ex duodecim tabulis deberet, quoniam
tertiae noctis posteriores sex horae alterius anni essent, qui
inciperet ex Kalendis.</p>
<p>10. Vergilius quoque id ipsum ostendit, ut hominem
decuit poeticas res agentem, recondita atque operta veteris
ritus significatione. “torquet,” inquit,
<q><span class="line indent8">medios nox umida cursus</span><span class="linebreak"></span>
<span class="line">et me saevus equis oriens adflavit anhelis.</span><span class="linebreak"></span></q>
his enim verbis diem quem Romani civilem appellaverunt
a sexta noctis hora oriri admonet.</p>
<p>11. idem poeta quando
nox quoque incipiat expressit in sexto. cum enim dixisset,
<q><span class="line">hac vice sermonum roseis Aurora quadrigis</span><span class="linebreak"></span>
<span class="line">iam medium aetherio cursu traiecerat axem,</span><span class="linebreak"></span></q>
mox suggessit vates,
<q><span class="line">nox ruit, Aenea: nos flendo ducimus horas.</span><span class="linebreak"></span></q>
ita observantissimus civilium definitionum diei et noctis
initia descripsit.</p>
</section><notes></notes></section>