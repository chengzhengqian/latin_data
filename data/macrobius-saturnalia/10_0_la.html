<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

Vettius Praetextatus domi convenire se gestientibus copiam
faceret, eo venerunt Aurelius Symmachus et Caecina
Albinus, cum aetate tum etiam moribus ac studiis inter se
coniunctissimi. hos Servius inter grammaticos doctorem
recens professus, iuxta doctrina mirabilis et amabilis verecundia,
terram intuens et velut latenti similis sequebatur.</p>
<p>16. quos cum aspexisset obviamque processisset ac perblande
salutavisset, conversus ad Rufium Albinum, qui
tum forte cum Avieno aderat: ‘visne,’ ait, ‘mi Albine, cum
his quos advenisse peropportune vides quosque iure civitatis
nostrae lumina dixerimus eam rem de qua inter nos
nasci coeperat sermo communicemus?’</p>
<p>17. ‘quidni
maxime velim?’ Albinus inquit, ‘nec enim ulla alia de re
quam de doctis quaestionibus colloqui aut nobis aut his potest
esse iucundius.’</p>
<p>18. cumque consedissent, tum Caecina,
‘quidnam id sit, mi Praetextate, tam etsi adhuc nescio,
dubitare tamen non debeo esse scitu optimum, cum et vobis
ad colloquendum causam adtulerit et nos eius esse expertes
non sinatis.’</p>
<p>19. ‘atqui scias oportet eum inter nos
sermonem fuisse, [ut]<a class="footnoteLink" href="#note_LCL510_20_10" id="target_note_LCL510_20_10"><sup>10</sup></a> quoniam dies crastinus festis Saturno
dicatis initium dabit, quando Saturnalia incipere dicamus,
id est quando crastinum diem initium sumere existimemus.</p>
<p>20. et inter nos quidem parva quaedam de hac
disputatione libavimus; verum quia te quidquid in libris latet
investigare notius est quam ut per verecundiam negare
possis, pergas volo in medium proferre quicquid de hoc
quod quaerimus edoctum tibi comprehensumque est.’</p>
<p><span class="br"></span><span class="lineNumber">3</span><span class="br"></span>Tum Caecina: ‘cum vobis qui me in hunc sermonem adducitis



</p></section><notes><section class="footnotes"><ul><li class="note" id="note_LCL510_20_10"><a class="footnoteCrossrefLink" href="#target_note_LCL510_20_10" title="Click to highlight in text"><sup class="lineRef">10</sup>ut <span class="italic">delevi</span></a></li><script type="text/javascript">document.getElementById('note_LCL510_20_10').style.display = "none";</script></ul></section></notes></section>