<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">cum vir doctissimus Eustathius paulo ante hanc partem
plenius exsecutus sit.</p>
<p>7. ‘Est profundam scientiam huius poetae in uno saepe
reperire verbo, quod fortuito dictum vulgus putaret. multifariam
enim legimus quod litare sola non possit oratio
nisi ut is qui deos precatur etiam aram manibus adprehendat.</p>
<p>8. inde Varro Divinarum libro quinto dicit aras
primum “asas” dictas, quod esset necessarium a sacrificantibus
eas teneri—ansis autem teneri solere vasa quis dubitet?—commutatione
ergo litterarum “aras” dici coeptas, ut
“Valesios” et “Fusios” dictos prius, nunc “Valerios” et “Furios”
dici.</p>
<p>9. haec omnia illo versu poeta exsecutus est:</p>
<blockquote><p><span class="line">talibus orantem dictis arasque tenentem</span><span class="linebreak"></span>
<span class="line">audiit omnipotens.</span><span class="linebreak"></span></p></blockquote>
<p class="noindent">nonne eo additum auditum<a class="footnoteLink" href="#note_LCL511_10_7" id="target_note_LCL511_10_7"><sup>7</sup></a> credideris, non quia orabat
tantum, sed quia et aras tenebat? nec non cum ait,</p>
</section><notes><section class="footnotes"><ul><li class="note" id="note_LCL511_10_7"><a class="footnoteCrossrefLink" href="#target_note_LCL511_10_7" title="Click to highlight in text"><sup class="lineRef">7</sup>auditum <span class="italic">transposui, post</span> tenebat <span class="italic">collocavit</span> ω</a></li><script type="text/javascript">document.getElementById('note_LCL511_10_7').style.display = "none";</script></ul></section></notes></section>