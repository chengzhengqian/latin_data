<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

Iliacae urbis ruinam?</p>
<p>6. sed et haec et talia pueris decantata
praetereo.</p>
<p>â€˜Iam vero Aeneis ipsa, nonne ab Homero sibi mutuata
est errorem primum ex Odyssea, deinde ex Iliade pugnas?
quia operis ordinem necessario rerum ordo mutavit, cum
apud Homerum prius Iliacum bellum gestum sit, deinde
revertenti de Troia error contigerit Vlixi, apud Maronem
vero Aeneae navigatio bella quae postea in Italia sunt gesta
praecesserit.</p>
<p>7. rursus Homerus in primo, cum vellet iniquum
Graecis Apollinem facere, causam struxit de sacerdotis
iniuria: hic ut Troianis Iunonem faceret infestam,
causarum sibi congeriem comparavit.</p>
<p>8. nec illud cum
magna cura relaturus sum, licet ut aestimo non omnibus
observatum, quod cum primo versu promisisset producturum
se de Troiae litoribus Aenean</p>
<blockquote><p><span class="line indent4">. . . Troiae qui primus ab oris</span><span class="linebreak"></span>
<span class="line">Italiam fato profugus Lavinaque venit</span><span class="linebreak"></span>
<span class="line">litora,</span><span class="linebreak"></span></p></blockquote>
<p class="noindent">ubi ad ianuam narrandi venit, Aeneae classem non de
Troia, sed de Sicilia producit:</p>
<blockquote><p><span class="line">vix e conspectu Siculae telluris in altum</span><span class="linebreak"></span>
<span class="line">vela dabant laeti,</span><span class="linebreak"></span></p></blockquote>
</section><notes></notes></section>