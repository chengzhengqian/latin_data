<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

scire vel insinuare discipulis Palicum dei esse cuiusdam
nomen. quis<a class="footnoteLink" href="#note_LCL511_448_264" id="target_note_LCL511_448_264"><sup>264</sup></a> sit autem deus iste vel unde sic dictus tam
nesciunt quam scire nolunt, quia nec ubi quaerant suspicantur,
quasi Graecae lectionis expertes.</p>
<p><span class="br"></span><span class="lineNumber">20</span><span class="br"></span>‘Nec illos versus relinquemus intactos qui sunt in primo
Georgicon:</p>
<blockquote><p><span class="line">umida solstitia atque hiemes orate serenas,</span><span class="linebreak"></span>
<span class="line">agricolae: hiberno laetissima pulvere farra,</span><span class="linebreak"></span>
<span class="line">laetus ager. nullo tantum se Mysia cultu</span><span class="linebreak"></span>
<span class="line">iactat et ipsa suas mirantur Gargara messes.</span><span class="linebreak"></span></p></blockquote>
<p>2. sensus hic cum videatur obscurior pauloque perplexius
quam poetae huius mos est pronuntiatus, tum habet in se
animadvertendam quaestionem ex Graeca antiquitate venientem,
quae sint ista Gargara quae Vergilius esse voluit
fertilitatis exemplar.</p>
<p>3. Gargara haec igitur sunt in Mysia,
quae est Hellesponti provincia. sed significatio nominis et
loci duplex est. nam et cacumen montis Idae et oppidum
sub eodem monte hoc nomine vocantur.</p>
<p>4. Homerus significationem
cacuminis ita ponit:</p>
<blockquote><p><span class="line">Ἴδην δ᾿ ἵκανεν πολυπίδακα, μητέρα θηρῶν,</span><span class="linebreak"></span>
<span class="line">Γάργαρον.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL511_448_264"><a class="footnoteCrossrefLink" href="#target_note_LCL511_448_264" title="Click to highlight in text"><sup class="lineRef">264</sup>quis R<sup>2</sup>: quid ω</a></li><script type="text/javascript">document.getElementById('note_LCL511_448_264').style.display = "none";</script></ul></section></notes></section>