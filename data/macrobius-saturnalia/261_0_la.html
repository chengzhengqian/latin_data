<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


tamen seorsum diversa tam vocabulo quam sapore. ac
prius de nucibus absolvas volo quae tibi memoria crebrae
lectionis occurrunt.’</p>
<p>2. et Servius: ‘nux ista iuglans secundum
non nullorum opinionem a iuvando et a glande dicta
existimatur. Gavius<a class="footnoteLink" href="#note_LCL511_130_111" id="target_note_LCL511_130_111"><sup>111</sup></a> vero Bassus in libro de significatione
verborum hoc refert:</p>
<p>3. iuglans arbor proinde dicta est ac “Iovis glans.”
nam quia id arboris genus nuces habet quae sunt
suaviore sapore quam glans est, hunc fructum antiqui
illi, qui egregium glandique similem ipsamque
arborem deo dignam existimabant, “Iovis glandem”
appellaverunt, quae nunc litteris interlisis iuglans
nominatur.</p>
<p>4. Cloatius autem Verus in libro a Graecis tractorum ita
memorat:</p>
<p>iuglans—d praetermissum est—quasi “diuglans” id
est Διὸς βάλανος, sicut Theophrastus ait: “ἴδια δὲ
τῶν ὀρεινῶν<a class="footnoteLink" href="#note_LCL511_130_112" id="target_note_LCL511_130_112"><sup>112</sup></a> ἃ ἐν τοῖς πεδίοις οὐ φύεται, . . . τερέβινθος
πρῖνος φιλύρη<a class="footnoteLink" href="#note_LCL511_130_113" id="target_note_LCL511_130_113"><sup>113</sup></a> άφάρκη καρύα, ἣ καὶ<a class="footnoteLink" href="#note_LCL511_130_114" id="target_note_LCL511_130_114"><sup>114</sup></a>
Διὸς βάλανος.” hanc Graeci etiam “basilicam” vocant.</p>
<p>5. ‘Nux haec Abellana seu Praenestina, quae est eadem,
ex arbore est quae dicitur “corylus,” de qua Vergilius dicit
“corylum sere.” est autem natio hominum iuxta agrum




</p></section><notes><section class="footnotes"><ul><li class="note" id="note_LCL511_130_111"><a class="footnoteCrossrefLink" href="#target_note_LCL511_130_111" title="Click to highlight in text"><sup class="lineRef">111</sup>Gavius <span class="italic">ed. Paris. 1585</span>: gabius ω</a></li><script type="text/javascript">document.getElementById('note_LCL511_130_111').style.display = "none";</script><li class="note" id="note_LCL511_130_112"><a class="footnoteCrossrefLink" href="#target_note_LCL511_130_112" title="Click to highlight in text"><sup class="lineRef">112</sup>ὀρεινῶν (ΟΡΙΝΩΝ ω)] τὰ τοιάδε ὀρεινῶν <span class="italic">Theoph</span>.</a></li><script type="text/javascript">document.getElementById('note_LCL511_130_112').style.display = "none";</script><li class="note" id="note_LCL511_130_113"><a class="footnoteCrossrefLink" href="#target_note_LCL511_130_113" title="Click to highlight in text"><sup class="lineRef">113</sup>τερέβινθος πρῖνος φιλύρη] τέρμινθος ἐρινεὸς φιλύκη
<span class="italic">Theoph.</span> (πρῖνος <span class="italic">post</span> διοσβάλανος)</a></li><script type="text/javascript">document.getElementById('note_LCL511_130_113').style.display = "none";</script><li class="note" id="note_LCL511_130_114"><a class="footnoteCrossrefLink" href="#target_note_LCL511_130_114" title="Click to highlight in text"><sup class="lineRef">114</sup>ἣ καὶ <span class="italic">om. Theoph.</span></a></li><script type="text/javascript">document.getElementById('note_LCL511_130_114').style.display = "none";</script></ul></section></notes></section>