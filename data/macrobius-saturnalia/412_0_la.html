<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">πόδα φησὶν Εὐριπίδης ἐλθεῖν ἔχοντας ἀνυπόδετον·
λέγει γοῦν ὅτι<a class="footnoteLink" href="#note_LCL511_432_239" id="target_note_LCL511_432_239"><sup>239</sup></a></p>
<blockquote><p><span class="line">. . . τὸ λαιὸν ἴχνος ᾖσαν<a class="footnoteLink" href="#note_LCL511_432_240" id="target_note_LCL511_432_240"><sup>240</sup></a> ἀνάρβυλοι ποδός,</span><span class="linebreak"></span>
<span class="line">τὸ δ᾿ ἐν πεδίλοις, ὡς ἐλαφρίζον γόνυ</span><span class="linebreak"></span>
<span class="line">ἔχοιεν,</span><span class="linebreak"></span></p></blockquote>
<p class="noindent">ὡς δὴ πᾶν τοὐναντίον ἔθος τοῖς Αἰτωλοῖς· τὸν μὲν
γὰρ ἀριστερὸν ὑποδέδενται, τὸν δὲ δεξιὸν ἀνυποδετοῦσιν.
δεῖ γὰρ οἶμαι τὸν ἡγούμενον ἔχειν ἐλαφρόν,
ἀλλ᾿ οὐ τὸν ἐμμένοντα.</p>
<p>21. cum haec ita sint, videtis tamen Vergilium Euripide
auctore quam Aristotele uti maluisse, nam ut haec ignoraverit
vir tam anxie doctus minime crediderim. iure autem
praetulit Euripiden: est enim ingens ei cum Graecarum
tragoediarum scriptoribus familiaritas, quod vel expraecedentibus
licet vel ex his quae mox dicentur opinari.</p>
<p><span class="br"></span><span class="lineNumber">19</span><span class="br"></span>‘In libro quarto in describenda Elissae morte ait quod
ei crinis abscisus esset his versibus:</p>
<blockquote><p><span class="line">nondum illi flavum Proserpina vertice crinem</span><span class="linebreak"></span>
<span class="line">abstulerat Stygioque caput damnaverat Orco.</span><span class="linebreak"></span></p></blockquote>
<p class="noindent">deinde Iris a Iunone missa abscidit ei crinem et ad Orcum
refert.</p>
<p>2. hanc Vergilius non de nihilo fabulam fingit, sicut
vir alias doctissimus Cornutus existimat, qui adnotationem
eius modi adposuit his versibus: “unde haec<a class="footnoteLink" href="#note_LCL511_432_241" id="target_note_LCL511_432_241"><sup>241</sup></a> historia ut
crinis auferendus sit morientibus, ignoratur: sed adsuevit
poetico more aliqua fingere ut de aureo ramo.” haec Cornutus.</p>
</section><notes><section class="footnotes"><ul><li class="note" id="note_LCL511_432_239"><a class="footnoteCrossrefLink" href="#target_note_LCL511_432_239" title="Click to highlight in text"><sup class="lineRef">239</sup>λέγει γοῦν ὅτι <span class="italic">secl. Eyss.</span></a></li><script type="text/javascript">document.getElementById('note_LCL511_432_239').style.display = "none";</script><li class="note" id="note_LCL511_432_240"><a class="footnoteCrossrefLink" href="#target_note_LCL511_432_240" title="Click to highlight in text"><sup class="lineRef">240</sup>ᾖσαν <span class="italic">ab Arist. addit. (cf. § 17), si quidem verum</span></a></li><script type="text/javascript">document.getElementById('note_LCL511_432_240').style.display = "none";</script><li class="note" id="note_LCL511_432_241"><a class="footnoteCrossrefLink" href="#target_note_LCL511_432_241" title="Click to highlight in text"><sup class="lineRef">241</sup>haec A: hac ω</a></li><script type="text/javascript">document.getElementById('note_LCL511_432_241').style.display = "none";</script></ul></section></notes></section>