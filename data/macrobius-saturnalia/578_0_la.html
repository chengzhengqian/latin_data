<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


emittimus, sed extrinsecus accipimus quod sensum sui
moveat.</p>
<p>6. quippe et vox ad aures ultro venit, et aurae in
nares influunt, et palato ingeritur quod gignat saporem, et
corpori nostro adplicantur tactu sentienda. hinc putavit et
ex oculis nihil foras proficisci sed imagines rerum in oculos
ultro meare.</p>
<p>7. cuius opinioni repugnat quod in speculis
imago adversa contemplatorem suum respicit, cum debeat,
si quidem a nobis orta recto meatu proficiscitur, posteram
sui partem cum discedit ostendere, ut laeva laevam
dextera dexteram respiciat. nam et histrio personam sibi
detractam ex ea parte videt qua induit, scilicet non faciem
sed posteriorem cavernam.</p>
<p>8. deinde interrogare hunc virum
vellem an tunc imagines e rebus avolant cum est qui
velit videre, an et cum nullus aspicit, emicant undique simulacra.</p>
<p>9. nam si quod primum dixi teneat, quaero cuius
imperio simulacra praesto sint intuenti et quotiens quis voluerit
ora convertere, totiens se et illa convertant.</p>
<p>10. si secundo
inhaereat, ut dicat perpetuo fluore rerum omnium
manare<a class="footnoteLink" href="#note_LCL512_278_46" id="target_note_LCL512_278_46"><sup>46</sup></a> simulacra, quaero quam diu cohaerentia permanent
nullo coagulo iuncta ad permanendum. aut si manere
dederimus, quem ad modum aliquem retinebunt colorem,
cuius natura cum sit incorporea, tamen numquam potest
esse sine corpore?</p>
<p>11. dein quis potest in animum inducere
simul atque oculos verteris incurrere imagines caeli,
maris, litoris, prati, navium, pecudum et innumerabilium
praeterea rerum, quas uno oculorum iactu videmus, cum




</p></section><notes><section class="footnotes"><ul><li class="note" id="note_LCL512_278_46"><a class="footnoteCrossrefLink" href="#target_note_LCL512_278_46" title="Click to highlight in text"><sup class="lineRef">46</sup>anare A<sup>2</sup>C: -ere Ï‰</a></li><script type="text/javascript">document.getElementById('note_LCL512_278_46').style.display = "none";</script></ul></section></notes></section>