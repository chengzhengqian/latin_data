<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

philosophiae semina mutuari. nam quod omnes paene
deos, dumtaxat qui sub caelo sunt, ad solem referunt, non
vana superstitio sed ratio divina commendat.</p>
<p>3. si enim sol,
ut veteribus placuit, dux et moderator est luminum reliquorum
et solus stellis errantibus praestat, ipsarum vero
stellarum cursus ordinem rerum humanarum, ut quibusdam
videtur, pro potestate disponunt, ut Plotino constat
placuisse, significant: necesse est ut solem, qui moderatur
nostra moderantes, omnium quae circa nos geruntur fateamur
auctorem.</p>
<p>4. et sicut Maro, cum de una Iunone diceret,
<q><span class="line">quo numine laeso,</span><span class="linebreak"></span></q>
ostendit unius dei effectus varios pro variis censendos esse
numinibus, ita diversae virtutes solis nomina dis dederunt.
unde ἓν τὸ πᾶν sapientum principes prodiderunt.</p>
<p>5. virtutem
igitur solis quae divinationi curationique praeest
Apollinem vocaverunt, quae sermonis auctor est Mercurii
nomen accepit. nam quia sermo interpretatur cogitationes
latentes, Ἑρμῆς ἀπὸ τοῦ ἑρμηνεύειν propria appellatione
vocitatus est.</p>
<p>6. virtus solis est quae fructibus . . . effectus




</p></section><notes></notes></section>