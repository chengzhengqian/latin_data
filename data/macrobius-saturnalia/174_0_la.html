<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


ac notabili cicatrice in fronte deformem, nimium tamen
sua opera iactantem sic leniter castigavit: “at tu cum
fugies,” inquit, “numquam post te respexeris.”</p>
<p>8. Galbae,
cuius informe gibbo erat corpus, agenti apud se causam et
frequenter dicenti, “corrige in me siquid reprehendis,”
respondit, “ego te monere possum, corrigere non possum.”</p>
<p>9. ‘Cum multi Severo Cassio accusante absolverentur,
et architectus fori Augusti expectationem operis diu
traheret, ita iocatus est: “vellem Cassius et meum forum
accuset.”</p>
<p>10. Vettius cum monumentum patris exarasset,
ait Augustus, “hoc est vere monumentum patris colere.”</p>
<p>11. Cum audisset inter pueros quos in Syria Herodes rex
Iudaeorum intra bimatum iussit interfici filium quoque
eius occisum, ait, “melius est Herodis porcum esse quam
filium.”</p>
<p>12. Idem Augustus, quia Mecenatem suum noverat
stilo esse remisso, molli et dissoluto, talem se in epistulis
quas ad eum scribebat saepius exhibebat et contra castigationem
loquendi, quam alias ille scribendo servabat, in
epistula ad Maecenatem familiari plura in iocos effusa
subtexuit: “vale mel gentium<a class="footnoteLink" href="#note_LCL510_348_26" id="target_note_LCL510_348_26"><sup>26</sup></a> †meculle†,<a class="footnoteLink" href="#note_LCL510_348_27" id="target_note_LCL510_348_27"><sup>27</sup></a> ebur ex Etruria,






</p></section><notes><section class="footnotes"><ul><li class="note" id="note_LCL510_348_26"><a class="footnoteCrossrefLink" href="#target_note_LCL510_348_26" title="Click to highlight in text"><sup class="lineRef">26</sup>mel gentium] mi ebenum <span class="italic">Jahn</span> (<span class="italic">Hermes 2 [1867]: 247</span>)</a></li><script type="text/javascript">document.getElementById('note_LCL510_348_26').style.display = "none";</script><li class="note" id="note_LCL510_348_27"><a class="footnoteCrossrefLink" href="#target_note_LCL510_348_27" title="Click to highlight in text"><sup class="lineRef">27</sup>meculle Nβ, melcule DP<sup>2</sup>G: Medulliae <span class="italic">Turnebus</span></a></li><script type="text/javascript">document.getElementById('note_LCL510_348_27').style.display = "none";</script></ul></section></notes></section>