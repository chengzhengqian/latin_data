<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

et eorum nobilissima,<a class="footnoteLink" href="#note_LCL511_428_235" id="target_note_LCL511_428_235"><sup>235</sup></a> ut tunc erat, civitas Anagnia
enumerantur:</p>
<blockquote><p><span class="line indent6">. . . quos dives Anagnia pascit,<a class="footnoteLink" href="#note_LCL511_428_236" id="target_note_LCL511_428_236"><sup>236</sup></a></span><span class="linebreak"></span>
<span class="line">quos Amasene pater: non illis omnibus arma</span><span class="linebreak"></span>
<span class="line">nec clipei currusve sonant, pars maxima glandis</span><span class="linebreak"></span>
<span class="line">liventis plumbi spargit, pars spicula gestat</span><span class="linebreak"></span>
<span class="line">bina manu fulvosque lupi de pelle galeros</span><span class="linebreak"></span>
<span class="line">tegmen habent capiti, vestigia nuda sinistri</span><span class="linebreak"></span>
<span class="line">instituere pedis, crudus tegit altera pero.</span><span class="linebreak"></span></p></blockquote>
<p>14. hunc morem in Italia fuisse ut uno pede pede calceato, altero
nudo iretur ad bellum, nusquam adhuc quod sciam repperi;
sed eam Graecorum non nullis consuetudinem fuisse
locupleti auctore iam palam faciam.</p>
<p>15. in qua quidem
re mirari est peotae huius occultissimam diligentiam. qui
cum legisset Hernicos, quorum est Anagnia, a Pelasgis
oriundos, appellatosque ita a quodam Pelasgo duce suo,
qui Hernicus nominabatur, morem quem de Aetolia legerat
Hernicis adsignavit, qui sunt vetus colonia Pelasgorum.</p>
<p>16. et Hernicum quidem hominem Pelasgum ducem Hernicis
fuisse Iulius Hyginus in libro secundo urbium non
paucis verbis probat. morem vero Aetolis fuisse uno tantum
modo pede calceato in bellum ire ostendit clarissimus
scriptor Euripides tragicus, in cuius tragoedia quae
Meleager inscribitur nuntius inducitur describens quo
quisque habitu fuerit ex ducibus qui ad aprum capiendum
convenerant. in eo hi versus sunt:</p>
</section><notes><section class="footnotes"><ul><li class="note" id="note_LCL511_428_235"><a class="footnoteCrossrefLink" href="#target_note_LCL511_428_235" title="Click to highlight in text"><sup class="lineRef">235</sup>nobilissima G: -mi Ï‰</a></li><script type="text/javascript">document.getElementById('note_LCL511_428_235').style.display = "none";</script><li class="note" id="note_LCL511_428_236"><a class="footnoteCrossrefLink" href="#target_note_LCL511_428_236" title="Click to highlight in text"><sup class="lineRef">236</sup>pascit (<span class="italic">codd. fere omnes Verg., Tib., edd. nonnull.</span>)] pascis
<span class="italic">cod.</span> V <span class="italic">Verg., Serv. ad 7.685, edd. nonnull.</span></a></li><script type="text/javascript">document.getElementById('note_LCL511_428_236').style.display = "none";</script></ul></section></notes></section>