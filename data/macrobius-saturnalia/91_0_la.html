<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

litteram <span class="sc">v</span> detractam, sicut contra, quod Graeci ἰδεῖν dicunt,
nos <span class="sc">v</span> littera addita “videre” dicimus. non nullis placet
Idus dictas vocabulo Graeco, οἷον ἀπὸ τοῦ εἴδους, quod eo
die plenam speciem luna demonstret. sunt qui aestiment
Idus ab ove iduli dictas, quam hoc nomine vocant Tusci et
omnibus Idibus Iovi immolatur a flamine.</p>
<p>17. nobis illa ratio
nominis vero propior aestimatur, ut Idus vocemus diem
qui dividit mensem. “iduare” enim Etrusca lingua “dividere”
est, unde “vidua” quasi “valde idua” id est “valde divisa,”
aut “vidua” id est “a viro divisa.”</p>
<p>18. ut autem Idus
omnes Iovi, ita omnes Kalendas Iunoni tributas et Varronis
et pontificalis adfirmat auctoritas. quod etiam Laurentes
patriis religionibus servant, qui et cognomen deae ex caerimoniis
addiderunt, Kalendarem Iunonem vocantes, sed et
omnibus Kalendis a mense Martio ad Decembrem huic
deae [Kalendarum die]<a class="footnoteLink" href="#note_LCL510_182_83" id="target_note_LCL510_182_83"><sup>83</sup></a> supplicant.</p>
<p>19. Romae quoque
Kalendis omnibus, praeter quod pontifex minor in curia
Calabra rem divinam Iunoni facit, etiam regina sacrorum,
id est regis uxor, porcam vel agnam in regia Iunoni immolat.
a qua etiam Ianum Iunonium cognominatum diximus,
quod illi deo omnis ingressus, huic deae cuncti Kalendarum
dies videntur adscripti.</p>
<p>20. cum enim initia mensium
maiores nostri ab exortu lunae servaverint, iure Iunoni addixerunt









</p></section><notes><section class="footnotes"><ul><li class="note" id="note_LCL510_182_83"><a class="footnoteCrossrefLink" href="#target_note_LCL510_182_83" title="Click to highlight in text"><sup class="lineRef">83</sup>Kalendarum die <span class="italic">seclusi</span></a></li><script type="text/javascript">document.getElementById('note_LCL510_182_83').style.display = "none";</script></ul></section></notes></section>