<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>ut nomine contumaciae cui poenas luit raptas de eo notaret
exuvias.</p>
<p><span class="br"></span><span class="lineNumber">6</span><span class="br"></span>‘Mirandum est huius poetae et circa nostra et circa externa
sacra doctrinam. neque enim de nihilo est quod, cum
Delon venit Aeneas, nulla ab eo caesa est hostia nisi cum
proficisceretur Apollini et Neptuno res facta divina est.</p>
<p>2. constat enim, sicut Cloatius Verus ordinatorum libro secundo
docet, esse Deli aram apud quam hostia non caeditur,
sed tantum sollenni deum prece venerantur. verba
Cloatii haec sunt: “Deli ara est Apollinis Γενέτορος in qua
nullum animal sacrificatur, quam Pythagoram velut inviolatam
adoravisse produnt.”</p>
<p>3. hanc ergo esse quae adoratur
ab Aenea Γενέτορος aram poeta demonstrat, si quidem
templum ingressus pontifex nullo acto sacrificio statim inchoat
precem, et ut Γενέτορα expressius nominaret,</p>
<blockquote><p><span class="line">da pater augurium.</span><span class="linebreak"></span></p></blockquote>
<p>4. at vero cum tauro mox immolat Apollini et Neptuno,
apud aliam utique aram factum intellegimus, et bene supra
tantum modo patrem, quod ibi proprium est, et infra,
quod commune est, Apollinem nominat.</p>
<p>5. meminit huius
arae et Cato<a class="footnoteLink" href="#note_LCL511_44_26" id="target_note_LCL511_44_26"><sup>26</sup></a> de liberis educandis in haec verba: “nutrix





</p></section><notes><section class="footnotes"><ul><li class="note" id="note_LCL511_44_26"><a class="footnoteCrossrefLink" href="#target_note_LCL511_44_26" title="Click to highlight in text"><sup class="lineRef">26</sup>Cato] Varro Cato <span class="italic">Meurs, edd</span>. (= <span class="italic">logist. fr. 11 Bolisani</span>)</a></li><script type="text/javascript">document.getElementById('note_LCL511_44_26').style.display = "none";</script></ul></section></notes></section>