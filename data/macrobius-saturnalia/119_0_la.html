<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

ideo Delos vocatur, quia ortus et quasi partus luminum
omnia facit δῆλα, id est aperta clarescere.</p>
<p>57. ‘Haec est autem de nece draconis ratio naturalis, ut
scribit Antipater Stoicus. nam terrae adhuc umidae exhalatio,
meando in supera volubili impetu atque inde sese,
postquam calefacta est, instar serpentis mortiferi in infera
revolvendo, corrumpebat omnia vi putredinis, quae non
nisi ex calore et umore generatur, ipsumque solem densitate
caliginis obtegendo videbatur quodam modo lumen
eius eximere: sed divino fervore radiorum tandem velut
sagittis incidentibus extenuata exsiccata enecta, interempti
draconis ab Apolline fabulam fecit.</p>
<p>58. est et alia ratio
draconis perempti. nam solis meatus licet ab ecliptica linea
numquam recedat, sursum tamen ac deorsum ventorum
vices certa deflexione variando iter suum velut flexum draconis
involvit.</p>
<p>59. unde Euripides:
<q><span class="line">πυριγενὴς δὲ δράκων ὁδὸν ἡγεῖται ταῖς</span><span class="linebreak"></span>
<span class="line">τετραμόρφοις</span><span class="linebreak"></span>
<span class="line">ὥραις<a class="footnoteLink" href="#note_LCL510_238_115" id="target_note_LCL510_238_115"><sup>115</sup></a> ζευγνὺς ἁρμονίᾳ πλούτου πολύκαρπον</span><span class="linebreak"></span>
<span class="line">ὄχημα.</span><span class="linebreak"></span></q>
sub hac ergo appellatione caelestis itineris sol cum confecisset
suum cursum, draconem confecisse dicebatur. inde
fabula exorta est de serpentis nece.</p>
<p>60. sagittarum autem




</p></section><notes><section class="footnotes"><ul><li class="note" id="note_LCL510_238_115"><a class="footnoteCrossrefLink" href="#target_note_LCL510_238_115" title="Click to highlight in text"><sup class="lineRef">115</sup>ταῖς τετραμόρφοις ὥραις] ὥραισι <span class="italic">Jan</span> (<span class="italic">anapaesticum
metrum censens</span>), ταῖς et ὥραις eiec., -μόρφῳ <span class="italic">coniec. Wilamowitz</span>
(<span class="italic">dactylicum metrum putans</span>)</a></li><script type="text/javascript">document.getElementById('note_LCL510_238_115').style.display = "none";</script></ul></section></notes></section>