<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line">οἴνῳ πνεύμονα τέγγε,<a class="footnoteLink" href="#note_LCL512_290_51" id="target_note_LCL512_290_51"><sup>51</sup></a> τὸ γὰρ ἄστρον</span><span class="linebreak"></span>
<span class="line indent2">περιτέλλεται,</span><span class="linebreak"></span></p></blockquote>
<p class="noindent">ideo dictum est quia pulmo re vera gaudet umore sed trahit
quantum sibi aestimat necessarium. vides satius fuisse
philosophorum omnium principi alienis abstinere quam
minus nota proferre.’</p>
<p>14. Ad haec Eustathius paulo commotior, ‘non minus
te,’ inquit, ‘Dysari, philosophis quam medicis inserebam,
sed modo videris mihi rem consensu generis humani decantatam
et creditam oblivioni dare, philosophiam artem
esse artium et disciplinam disciplinarum: et nunc in ipsam
invehitur parricidali ausu medicina, cum philosophia illic
se habeatur augustior ubi de rationali parte, id est de incorporeis,
disputat; et illic inclinetur ubi de physica, quod
est de divinis corporibus vel caeli vel siderum, tractat.</p>
<p>15. medicina autem physicae partis extrema faex est, cui
ratio est cum testeis terrenisque corporibus. sed quid rationem
nominavi, cum magis apud ipsam regnet coniectura
quam ratio?—quae ergo conicit de carne lutulenta,
audet inequitare philosophiae de incorporeis et vere divinis
certa ratione tractanti. sed ne videatur communis ista
defensio tractatum vitare pulmonis, accipe causas quas
Platonica maiestas secuta est.</p>
<p>16. ‘ἐπιγλωττίς, quam memoras, inventum naturae est
ad tegendas detegendasque certa alternatione vias cibatus


</p></section><notes><section class="footnotes"><ul><li class="note" id="note_LCL512_290_51"><a class="footnoteCrossrefLink" href="#target_note_LCL512_290_51" title="Click to highlight in text"><sup class="lineRef">51</sup>οἴνῳ πνεύμονα τέγγε (<span class="italic">codd. Athen. 1 22E, Eustath. ad Od.
1.9, Suda</span> T. 212)] τέγγε πλεύμονας οἴνῳ <span class="italic">Plut. Mor. 697F, Gell.
17.11.1, Athen. 10 430B,</span> Σ <span class="italic">Hes. Op. 582–7</span></a></li><script type="text/javascript">document.getElementById('note_LCL512_290_51').style.display = "none";</script></ul></section></notes></section>