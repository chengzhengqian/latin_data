<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

iam Decii et Postumiani sermo palam faciet quae huius
colloquii vel origo fuerit vel ordo processerit.</p>
<p><span class="br"></span><span class="lineNumber">2</span><span class="br"></span>“Temptanti mihi, Postumiane, aditus tuos et mollissima
consultandi tempora commodo adsunt feriae quas indulget
magna pars mensis Iano dicati. ceteris enim ferme diebus
qui perorandis causis opportuni sunt hora omnino
reperiri nulla potest, quin tuorum clientum negotia vel defendas
in foro vel domi discas. nunc autem—scio te enim
non ludo sed serio feriari—si est commodum respondere
id quod rogatum venio, tibi ipsi, quantum arbitror, non
iniucundum, mihi vero gratissimum feceris.</p>
<p>2. requiro autem
abs te id primum, interfuerisne convivio per complusculos
dies continua comitate renovato eique sermoni
quem praedicare in primis quemque apud omnes maximis
ornare laudibus diceris? quem quidem ego ex patre
audissem, nisi post illa convivia Roma<a class="footnoteLink" href="#note_LCL510_14_8" id="target_note_LCL510_14_8"><sup>8</sup></a> profectus Neapoli
moraretur: aliis vero nuper interfui admirantibus memoriae
tuae vires, universa quae tunc dicta sunt per ordinem
saepe referentis.”</p>
<p>3. “Hoc unum, Deci, nobis—ut et ipse, quantum tua sinit
adulescentia, videre et ex patre Albino audire potuisti—in omni vitae cursu optimum visum est, ut quantum
cessare a causarum defensione licuisset, tantum ad eruditorum






</p></section><notes><section class="footnotes"><ul><li class="note" id="note_LCL510_14_8"><a class="footnoteCrossrefLink" href="#target_note_LCL510_14_8" title="Click to highlight in text"><sup class="lineRef">8</sup>Roma D<sup>vl</sup>: Romana ω</a></li><script type="text/javascript">document.getElementById('note_LCL510_14_8').style.display = "none";</script></ul></section></notes></section>