<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

libris relatione mutua proferamus.</p>
<p>9. haec nobis sit
litterata laetitia et docta cavillatio vicem planipedis et subulonis<a class="footnoteLink" href="#note_LCL510_324_2" id="target_note_LCL510_324_2"><sup>2</sup></a>
impudica et praetextata<a class="footnoteLink" href="#note_LCL510_324_3" id="target_note_LCL510_324_3"><sup>3</sup></a> verba iacientis [ad pudorem
ac modestiam versus imitata].<a class="footnoteLink" href="#note_LCL510_324_4" id="target_note_LCL510_324_4"><sup>4</sup></a></p>
<p>10. haec res et cura et
studio digna veteribus visa est. et iam primum animadverto
duos quos eloquentissimos antiqua aetas tulit, comicum
Plautum et oratorem Tullium, eos ambos etiam ad iocorum
venustatem ceteris praestitisse.</p>
<p>11. Plautus quidem
ea re clarus fuit ut post mortem eius comoediae, quae incertae
ferebantur, Plautinae tamen esse de iocorum copia
noscerentur.</p>
<p>12. Cicero autem quantum in ea re valuerit
quis ignorat qui vel liberti eius libros quos is de iocis patroni
composuit (quos quidam ipsius putant esse) legere curavit?
quis item nescit consularem eum scurram ab inimicis
appellari solitum? quod in oratione etiam sua Vatinius posuit.</p>
<p>13. atque ego, ni longum esset, referrem in quibus
causis, cum nocentissimos reos tueretur, victoriam iocis
adeptus sit, ut ecce pro L. Flacco, quem repetundarum
reum ioci opportunitate de manifestissimis criminibus
exemit. is iocus in oratione non extat, mihi ex libro Furii






</p></section><notes><section class="footnotes"><ul><li class="note" id="note_LCL510_324_2"><a class="footnoteCrossrefLink" href="#target_note_LCL510_324_2" title="Click to highlight in text"><sup class="lineRef">2</sup>subulonis <span class="italic">Marcilius</span>: sab- ω</a></li><script type="text/javascript">document.getElementById('note_LCL510_324_2').style.display = "none";</script><li class="note" id="note_LCL510_324_3"><a class="footnoteCrossrefLink" href="#target_note_LCL510_324_3" title="Click to highlight in text"><sup class="lineRef">3</sup>praetextata S: -texta ω</a></li><script type="text/javascript">document.getElementById('note_LCL510_324_3').style.display = "none";</script><li class="note" id="note_LCL510_324_4"><a class="footnoteCrossrefLink" href="#target_note_LCL510_324_4" title="Click to highlight in text"><sup class="lineRef">4</sup>ad . . . imitata <span class="italic">pro glossemate damn. Timpanaro, Gnomon
1964, 792</span></a></li><script type="text/javascript">document.getElementById('note_LCL510_324_4').style.display = "none";</script></ul></section></notes></section>