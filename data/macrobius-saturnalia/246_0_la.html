<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


cum crotalis saltare quam saltationem impudicus
servulus honeste saltare non posset.</p>
<p>8. vides quem ad modum ingemuerit Africanus quod vidisset
cum crotalis saltantem filium petitoris, id est candidati,
quem ne tum quidem spes et ratio adipiscendi magistratus,
quo tempore se suosque ab omni probro debuit vindicare,
potuerit coercere quo minus faceret quod scilicet
turpe non habebatur.</p>
<p>‘Ceterum superius pleramque nobilitatem haec propudia
celebrare conquestus est.</p>
<p>9. sic nimirum M. Cato senatorem
non ignobilem Caelium<a class="footnoteLink" href="#note_LCL511_100_88" id="target_note_LCL511_100_88"><sup>88</sup></a> “spatiatorem” et “Fescenninum”<a class="footnoteLink" href="#note_LCL511_100_89" id="target_note_LCL511_100_89"><sup>89</sup></a>
vocat eumque staticulos dare his verbis ait:
“descendit de cantherio, inde staticulos dare, ridicularia
fundere.” et alibi in eundem: “praeterea cantat ubi collibuit,
interdum Graecos versus agit, iocos dicit, voces demutat,
staticulos dat.”</p>
<p>10. haec Cato, cui, ut videtis, etiam
cantare non serii hominis videtur, quod apud alios adeo
non inter turpia numeratum est, ut L. Sulla, vir tanti nominis,
optime cantasse dicatur.</p>
<p>11. ceterum histriones non inter
turpes habitos Cicero testimonio est, quem nullus ignorat
Roscio et Aesopo histrionibus tam familiariter usum ut






</p></section><notes><section class="footnotes"><ul><li class="note" id="note_LCL511_100_88"><a class="footnoteCrossrefLink" href="#target_note_LCL511_100_88" title="Click to highlight in text"><sup class="lineRef">88</sup>Caelium <span class="italic">Eyss</span>. (<span class="italic">post</span> M. Caelium <span class="italic">Meurs</span>): caecilium ω (<span class="italic">an
menda iam in fonte nostri inventa</span>?)</a></li><script type="text/javascript">document.getElementById('note_LCL511_100_88').style.display = "none";</script><li class="note" id="note_LCL511_100_89"><a class="footnoteCrossrefLink" href="#target_note_LCL511_100_89" title="Click to highlight in text"><sup class="lineRef">89</sup>Fescenninum PG: -cennium ω</a></li><script type="text/javascript">document.getElementById('note_LCL511_100_89').style.display = "none";</script></ul></section></notes></section>