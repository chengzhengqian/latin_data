<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

nihil ex omnibus quae veteribus elaborata sunt aut
ignoratio neget aut oblivio subtrahat, superfluum video inter
scientes nota proferre. sed ne quis me aestimet dignationem
consultationis gravari, quidquid de hoc mihi tenuis
memoria suggesserit paucis revolvam.’ post haec, cum omnes
paratos ad audiendum erectosque vidisset, ita exorsus
est:</p>
<p>2. ‘M. Varro in libro Rerum humanarum quem de diebus
scripsit, “homines,” inquit, “qui ex media nocte ad
proximam mediam noctem his horis viginti quattuor nati
sunt uno die nati dicuntur.”</p>
<p>3. quibus verbis ita videtur dierum
observationem divisisse ut qui post solem occasum
ante mediam noctem natus sit, illo quem nox secuta est,
contra vero qui in sex noctis horis posterioribus nascitur,
eo die videatur natus qui post eam noctem diluxerit.</p>
<p>4. Athenienses autem aliter observare idem Varro in eodem
libro scripsit eosque a solis occasu<a class="footnoteLink" href="#note_LCL510_22_11" id="target_note_LCL510_22_11"><sup>11</sup></a> ad solem iterum
occidentem omne id medium tempus unum diem esse dicere,
Babylonios porro aliter—a sole enim exorto ad exortum
eiusdem incipientem id spatium unius diei nomine
vocare—Umbros vero unum et eundem diem esse dicere a
meridie ad insequentem meridiem.</p>
<p>5. “quod quidem,” inquit
Varro, “nimis absurdum est. nam qui Kalendis hora
sexta apud Umbros natus est, dies eius natalis videri debebit
et Kalendarum dimidiatus et qui post Kalendas erit
usque ad horam eius diei sextam.”</p>
<p>6. ‘Populum autem Romanum ita uti Varro dixit dies

</p></section><notes><section class="footnotes"><ul><li class="note" id="note_LCL510_22_11"><a class="footnoteCrossrefLink" href="#target_note_LCL510_22_11" title="Click to highlight in text"><sup class="lineRef">11</sup>a sole occaso <span class="italic">Gell.</span></a></li><script type="text/javascript">document.getElementById('note_LCL510_22_11').style.display = "none";</script></ul></section></notes></section>