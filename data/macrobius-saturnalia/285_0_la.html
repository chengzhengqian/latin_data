<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>11. ‘Et illud a causa est ex affectu indignantis:</p>
<blockquote><p><span class="line indent3">. . . an<a class="footnoteLink" href="#note_LCL511_178_18" id="target_note_LCL511_178_18"><sup>18</sup></a> solos tangit Atridas</span><span class="linebreak"></span>
<span class="line">iste dolor, solisque licet capere arma Mycenis?</span><span class="linebreak"></span></p></blockquote>
<p class="noindent">et illud:</p>
<blockquote><p><span class="line indent4">. . . at tu dictis, Albane, maneres.</span><span class="linebreak"></span></p></blockquote>
<p class="noindent">et illa omnia:</p>
<blockquote><p><span class="line">vendidit hic auro patriam, . . .</span><span class="linebreak"></span>
<span class="line">quique ob adulterium caesi, . . .</span><span class="linebreak"></span>
<span class="line">. . . nec partem posuere suis.</span><span class="linebreak"></span></p></blockquote>
<p>12. ‘Ad pathos movendum nec duos illos praetermisit
locos quos rhetores appellant a modo et a materia.
modus est cum dico: occidit manifeste vel occulte.</p>
<p>13. materia
est cum dico ferro an veneno. Demosthenes de modo
invidiam Midiae facit, se pulsatum cothurno; Cicero Verri
cum nudum quendam dicit ab eo statuae impositum.</p>
<p>14. Vergilius non minus evidenter:</p>
<blockquote><p><span class="line">. . . altaria ad ipsa trementem</span><span class="linebreak"></span>
<span class="line">traxit et in multo lapsantem sanguine nati,</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL511_178_18"><a class="footnoteCrossrefLink" href="#target_note_LCL511_178_18" title="Click to highlight in text"><sup class="lineRef">18</sup>an (<span class="italic">cf. Hom. Il. 9.340</span> ἦ μοῦνοι . . .)] nec <span class="italic">Verg.</span> (<span class="italic">et Macrob.
5.9.2</span>)</a></li><script type="text/javascript">document.getElementById('note_LCL511_178_18').style.display = "none";</script></ul></section></notes></section>