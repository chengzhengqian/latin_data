<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

laetiore animo essem domi, eo Eusebius cum paucis e
sectatoribus suis venit</p>
<p>10. statimque vultu renidens, ‘permagna
me,’ inquit, ‘abs te, Postumiane, cum ex aliis tum
hoc maxime gratia fateor obstrictum, quod a Praetextato
veniam postulando mihi in cena vacuefecisti locum. itaque
intellego non studium tantum tuum sed ipsam quoque, ut
aliquid abs te mihi fiat commodi, consentire atque adspirare
fortunam.’</p>
<p>11. ‘visne,’ inquam, ‘restituere id nobis
quod debitum tam benigne ac tam libenter fateris nostrumque
hoc otium, quo perfrui raro admodum licet, eo
ducere ut his quibus tunc tu interfueris nunc nos interesse
videamur?’</p>
<p>12. ‘faciam,’ inquit, ‘ut vis. narrabo autem tibi
non cibum aut potum, tam etsi ea quoque ubertim casteque
adfuerunt. sed et quae vel in conviviis vel maxime
extra mensam ab isdem per tot dies dicta sunt, in quantum
potero, animo repetam.’</p>
<p>13. quae quidem ego cum audirem,
ad eorum mihi vitam qui beati a sapientibus dicerentur
accedere videbar: nam et quae pridie quam adesset<a class="footnoteLink" href="#note_LCL510_18_9" id="target_note_LCL510_18_9"><sup>9</sup></a> inter
eos dicta sunt Avieno mihi insinuante comperta sunt, et
omnia scripto mandavi, ne quid subtraheret oblivio. quae
si ex me audire gestis, cave aestimes diem unum referendis
quae per tot dies sunt dicta sufficere.”</p>
<p>14. “Quemnam igitur et inter quos aut unde ortum sermonem,
Postumiane, fuisse dicebat? ita praesto sum indefessus
auditor.”</p>
<p>15. tum ille, “declinante,” inquit, “in vesperum
die quem Saturnale festum erat insecuturum, cum




</p></section><notes><section class="footnotes"><ul><li class="note" id="note_LCL510_18_9"><a class="footnoteCrossrefLink" href="#target_note_LCL510_18_9" title="Click to highlight in text"><sup class="lineRef">9</sup>adesset <span class="italic">scripsi</span>: adessem ω</a></li><script type="text/javascript">document.getElementById('note_LCL510_18_9').style.display = "none";</script></ul></section></notes></section>