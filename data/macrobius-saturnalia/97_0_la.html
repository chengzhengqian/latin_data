<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>15. proeliares ab iustis non segregaverim, si quidem iusti
sunt continui triginta dies quibus exercitu imperato vexillum
russi coloris in arce positum est, proeliares autem omnes
quibus fas est res repetere vel hostem lacessere.</p>
<p>16. nam cum Latiar, hoc est Latinarum sollemne, concipitur,
item diebus Saturnaliorum, sed et cum mundus patet,
nefas est proelium sumere,</p>
<p>17. quia nec Latinarum tempore,
quo publice quondam indutiae inter populum Romanum
Latinosque firmatae sunt, inchoari bellum decebat,
nec Saturni festo, qui sine ullo tumultu bellico
creditur imperasse, nec patente mundo, quod sacrum Diti
patri et Proserpinae dicatum est meliusque occlusa Plutonis
fauce eundum ad proelium putaverunt.</p>
<p>18. unde et
Varro ita scribit: “mundus cum patet, deorum tristium
atque inferum quasi ianua patet. propterea non modo
proelium committi, verum etiam dilectum rei militaris
causa habere ac militem proficisci, navem solvere, uxorem
liberum quaerendorum causa ducere religiosum est.”</p>
<p>19. vitabant veteres ad viros vocandos etiam dies qui essent
notati rebus adversis, vitabant etiam ferias,<a class="footnoteLink" href="#note_LCL510_194_86" id="target_note_LCL510_194_86"><sup>86</sup></a> sicut Varro in
augurum libris scribit in haec verba: “viros vocare feriis







</p></section><notes><section class="footnotes"><ul><li class="note" id="note_LCL510_194_86"><a class="footnoteCrossrefLink" href="#target_note_LCL510_194_86" title="Click to highlight in text"><sup class="lineRef">86</sup>ferias V<sup>2</sup>: feriis ω</a></li><script type="text/javascript">document.getElementById('note_LCL510_194_86').style.display = "none";</script></ul></section></notes></section>