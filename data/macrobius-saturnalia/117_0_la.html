<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

ambitum velut arcus quidam figuratur alba et argentea
specie, ex quo arcu radii in modum emicant sagittarum.</p>
<p>48. Σμινθεὺς cognominatur, ὅτι ζέων θεῖ, quia fervens
currit, Καρνεῖος, ἐπεὶ καιόμενος ὁρᾶται νέος, vel quod,
cum omnia ardentia consumantur, hic suo calore candens
semper novus constat. Item Ἀπόλλων Κιλλαῖος, ὅτι τὰς
κινήσεις λαιὰς ποιεῖ, semper nobis ab austro currens.</p>
<p>49. Θυμβραῖος Ἀπόλλων ὁ τοὺς ὄμβρους θείς, quod est
deus imbricitor; Ἀπόλλων Φιλήσιος, quod lumen eius
exoriens amabile amicissima veneratione consalutamus.</p>
<p>50.‘Ἀπόλλων Πύθιος οὐκ ἀπὸ τῆς πεύσεως, id est non
a consultatione oraculorum dictus a physicis aestimatur,
sed ἀπὸ τοῦ πύθειν, id est σήπειν, quod numquam sine vi
caloris efficitur.</p>
<p>51. hinc ergo Πύθιον dictum aestimant,
licet hoc nomen ex nece draconis inditum deo Graeci fabulentur,
quae tamen fabula non abhorret ab intellectu naturalis
arcani, quod apparebit si percurratur ordo qui de
Apolline nascente narratur, sicut paulo superius enarraturum
me esse promisi.</p>
<p>52. ‘Latonae Apollinem Dianamque pariturae Iuno
dicitur obstitisse, sed ubi quandoque partus effusus est,
draconem ferunt, qui Πύθων vocitabatur, invasisse cunas





</p></section><notes></notes></section>