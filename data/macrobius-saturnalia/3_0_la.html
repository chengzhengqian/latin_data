<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

quid apparuerit unde sumptum sit, aliud tamen esse quam
unde sumptum noscetur appareat.</p>
<p>7. quod in corpore nostro
videmus sine ulla opera nostra facere naturam: alimenta
quae accipimus, quamdiu in sua qualitate perseverant et
solida innatant, male stomacho oneri sunt; at cum ex eo
quod erant mutata sunt, tum demum in vires et sanguinem
transeunt. idem in his quibus aluntur ingenia praestemus,
ut quaecumque hausimus non patiamur integra esse, ne
aliena sint, sed in quandam digeriem concoquantur: alioquin
in memoriam ire possunt, non in ingenium.</p>
<p>8. Ex omnibus colligamus unde unum fiat,<a class="footnoteLink" href="#note_LCL510_6_2" id="target_note_LCL510_6_2"><sup>2</sup></a> sicut unus
numerus fit ex singulis. hoc faciat noster animus: omnia
quibus est adiutus abscondat, ipsum tantum<a class="footnoteLink" href="#note_LCL510_6_3" id="target_note_LCL510_6_3"><sup>3</sup></a> ostendat
quod effecit, ut qui odora pigmenta conficiunt ante omnia
curant ut nullius sint odoris proprii<a class="footnoteLink" href="#note_LCL510_6_4" id="target_note_LCL510_6_4"><sup>4</sup></a> quae condientur,
confusuri<a class="footnoteLink" href="#note_LCL510_6_5" id="target_note_LCL510_6_5"><sup>5</sup></a> videlicet omnium sucos in spiramentum unum.</p>
<p>9. vides quam multorum vocibus chorus constet, una tamen
ex omnibus redditur. aliqua est illic acuta, aliqua gravis,
aliqua media, accedunt viris feminae, interponitur
fistula: ita singulorum illic latent voces, omnium apparent,
et fit concentus ex dissonis.</p>
<p>10. tale hoc praesens opus volo:
multae in illo artes, multa praecepta sint, multarum aetatium
exempla, sed in unum conspirata. in quibus si neque
ea quae iam tibi sunt cognita asperneris nec quae ignota








</p></section><notes><section class="footnotes"><ul><li class="note" id="note_LCL510_6_2"><a class="footnoteCrossrefLink" href="#target_note_LCL510_6_2" title="Click to highlight in text"><sup class="lineRef">2</sup>fiat B: fiat ex omnibus ω</a></li><script type="text/javascript">document.getElementById('note_LCL510_6_2').style.display = "none";</script><li class="note" id="note_LCL510_6_3"><a class="footnoteCrossrefLink" href="#target_note_LCL510_6_3" title="Click to highlight in text"><sup class="lineRef">3</sup>tantum <span class="italic">cod. Patav. Bibl.
Anton. 27 “Disputationis Chori”</span>: tamen ω</a></li><script type="text/javascript">document.getElementById('note_LCL510_6_3').style.display = "none";</script><li class="note" id="note_LCL510_6_4"><a class="footnoteCrossrefLink" href="#target_note_LCL510_6_4" title="Click to highlight in text"><sup class="lineRef">4</sup>proprii O<sup>2</sup>A<sup>vl</sup>C: propria ω</a></li><script type="text/javascript">document.getElementById('note_LCL510_6_4').style.display = "none";</script><li class="note" id="note_LCL510_6_5"><a class="footnoteCrossrefLink" href="#target_note_LCL510_6_5" title="Click to highlight in text"><sup class="lineRef">5</sup>confusuri <span class="italic">ed. Ven. 1513</span>: -ura ω</a></li><script type="text/javascript">document.getElementById('note_LCL510_6_5').style.display = "none";</script></ul></section></notes></section>