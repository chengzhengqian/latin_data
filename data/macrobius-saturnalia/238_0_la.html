<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


maximam sacra celebrabat et utebatur populo utique
“Alcidae gratissima.”</p>
<p>5. ‘Salios autem Herculi ubertate doctrinae altioris adsignat,
quia is deus et apud pontifices idem qui et Mars habetur.</p>
<p>6. et sane ita Menippea Varronis adfirmat quae inscribitur
Ἄλλος οὗτος Ἡρακλῆς, in qua cum de Invicto<a class="footnoteLink" href="#note_LCL511_84_65" id="target_note_LCL511_84_65"><sup>65</sup></a>
Hercule loqueretur, eundem esse ac Martem probavit.
Chaldaei quoque stellam Herculis vocant, quam reliqui
omnes Martis appellant.</p>
<p>7. est praeterea Octavii Hersennii
liber qui inscribitur de sacris Saliaribus Tiburtium, in quo
Salios Herculi institutos operari diebus certis et auspicato
docet.</p>
<p>8. item Antonius Gnipho, vir doctus cuius scholam
Cicero post laborem fori frequentabat, Salios Herculi
datos probat in eo volumine quo disputat quid sit festra,
quod est ostium minusculum in sacrario, quo verbo etiam
Ennius usus est.</p>
<p>9. idoneis ut credo auctoribus certisque
rationibus error qui putabatur uterque defensus est. si qua
sunt alia quae nos commovent, in medium proferamus, ut
ipsa collatio nostrum, non Maronis, absolvat errorem.’</p>
<p>10. Tunc Evangelus: ‘numquamne tibi, Praetextate, venit
in mentem toto, ut aiunt, caelo errasse Vergilium cum
Dido sua rem divinam pro nuptiis faceret? “Mactat,”<a class="footnoteLink" href="#note_LCL511_84_66" id="target_note_LCL511_84_66"><sup>66</sup></a>
enim inquit,</p>
</section><notes><section class="footnotes"><ul><li class="note" id="note_LCL511_84_65"><a class="footnoteCrossrefLink" href="#target_note_LCL511_84_65" title="Click to highlight in text"><sup class="lineRef">65</sup>invicto <span class="italic">Mommsen</span>: multo ω</a></li><script type="text/javascript">document.getElementById('note_LCL511_84_65').style.display = "none";</script><li class="note" id="note_LCL511_84_66"><a class="footnoteCrossrefLink" href="#target_note_LCL511_84_66" title="Click to highlight in text"><sup class="lineRef">66</sup>mactat (<span class="italic">cf. 3.5.2</span>)] -tant <span class="italic">Verg</span></a></li><script type="text/javascript">document.getElementById('note_LCL511_84_66').style.display = "none";</script></ul></section></notes></section>