<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

omnes adsecutus sed probabiliorem secutus sit omniaque
haec inter Graecos genera dicendi solus impleat, inter nos
tamen ita sui locuples interpres est ut nescias qua lingua
facilius vel ornatius expleat operam disserendi.’</p>
<p>17. probavere
omnes Q. Aurelii iudicium quo edecumatos elegit sodales
atque his ita constitutis primum a Praetextato simul,
deinde a se discedentes domum quisque suam regressi
sunt.</p>
<p><span class="br"></span><span class="lineNumber">6</span><span class="br"></span>Postero die ad aedes Vettii matutini omnes inter quos
pridie convenerat adfuerunt. quibus Praetextatus in bibliothecam
receptis, in qua eos opperiebatur,</p>
<p>2. ‘praeclarum,’
inquit, ‘diem mihi fore video cum et vos adestis et
adfuturos se illi quos ad conventus nostri societatem rogari
placuit spoponderunt. soli Postumiano antiquior visa est
instruendarum cura defensionum; in cuius abnuentis locum
Eusebium Graia et doctrina et facundia clarum rhetorem
subrogavi, insinuatumque omnibus ut ab exorto die
se nobis indulgerent, quando quidem nullis hodie officiis
publicis occupari fas esset: togatus certe vel trabeatus paludatusve
seu praetextatus hac die videtur nullus.’</p>
<p>3. tum
Avienus—ut ei interpellandi mos erat—‘cum sacrum
mihi,’ ait, ‘ac rei publicae nomen, Praetextate, tuum inter
vocabula diversi habitus refers, admoneor non ludicrae, ut
aestimo, quaestionis. cum enim vestitus togae vel trabeae
seu paludamenti nullum de se proprii nominis usum fecerit,
quaero abs te, cur hoc de solo praetextae habitu usurpaverit



</p></section><notes></notes></section>