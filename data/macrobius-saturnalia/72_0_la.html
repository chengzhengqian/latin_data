<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

fastos a Tusculanis transisse commemorent, apud
quos nunc quoque vocatur deus Maius, qui est Iuppiter, a
magnitudine scilicet ac maiestate dictus.</p>
<p>18. Cingius mensem
nominatum putat a Maia quam Vulcani dicit uxorem
argumentoque utitur quod flamen Vulcanalis Kalendis
Maiis huic deae rem divinam facit. sed Piso uxorem Vulcani
Maiestam, non Maiam dicit vocari.</p>
<p>19. contendunt alii
Maiam Mercurii matrem mensi nomen dedisse, hinc
maxime probantes quod hoc mense mercatores omnes
Maiae pariter Mercurioque sacrificant.</p>
<p>20. adfirmant quidam,
quibus Cornelius Labeo consentit, hanc Maiam cui
mense Maio res divina celebratur terram esse, hoc adeptam
nomen a magnitudine, sicut et Mater Magna in sacris
vocatur, adsertionemque aestimationis suae etiam hinc
colligunt quod sus praegnans ei mactatur, quae hostia propria
est terrae. et Mercurium ideo illi in sacris adiungi
dicunt quia vox nascenti homini terrae contactu datur,
scimus autem Mercurium vocis et sermonis potentem.</p>
<p>21. auctor est Cornelius Labeo huic Maiae, id est terrae,
aedem Kalendis Maiis dedicatam sub nomine Bonae Deae






</p></section><notes></notes></section>