<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

septuagesimo quarto Autronius quidam Maximus
servum suum verberatum patibuloque constrictum ante
spectaculi commissionem per circum egit: ob quam causam
indignatus Iuppiter Annio cuidam per quietem imperavit
ut senatui nuntiaret non sibi placuisse plenum crudelitatis
admissum.</p>
<p>4. quo dissimulante filium ipsius mors
repentina consumpsit, ac post secundam denuntiationem
ob eandem neglegentiam ipse quoque in subitam corporis
debilitatem solutus est. sic demum ex consilio amicorum
lectica delatus senatui rettulit et vix consummato sermone,
sine mora recuperata bona valitudine, curia pedibus egressus
est.</p>
<p>5. ex senatus itaque consulto et Maenia lege ad propitiandum
Iovem additus est illis Circensibus dies, isque
instauraticius dictus est non a patibulo, ut quidam putant,
Graeco nomine ἀπὸ τοῦ σταυροῦ, sed a redintegratione,
ut Varroni placet, qui instaurare ait esse instar novare.</p>
<p>6. ‘Vides quanta de servo ad deorum summum cura
pervenerit. tibi autem unde in servos tantum et tam inane
fastidium, quasi non ex isdem tibi et constent et alantur
elementis eundemque spiritum ab eodem principio carpant?</p>
<p>7. vis tu cogitare eos, quos ius tuos vocat,<a class="footnoteLink" href="#note_LCL510_112_57" id="target_note_LCL510_112_57"><sup>57</sup></a> isdem seminibus




</p></section><notes><section class="footnotes"><ul><li class="note" id="note_LCL510_112_57"><a class="footnoteCrossrefLink" href="#target_note_LCL510_112_57" title="Click to highlight in text"><sup class="lineRef">57</sup>quos ius tuos vocat <span class="italic">Madvig Adv. crit. 3:250</span>: quos ius tuum
vocas ω (istum quem servum tuum vocas <span class="italic">Sen. EM 47.10</span>)</a></li><script type="text/javascript">document.getElementById('note_LCL510_112_57').style.display = "none";</script></ul></section></notes></section>