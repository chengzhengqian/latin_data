<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

quae apud Latinos haud scio an umquam reperias,
apud Graecos autem sunt rarissima, non video cur non cogantur
inquirere quid sibi nova et peregrina nomina velint.</p>
<p>3. est autem carchesium poculum Graecia tantum modo
notum. meminit eius Pherecydes in libris historiarum
aitque Iovem Alcmenae pretium concubitus carchesium
aureum dono dedisse. sed Plautus insuetum nomen reliquit
aitque in fabula Amphitryone pateram datam cum
longe utriusque poculi figura diversa sit.</p>
<p>4. patera enim, ut
et ipsum nomen indicio est, planum ac patens est, carchesium
vero procerum et circa mediam partem compressum,
ansatum mediocriter, ansis a summo ad infimum pertingentibus.</p>
<p>5. Asclepiades autem, vir inter Graecos adprime
doctus ac diligens, carchesia a navali re existimat dicta. ait
enim navalis veli partem inferiorem πτέρναν vocari, at circa
mediam ferm partem τράχηλον dici, summam vero
partem carchesium nominari et inde diffundi in utrumque
veli latus ea quae cornua vocantur.</p>
<p>6. nec solus Asclepiades
meminit huius poculi sed et alii illustres poetae ut Sappho,
quae ait,</p>
<blockquote><p><span class="line">κῆνοι δ᾿ ἄρα πάντες</span><span class="linebreak"></span>
<span class="line">καρχάσια ἔσχον,<a class="footnoteLink" href="#note_LCL511_458_274" id="target_note_LCL511_458_274"><sup>274</sup></a></span><span class="linebreak"></span>
<span class="line">κἄλειβον. . .,</span><span class="linebreak"></span></p></blockquote>
<p class="noindent">Cratinus ἐν Διονυσαλεξάνδρῳ,</p>
</section><notes><section class="footnotes"><ul><li class="note" id="note_LCL511_458_274"><a class="footnoteCrossrefLink" href="#target_note_LCL511_458_274" title="Click to highlight in text"><sup class="lineRef">274</sup>καρχάσια ἔσχον (ἔχον <span class="italic">Athen.</span>)] καρχάσι᾿ ἦχον <span class="italic">Lobel-Page,</span> καρχάσια τ᾿ ἦχον <span class="italic">Bergk</span></a></li><script type="text/javascript">document.getElementById('note_LCL511_458_274').style.display = "none";</script></ul></section></notes></section>