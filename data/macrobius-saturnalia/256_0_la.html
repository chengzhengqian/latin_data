<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


Gellii opinionem quingentesimo octogesimo octavo.</p>
<p>4. de
hac lege Sammonicus Serenus ita refert:</p>
<p>lex Fannia, sanctissimi Augusti, ingenti omnium ordinum
consensu pervenit ad populum, neque eam
praetores aut tribuni ut plerasque alias, sed ex omnium
bonorum consilio et sententia ipsi consules
pertulerunt, cum res publica ex luxuria conviviorum
maiora quam credi potest detrimenta pateretur, si
quidem eo res redierat, ut gula inlecti plerique ingenui
pueri pudicitiam et libertatem suam venditarent,
plerique ex plebe Romana vino madidi in
comitium venirent et ebrii de rei publicae salute
consulerent.</p>
<p>5. haec Sammonicus. Fanniae autem legis severitas in eo
superabat Orchiam legem quod in superiore numerus tantum
modo cenantium cohibebatur licebatque secundum
eam uni cuique bona sua inter paucos consumere, Fannia
autem etiam sumptibus modum fecit assibus centum,
unde a Lucilio poeta festivitatis suae more “centussis” vocatur.</p>
</section><notes></notes></section>