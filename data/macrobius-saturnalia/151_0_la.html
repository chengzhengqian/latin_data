<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

Antium promoveri simulacra Fortunarum ad danda responsa.</p>
<p>14. ‘Consulunt hunc deum et absentes missis diplomatibus
consignatis, rescribitque ordine ad ea quae consultatione
addita continentur. sic et imperator Traianus initurus
ex ea provincia Parthiam cum exercitu, constantissimae
religionis hortantibus amicis, qui maxima huiusce numinis
ceperant experimenta, ut de eventu consuleret rei
coeptae, egit Romano consilio, prius explorando fidem religionis,
ne forte fraus subesset humana: et primum misit
signatos codicillos ad quos sibi rescribi vellet.</p>
<p>15. deus iussit
adferri chartam eamque signari puram et mitti, stupentibus
sacerdotibus ad eius modi factum. ignorabant quippe
condicionem codicillorum. hos cum maxima admiratione
Traianus excepit, quod ipse quoque puris tabellis cum deo
egisset.</p>
<p>16. tunc aliis codicillis conscriptis signatisque consuluit
an Romam perpetrato bello rediturus esset. vitem
centurialem deus ex muneribus in aede dedicatis deferri
iussit divisamque in partes sudario condi ac proinde ferri.
exitus rei obitu Traiani apparuit ossibus Romam relatis.
nam fragmentis species reliquiarum, vitis argumento casus
futuri tempus ostensum est.</p>
<p>17. ‘Et ne sermo per singulorum nomina deorum vagetur,




</p></section><notes></notes></section>