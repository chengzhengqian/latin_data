<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>4. sed Mallius ait eos qui se, ut supra diximus, Saturni nomine
et religione defenderant per triduum festos instituisse
dies et Saturnalia vocavisse, “unde et Augustus
huius,” inquit, “rei opinionem secutus in legibus iudiciariis
triduo servari ferias iussit.”</p>
<p>5. ‘Masurius et alii uno die, id est quarto decimo Kalendas
Ianuarias, fuisse Saturnalia crediderunt, quorum sententiam
Fenestella confirmat, dicens Aemiliam virginem
XV Kalendarum Ianuariarum esse damnatam, quo die
si Saturnalia gererentur, nec causam omnino dixisset.</p>
<p>6. deinde adicit, “sequebantur eum diem Saturnalia.” mox
ait “postero autem die, qui fuit XIII Kalendarum Ianuariarum,
Liciniam<a class="footnoteLink" href="#note_LCL510_102_51" id="target_note_LCL510_102_51"><sup>51</sup></a> virginem ut causam diceret iussam,” ex
quo ostendit XIII Kalendarum profestum<a class="footnoteLink" href="#note_LCL510_102_52" id="target_note_LCL510_102_52"><sup>52</sup></a> esse.</p>
<p>7. duodecimo
vero feriae sunt divae Angeroniae, cui pontifices in
sacello Volupiae sacrum faciunt. quam Verrius Flaccus
Angeroniam dici ait quod angores ac sollicitudines animorum
propitiata depellat.</p>
<p>8. Masurius adicit simulacrum
huius deae ore obligato atque signato in ara Volupiae propterea
collocatum quod qui suos dolores anxietatesque dissimulant








</p></section><notes><section class="footnotes"><ul><li class="note" id="note_LCL510_102_51"><a class="footnoteCrossrefLink" href="#target_note_LCL510_102_51" title="Click to highlight in text"><sup class="lineRef">51</sup>Liciniam <span class="italic">ed. Ven. 1472</span>: luciniam ω</a></li><script type="text/javascript">document.getElementById('note_LCL510_102_51').style.display = "none";</script><li class="note" id="note_LCL510_102_52"><a class="footnoteCrossrefLink" href="#target_note_LCL510_102_52" title="Click to highlight in text"><sup class="lineRef">52</sup>profestum RF: profectum ω</a></li><script type="text/javascript">document.getElementById('note_LCL510_102_52').style.display = "none";</script></ul></section></notes></section>