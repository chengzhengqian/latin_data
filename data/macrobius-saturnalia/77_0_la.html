<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">item plebiscitum factum ob eandem rem Sexto Pacuvio
tribuno plebem rogante.</p>
<p>36. ‘Mensis September principalem sui retinet appellationem:
quem Germanici appellatione, Octobrem vero
suo nomine Domitianus invaserat.</p>
<p>37. sed ubi infaustum
vocabulum ex omni aere vel saxo placuit eradi, menses
quoque usurpatione tyrannicae appellationis exuti sunt:
cautio postea principum ceterorum diri ominis infausta
vitantium mensibus a Septembri usque ad Decembrem
prisca nomina reservavit.</p>
<p>38. ‘Haec fuit a Romulo annua ordinata dimensio, qui,
sicut supra iam diximus, annum decem mensium, dierum
vero quattuor et trecentorum habendum esse constituit
mensesque ita disposuit ut quattuor ex his tricenos singulos,
sex vero tricenos haberent dies.</p>
<p>39. sed cum is numerus
neque solis cursui neque lunae rationibus conveniret,
non numquam usu veniebat ut frigus anni aestivis mensibus
et contra calor hiemalibus proveniret, quod ubi contigisset,
tantum dierum sine ullo mensis nomine patiebantur
absumi quantum ad id anni tempus adduceret quo caeli
habitus instanti mensi aptus inveniretur.</p>
<p><span class="br"></span><span class="lineNumber">13</span><span class="br"></span>‘Sed secutus Numa, quantum saeculo rudi et<a class="footnoteLink" href="#note_LCL510_154_71" id="target_note_LCL510_154_71"><sup>71</sup></a> adhuc
impolito solo ingenio magistro comprehendere potuit, vel
quia Graecorum observatione forsan instructus est, quinquaginta





</p></section><notes><section class="footnotes"><ul><li class="note" id="note_LCL510_154_71"><a class="footnoteCrossrefLink" href="#target_note_LCL510_154_71" title="Click to highlight in text"><sup class="lineRef">71</sup>saeculo rudi et <span class="italic">Meurs</span>: sub caelo rudi et saeculo ω</a></li><script type="text/javascript">document.getElementById('note_LCL510_154_71').style.display = "none";</script></ul></section></notes></section>