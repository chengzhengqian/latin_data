<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


quippe collega Domitius in senatu hoc ei quasi deforme
crimen obiecit. neque id confiteri Crassus erubuit sed ultro
etiam, si dis placet, gloriatus est censor, piam affectiosamque
rem fecisse se iactitans.</p>
<p>6. piscinas autem quam
refertas habuerint pretiosissimis piscibus Romani illi nobilissimi
principes, Lucullus,<a class="footnoteLink" href="#note_LCL511_106_92" id="target_note_LCL511_106_92"><sup>92</sup></a> Philippus et Hortensius,
quos Cicero piscinarios appellat, etiam illud indicium est,
quod M. Varro in libro de agri cultura refert M. Catonem
qui post Vticae periit, cum heres testamento Luculli esset
relictus, pisces de piscina eius quadraginta milibus vendidisse.<a class="footnoteLink" href="#note_LCL511_106_93" id="target_note_LCL511_106_93"><sup>93</sup></a></p>
<p>7. accersebantur autem murenae ad piscinas
nostrae urbis ab usque freto Siculo quod Rhegium a Messana
dispescit.<a class="footnoteLink" href="#note_LCL511_106_94" id="target_note_LCL511_106_94"><sup>94</sup></a> illic enim optimae a prodigis esse creduntur
tam, Hercules,<a class="footnoteLink" href="#note_LCL511_106_95" id="target_note_LCL511_106_95"><sup>95</sup></a> quam anguillae, et utraeque ex illo
loco Graece πλωταί vocantur, Latine flutae, quod in summo
supernantes sole torrefactae curvare se posse et in
aquam mergere desinunt atque ita faciles captu fiunt.</p>
<p>8. et
si enumerare velim quam multi magnique auctores murenas
e freto Siculo nobilitarint, longum fiat; sed dicam quid
M. Varro in libro qui inscribitur Gallus de admirandis dixerit
his verbis: “in Sicilia quoque,” inquit “Papirius manu
capi murenas flutas, quod eae in summa aqua prae pinguitudine
flutentur.”</p>
<p>9. ‘Haec Varro. sed quis neget indomitam apud illos et,
ut ait Caecilius, vallatam gulam fuisse, qui ex tam longinquo






</p></section><notes><section class="footnotes"><ul><li class="note" id="note_LCL511_106_92"><a class="footnoteCrossrefLink" href="#target_note_LCL511_106_92" title="Click to highlight in text"><sup class="lineRef">92</sup>Lucullus . . . Luculli J<sup>2</sup>S: lucilius . . . lucilii ω</a></li><script type="text/javascript">document.getElementById('note_LCL511_106_92').style.display = "none";</script><li class="note" id="note_LCL511_106_93"><a class="footnoteCrossrefLink" href="#target_note_LCL511_106_93" title="Click to highlight in text"><sup class="lineRef">93</sup>vendidisse F<sup>2</sup>J<sup>2</sup>: -set ω</a></li><script type="text/javascript">document.getElementById('note_LCL511_106_93').style.display = "none";</script><li class="note" id="note_LCL511_106_94"><a class="footnoteCrossrefLink" href="#target_note_LCL511_106_94" title="Click to highlight in text"><sup class="lineRef">94</sup>dispescit <span class="italic">Schrijver</span> (dispiscit
R<sup>1</sup>): dispicit ω</a></li><script type="text/javascript">document.getElementById('note_LCL511_106_94').style.display = "none";</script><li class="note" id="note_LCL511_106_95"><a class="footnoteCrossrefLink" href="#target_note_LCL511_106_95" title="Click to highlight in text"><sup class="lineRef">95</sup>Hercules K: -lis ω</a></li><script type="text/javascript">document.getElementById('note_LCL511_106_95').style.display = "none";</script></ul></section></notes></section>