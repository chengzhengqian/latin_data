<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


quam de numero Penatium aut certe comitem eorum esse
manifestum est, adeo ut et consules et praetores seu dictatores,
cum adeunt magistratum, Lavinii rem divinam faciant
Penatibus pariter et Vestae.</p>
<p>12. sed et Vergilius ubi ex
persona Hectoris dixit,</p>
<blockquote><p><span class="line">sacra suosque tibi commendat Troia Penates,</span><span class="linebreak"></span></p></blockquote>
<p class="noindent">mox adiecit:</p>
<blockquote><p><span class="line">sic ait et manibus vittas Vestamque potentem</span><span class="linebreak"></span>
<span class="line">aeternumque adytis effert penetralibus ignem.</span><span class="linebreak"></span></p></blockquote>
<p>13. addidit Hyginus in libro quem de dis Penatibus scripsit
vocari eos θεοὺς πατρῴους. sed nec hoc Vergilius ignoratum
reliquit:</p>
<blockquote><p><span class="line">di patrii, servate domum, servate nepotem,</span><span class="linebreak"></span></p></blockquote>
<p class="noindent">et alibi,</p>
<blockquote><p><span class="line">patriique Penates.</span><span class="linebreak"></span></p></blockquote>
<p><span class="br"></span><span class="lineNumber">5</span><span class="br"></span>‘Nec minus de sacrificiorum usu quam de deorum
scientia diligentiam suam pandit. cum enim Trebatius libro
primo de religionibus doceat hostiarum genera esse
duo, unum in quo voluntas dei per exta disquiritur, alterum




</p></section><notes></notes></section>