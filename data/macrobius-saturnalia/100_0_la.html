<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

et quod Trebatius in libro primo religionum ait nundinis
magistratum posse manu mittere iudiciaque addicere.</p>
<p>29. sed contra Iulius Caesar sexto decimo auspiciorum libro
negat nundinis contionem advocari posse, id est cum
populo agi, ideoque nundinis Romanorum haberi comitia
non posse. Cornelius etiam Labeo primo fastorum libro
nundinas<a class="footnoteLink" href="#note_LCL510_200_88" id="target_note_LCL510_200_88"><sup>88</sup></a> ferias esse pronuntiat.</p>
<p>30. causam vero huius
varietatis apud Granium Licinianum libro secundo diligens
lector inveniet. ait enim nundinas Iovis ferias esse, si
quidem flaminica omnibus nundinis in regia Iovi arietem
soleat immolare, sed lege Hortensia effectum ut fastae essent,
uti rustici, qui nundinandi causa in urbem veniebant,
lites componerent. nefasto enim die praetori fari non licebat.</p>
<p>31. ergo qui ferias dicunt a mendacio vindicantur patrocinio
vetustatis, qui contra sentiunt aestimatu aetatis
quae legem secuta est vera depromunt.</p>
<p>32. ‘Harum originem quidam Romulo adsignant, quem
communicato regno cum T. Tatio sacrificiis et sodalitatibus
institutis nundinas quoque adiecisse commemorant,
sicut Tuditanus<a class="footnoteLink" href="#note_LCL510_200_89" id="target_note_LCL510_200_89"><sup>89</sup></a> adfirmat.</p>
<p>33. sed Cassius Servium Tullium
fecisse nundinas dicit, ut in urbem ex agris convenirent
urbanas rusticasque res ordinaturi. Geminus ait diem







</p></section><notes><section class="footnotes"><ul><li class="note" id="note_LCL510_200_88"><a class="footnoteCrossrefLink" href="#target_note_LCL510_200_88" title="Click to highlight in text"><sup class="lineRef">88</sup>nundinas J<sup>2</sup>U<sup>2</sup>S: -nis ω</a></li><script type="text/javascript">document.getElementById('note_LCL510_200_88').style.display = "none";</script><li class="note" id="note_LCL510_200_89"><a class="footnoteCrossrefLink" href="#target_note_LCL510_200_89" title="Click to highlight in text"><sup class="lineRef">89</sup>Tuditanus <span class="italic">ed. Ven.</span> 1472: tutidanus β, tutidianus α</a></li><script type="text/javascript">document.getElementById('note_LCL510_200_89').style.display = "none";</script></ul></section></notes></section>