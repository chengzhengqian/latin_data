<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>29. amplissimus enim caespes, sive ille continens limus
seu paludis fuit coacta compage virgultis et arboribus in
silvae licentiam comptus, iactantibus perenne<a class="footnoteLink" href="#note_LCL510_80_41" id="target_note_LCL510_80_41"><sup>41</sup></a> fluctibus
vagabatur, ut fides ex hoc etiam Delo facta sit, quae celsa
montibus, vasta campis, tamen per maria migrabat.</p>
<p>30. hoc
igitur miraculo deprehenso, has sibi sedes praedictas esse
didicerunt vastatisque Siciliensibus incolis occupavere regionem,
decima praedae secundum responsum Apollini
consecrata erectisque Diti sacello et Saturno ara, cuius
festum Saturnalia nominarunt.</p>
<p>31. cumque diu humanis
capitibus Ditem et virorum victimis Saturnum placare se
crederent propter oraculum in quo erat,
<q><span class="line">καὶ κεφαλὰς Ἅιδῃ καὶ τῷ πατρὶ πέμπετε φῶτα,</span><span class="linebreak"></span></q>
Herculem ferunt postea cum Geryonis pecore per Italiam
revertentem suasisse illorum posteris ut faustis sacrificiis
infausta mutarent, inferentes Diti non hominum capita
sed oscilla ad humanam effigiem arte simulata et aras Saturnias
non mactando viro sed accensis luminibus excolentes,
quia non solum virum sed et lumina φῶτα<a class="footnoteLink" href="#note_LCL510_80_42" id="target_note_LCL510_80_42"><sup>42</sup></a> significat.
inde mos per Saturnalia missitandis cereis coepit.</p>
</section><notes><section class="footnotes"><ul><li class="note" id="note_LCL510_80_41"><a class="footnoteCrossrefLink" href="#target_note_LCL510_80_41" title="Click to highlight in text"><sup class="lineRef">41</sup>perenne <span class="italic">Willis</span>: per omnem w (per omne B<sup>1</sup>, mare <span class="italic">add.</span> B<sup>2</sup>,
per omnem lacum ω, per amnem P<sup>2</sup>B<sup>2</sup>)</a></li><script type="text/javascript">document.getElementById('note_LCL510_80_41').style.display = "none";</script><li class="note" id="note_LCL510_80_42"><a class="footnoteCrossrefLink" href="#target_note_LCL510_80_42" title="Click to highlight in text"><sup class="lineRef">42</sup>ΦΩΤΑ C<sup>2</sup>: fota ω</a></li><script type="text/javascript">document.getElementById('note_LCL510_80_42').style.display = "none";</script></ul></section></notes></section>