<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


et omni bibliotheca vetere descivit,<a class="footnoteLink" href="#note_LCL512_138_173" id="target_note_LCL512_138_173"><sup>173</sup></a> multa ignoramus,
quae non laterent si veterum lectio nobis esset familiaris.
omnes enim antiqui scriptores ut hominem equo insidentem,
ita et equum, cum portaret hominem, “equitem” vocaverunt,
et “equitare” non hominem tantum sed equum
quoque dixerunt.</p>
<p>10. Ennius libro Annalium septimo ait:</p>
<blockquote><p><span class="line">denique vi magna quadrupes, eques atque elephanti</span><span class="linebreak"></span>
<span class="line">proiciunt sese.</span><span class="linebreak"></span></p></blockquote>
<p class="noindent">numquid dubium est quin equitem in hoc loco ipsum
equum dixerit, cum addidisset illi epitheton quadrupes?</p>
<p>11. sic et “equitare,” quod verbum e vocabulo equitis inclinatum
est, et homo utens equo et equus sub homine
gradiens dicebatur. Lucilius namque, vir adprime linguae
Latinae scius, equum equitare dicit hoc versu:</p>
<blockquote><p><span class="line">nempe<a class="footnoteLink" href="#note_LCL512_138_174" id="target_note_LCL512_138_174"><sup>174</sup></a> hunc currere equum nos atque equitare</span><span class="linebreak"></span>
<span class="line indent2">videmus.</span><span class="linebreak"></span></p></blockquote>
<p>12. ergo et apud Maronem, qui antiquae Latinitatis diligens
fuit, ita intellegendum est:</p>
<blockquote><p><span class="line">atque equitem docuere sub armis—</span><span class="linebreak"></span></p></blockquote>
<p class="noindent">id est, docuerunt equum portando hominem—</p>
</section><notes><section class="footnotes"><ul><li class="note" id="note_LCL512_138_173"><a class="footnoteCrossrefLink" href="#target_note_LCL512_138_173" title="Click to highlight in text"><sup class="lineRef">173</sup>descivit S (desivit P): disc- ω</a></li><script type="text/javascript">document.getElementById('note_LCL512_138_173').style.display = "none";</script><li class="note" id="note_LCL512_138_174"><a class="footnoteCrossrefLink" href="#target_note_LCL512_138_174" title="Click to highlight in text"><sup class="lineRef">174</sup>nempe] quîs <span class="italic">Gell.</span>, <span class="italic">Non.</span></a></li><script type="text/javascript">document.getElementById('note_LCL512_138_174').style.display = "none";</script></ul></section></notes></section>