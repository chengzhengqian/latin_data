<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


mensam in triclinio, non in templo, quia non erat religiosa
sed usurpata libatio, solam fecit libasse reginam, in
cuius persona nulla observationis necessitas et multa ad
usurpandum in potestate permissio.</p>
<p>8. at vero hic,</p>
<blockquote><p><span class="line indent14">. . . omnes</span><span class="linebreak"></span>
<span class="line">in mensam laeti libant divosque precantur,</span><span class="linebreak"></span></p></blockquote>
<p class="noindent">[quia]<a class="footnoteLink" href="#note_LCL511_80_63" id="target_note_LCL511_80_63"><sup>63</sup></a> quod recte fieri noverat ab omnibus simul in templo
epulantibus et uni sacratae adsidentibus mensae factum
esse memoravit.</p>
<p>9. ‘De illo autem versu,</p>
<blockquote><p><span class="line">cui tu lacte favos et miti dilue Baccho,</span><span class="linebreak"></span></p></blockquote>
<p class="noindent">paucis quod male accusatur absolvam. poeta enim aeque
in rebus doctrinae et in verbis sectator elegantiae, sciens
Cereri mulso libari, adiecit “miti Baccho favos dilue,” scilicet
mitescere vinum dicens, cum mulsum coeperit fieri.</p>
<p>10. nam ita hic “mite” vinum dixit ut alibi ait “domitum”:</p>
<blockquote><p><span class="line">. . . et durum Bacchi domitura saporem.</span><span class="linebreak"></span></p></blockquote>
<p class="noindent">notum autem esse non diffitebere, quod a. d. duodecimum
Kalendas Ianuarias Herculi et Cereri faciunt sue praegnante
panibus mulso.’</p>
</section><notes><section class="footnotes"><ul><li class="note" id="note_LCL511_80_63"><a class="footnoteCrossrefLink" href="#target_note_LCL511_80_63" title="Click to highlight in text"><sup class="lineRef">63</sup>quia <span class="italic">delevi</span></a></li><script type="text/javascript">document.getElementById('note_LCL511_80_63').style.display = "none";</script></ul></section></notes></section>