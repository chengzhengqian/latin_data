<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


praebetur effectus. nam cordi et iecori et spirandi
ministeriis, quae omnia ad vivendum pertinent, vires de
spinalibus quos dixi<a class="footnoteLink" href="#note_LCL512_236_34" id="target_note_LCL512_236_34"><sup>34</sup></a> meatibus ministrantur. nervis etiam
manuum pedum aliarumve partium, per quas decore vivitur,
virtus inde praestatur, et ut successio procuretur, nervi
ex eadem spinali medulla pudendis et matrici, ut suum
opus impleant, ministrantur.</p>
<p>25. ita nulla in homine pars
corporis sine spiramento, quod in ventre cerebri locatum
est, et sine spinalis medullae beneficio constat. sic ergo fit
ut cum ipsum cerebrum sensu careat, sensus tamen a cerebro
in omne corpus proficiscatur.’</p>
<p>26. ‘εὖγε! Graeculus noster,’ Evangelus ait, ‘tam plane
nobis ostendit res opertu naturae tectas ut quicquid sermone
descripsit oculis videre videamur.</p>
<p>27. sed Eustathio
iam cedo, cui praeripui consulendi locum.’ Eustathius:
‘modo vel vir omnium disertissimus Eusebius vel quicumque
volent alii ad exercitium consultationis accedant,
nos postea liberiore otio congrediemur.’</p>
<p><span class="br"></span><span class="lineNumber">10</span><span class="br"></span>‘Ergo,’ ait Eusebius, ‘habendus mihi sermo est, Dysari,
tecum de aetate cuius ianuam iam paene ambo pulsamus.
Homerus cum senes πολιοκροτάφους vocat, quaero
utrum ex parte poetico more totum caput significari velit,
an ex aliqua ratione canos huic praecipue parti capitis adsignet?’</p>
<p>2. et Dysarius: ‘et hoc divinus ille vates prudenter ut
cetera. nam pars anterior capitis umidior occipitio est, et
inde crebro solet incipere canities.’ ‘et si pars anterior,’ ait




</p></section><notes><section class="footnotes"><ul><li class="note" id="note_LCL512_236_34"><a class="footnoteCrossrefLink" href="#target_note_LCL512_236_34" title="Click to highlight in text"><sup class="lineRef">34</sup>dixi P: -imus Gβ<sub>2</sub> (<span class="italic">an recte?</span>)</a></li><script type="text/javascript">document.getElementById('note_LCL512_236_34').style.display = "none";</script></ul></section></notes></section>