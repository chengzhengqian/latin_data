<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line">ecce levis summo de vertice visus Iuli</span><span class="linebreak"></span>
<span class="line">fundere lumen apex . . .</span><span class="linebreak"></span></p></blockquote>
<p class="noindent">et paulo post,</p>
<blockquote><p><span class="line">nos pavidi trepidare metu crinemque flagrantem</span><span class="linebreak"></span>
<span class="line">excutere et sanctos restinguere fontibus ignes.</span><span class="linebreak"></span></p></blockquote>
<p class="noindent">hic enim “sanctos” ac si “sacros” accipiemus, quia divinitus
contigerunt. item,</p>
<blockquote><p><span class="line indent3">. . . tuque, o sanctissima vates</span><span class="linebreak"></span>
<span class="line">praescia venturi . . .:</span><span class="linebreak"></span></p></blockquote>
<p class="noindent">non aliud nisi “sacram” vocat, quam videbat et vatem et
deo plenam et sacerdotem.</p>
<p>8. ‘Superest ut quid sit religiosum cum Vergilio communicemus.
Servius Sulpicius religionem esse dictam tradidit
quae propter sanctitatem aliquam remota ac seposita
a nobis sit, quasi a relinquendo dicta, ut a carendo caerimonia.</p>
<p>9. hoc Vergilius servans ait,</p>
<blockquote><p><span class="line">est ingens gelidum lucus prope Caeretis<a class="footnoteLink" href="#note_LCL511_22_18" id="target_note_LCL511_22_18"><sup>18</sup></a> amnem</span><span class="linebreak"></span>
<span class="line">religione patrum late sacer . . .,</span><span class="linebreak"></span></p></blockquote>
<p class="noindent">et adiecit quo proprietatem religionis exprimeret,</p>
</section><notes><section class="footnotes"><ul><li class="note" id="note_LCL511_22_18"><a class="footnoteCrossrefLink" href="#target_note_LCL511_22_18" title="Click to highlight in text"><sup class="lineRef">18</sup>Caeretis] -itis <span class="italic">Verg.</span></a></li><script type="text/javascript">document.getElementById('note_LCL511_22_18').style.display = "none";</script></ul></section></notes></section>