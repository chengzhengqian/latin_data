<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

rhetoras pathos movet, ut dum queritur Cicero flammam
ex lignis viridibus factam atque ibi inclusum fumo necatum.
hoc enim a materia est, quoniam hic usus est fumo
materia ad occidendum—ut alius gladio, alius veneno—et
ideo acerrimum pathos ex hoc motum est. idem facit et
cum flagellis caesum queritur civem Romanum.</p>
<p>18. invenies
idem apud Vergilium:</p>
<blockquote><p><span class="line">at pater omnipotens densa inter nubila telum</span><span class="linebreak"></span>
<span class="line">contorsit: non ille faces nec fumea taedis</span><span class="linebreak"></span>
<span class="line">&lt;lumina&gt;<a class="footnoteLink" href="#note_LCL511_182_20" id="target_note_LCL511_182_20"><sup>20</sup></a> . . .</span><span class="linebreak"></span></p></blockquote>
<p class="noindent">et reliqua. eleganter autem illius quidem materiam elusit,
ex huius autem vera et vehementi materia expressit iracundiam.</p>
<p>19. ‘Et singula quidem enumeravimus, ex quibus apud
rhetoras pathos nascitur, quibus ostendimus usum Maronem.
sed non numquam Vergilius in una re ad augendum
pathos duobus aut pluribus locis coniunctis utitur,</p>
<p>20. ut in
Turno ab aetate:</p>
<blockquote><p><span class="line indent7">. . . miserere parentis</span><span class="linebreak"></span>
<span class="line">longaevi . . .,</span><span class="linebreak"></span></p></blockquote>
<p class="noindent">a loco:</p>
<blockquote><p><span class="line indent4">. . . quem nunc maestum patria Ardea longe</span><span class="linebreak"></span>
<span class="line">dividit,</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL511_182_20"><a class="footnoteCrossrefLink" href="#target_note_LCL511_182_20" title="Click to highlight in text"><sup class="lineRef">20</sup>lumina <span class="italic">addidi, om.</span> ω</a></li><script type="text/javascript">document.getElementById('note_LCL511_182_20').style.display = "none";</script></ul></section></notes></section>