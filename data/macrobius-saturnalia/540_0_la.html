<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

sequenda usum consulat, et quid sit utilius sanitati experientia
docebit.’</p>
<p><span class="br"></span><span class="lineNumber">6</span><span class="br"></span>Post haec Flavianus: ‘et alios quidem medicos idem dicentes
semper audivi, vinum inter calida censendum; sed
et nunc Eustathius cum causas ebrietatis attingeret, praedicabat
vini calorem. mihi autem saepe hoc mecum reputanti
visa est vini natura frigori propior quam calori, et in
medium profero quibus ad hoc aestimandum trahor, ut
vestrum sit de mea aestimatione iudicium.</p>
<p>2. vinum, quantum
mea fert opinio, sicut natura frigidum est, ita capax vel
etiam appetens fit caloris, cum calidis fuerit admotum.
nam et ferrum cum tactu sit frigidum—</p>
<blockquote><p><span class="line">ψυχρὸν δ᾿ ἕλε χαλκὸν ὀδοῦσιν—</span><span class="linebreak"></span></p></blockquote>
<p class="noindent">si tamen solem pertulerit, concalescit et calor advena nativum
frigus expellit. hoc utrum ita esse ratio persuadeat requiramus.</p>
<p>3. vinum aut potu interioribus conciliatur, aut
fotu, ut superficiem curet, adhibetur. cum infunditur cuti,
quin frigidum sit nec medici infitias eunt, calidum tamen
in interioribus praedicant, cum non tale descendat sed
admixtum calidis concalescat.</p>
<p>4. certe respondeant volo
cur stomacho in lassitudinem degeneranti ad instaurandas
constrictione vires offerant aegrescenti vinum, nisi frigore
suo lassata cogeret et colligeret dissoluta? et cum lasso, ut


</p></section><notes></notes></section>