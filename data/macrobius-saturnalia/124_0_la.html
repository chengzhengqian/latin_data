<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p class="noindent">ad eandem sententiam Aeschylus,</p>
<blockquote><p><span class="line">ὁ κισσεὺς ἀπόλλων ὁ Βακχεῖος ὁ μάντις.<a class="footnoteLink" href="#note_LCL510_248_118" id="target_note_LCL510_248_118"><sup>118</sup></a></span><span class="linebreak"></span></p></blockquote>
<p>7. ‘Sed licet illo prius adserto eundem esse Apollinem
ac solem; edoctoque postea ipsum esse Liberum patrem
qui Apollo est, nulla ex his dubitatio sit solem ac Liberum
patrem eiusdem numinis habendum, absolute tamen hoc
argumentis liquidioribus adstruetur.</p>
<p>8. in sacris enim haec
religiosi arcani observatio tenetur, ut sol cum in supero id
est in diurno hemisphaerio est, Apollo vocitetur: cum in infero
id est nocturno, Dionysus qui est Liber pater habeatur.</p>
<p>9. item Liberi patris simulacra partim puerili aetate,
partim iuvenis fingunt, praeterea barbata specie, senili
quoque, uti Graeci eius quem Βασσαρέα, item quem
Βρισέα appellant, et ut in Campania Neapolitani celebrant
Ἣβωνα cognominantes.</p>
<p>10. hae autem aetatum diversitates
ad solem referuntur, ut parvulus videatur hiemali
solstitio, qualem Aegyptii proferunt ex adyto die certa,






</p></section><notes><section class="footnotes"><ul><li class="note" id="note_LCL510_248_118"><a class="footnoteCrossrefLink" href="#target_note_LCL510_248_118" title="Click to highlight in text"><sup class="lineRef">118</sup>ὁ Βακχεῖος ὁ μάντις] ὁ βακχειόμαντις <span class="italic">Ellis, alii alia</span></a></li><script type="text/javascript">document.getElementById('note_LCL510_248_118').style.display = "none";</script></ul></section></notes></section>