<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


στέρησιν detestatus est.</p>
<p>16. altero modo inlaudatus ita
defenditur: “laudare” significat prisca lingua nominare appellareque;
sic in actionibus civilibus auctor laudari dicitur,
quod est nominari. inlaudatus ergo est quasi inlaudabilis,
id est numquam nominandus, sicuti quondam a
communi consilio Asiae decretum est uti nomen eius qui
templum Dianae Ephesiae incenderat ne quis ullo in tempore
nominaret.</p>
<p>17. ‘Tertium restat ex iis quae reprehensa sunt, quod
“tunicam squalentem auri” dixit. id autem significat copiam
densitatemque auri in squamarum speciem intexti.
“squalere” enim dictum ab squamarum crebritate asperitateque,
quae in serpentum pisciumve coriis visuntur.</p>
<p>18. quam rem et alii et hic idem poeta locis aliquot demonstrat:
“quem pellis,” inquit,</p>
<blockquote><p><span class="line indent18">aënis</span><span class="linebreak"></span>
<span class="line">in plumam squamis auro conserta tegebat,</span><span class="linebreak"></span></p></blockquote>
<p class="noindent">et alio loco:</p>
<blockquote><p><span class="line">iamque adeo rutilum thoraca indutus aënis</span><span class="linebreak"></span>
<span class="line">horrebat squamis.</span><span class="linebreak"></span></p></blockquote>
<p class="noindent">Accius in Pelopidibus<a class="footnoteLink" href="#note_LCL512_120_161" id="target_note_LCL512_120_161"><sup>161</sup></a> ita scribit:</p>
<blockquote><p><span class="line">eius serpentis squamae squalido auro et purpura</span><span class="linebreak"></span>
<span class="line indent2">praetextae.<a class="footnoteLink" href="#note_LCL512_120_162" id="target_note_LCL512_120_162"><sup>162</sup></a></span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL512_120_161"><a class="footnoteCrossrefLink" href="#target_note_LCL512_120_161" title="Click to highlight in text"><sup class="lineRef">161</sup>Pelopidibus (<span class="italic">lapsu nostri</span>)] Pelopidis <span class="italic">Gell. 2. 6. 23</span></a></li><script type="text/javascript">document.getElementById('note_LCL512_120_161').style.display = "none";</script><li class="note" id="note_LCL512_120_162"><a class="footnoteCrossrefLink" href="#target_note_LCL512_120_162" title="Click to highlight in text"><sup class="lineRef">162</sup>praetextae] per- <span class="italic">Gell. Ibid.</span></a></li><script type="text/javascript">document.getElementById('note_LCL512_120_162').style.display = "none";</script></ul></section></notes></section>