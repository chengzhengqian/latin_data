<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

curandae gratia, pronuntiavit tunc ovem per ferias licere
mersari, si hoc remedii causa fieret:</p>
<blockquote><p><span class="line">balantumque gregem fluvio mersare salubri.</span><span class="linebreak"></span></p></blockquote>
<p>adiciendo enim salubri ostendit avertendi morbi gratia
tantum modo, non etiam ob lucrum purgandae lanae causa
fieri concessum.</p>
<p>13. ‘Haec de festis et qui inde nascuntur, qui etiam nefasti
vocantur; nunc de profestis et qui ex his procedunt loquemur,
id est fastis, comitialibus, comperendinis, statis,
proeliaribus.</p>
<p>14. ‘Fasti sunt quibus licet fari praetori tria verba sollemnia,
“do dico addico.” his contrarii sunt nefasti. comitiales
sunt quibus cum populo agi licet, et fastis quidem
lege agi potest, cum populo non potest, comitialibus
utrumque potest; comperendini quibus vadimonium licet
dicere; stati qui iudicii causa cum peregrino instituuntur,
ut Plautus in Curculione,<a class="footnoteLink" href="#note_LCL510_192_84" id="target_note_LCL510_192_84"><sup>84</sup></a>
<q><span class="line">si status condictus cum hoste intercessit<a class="footnoteLink" href="#note_LCL510_192_85" id="target_note_LCL510_192_85"><sup>85</sup></a> dies.</span><span class="linebreak"></span></q>
“hostem” nunc more vetere significat “peregrinum.”</p>
</section><notes><section class="footnotes"><ul><li class="note" id="note_LCL510_192_84"><a class="footnoteCrossrefLink" href="#target_note_LCL510_192_84" title="Click to highlight in text"><sup class="lineRef">84</sup>curculione V<sup>2</sup>: gurgulione ω (<span class="italic">fort. rectius</span> Gorgylione, <span class="italic">cf.
Fontaine 2009, 61–68</span>)</a></li><script type="text/javascript">document.getElementById('note_LCL510_192_84').style.display = "none";</script><li class="note" id="note_LCL510_192_85"><a class="footnoteCrossrefLink" href="#target_note_LCL510_192_85" title="Click to highlight in text"><sup class="lineRef">85</sup>intercedit <span class="italic">Plaut.</span></a></li><script type="text/javascript">document.getElementById('note_LCL510_192_85').style.display = "none";</script></ul></section></notes></section>