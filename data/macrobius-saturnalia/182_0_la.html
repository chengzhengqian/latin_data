<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<p>7. ‘Eadem Iulia mature habere coeperat canos, quos legere
secrete solebat. subitus interventus patris aliquando
oppressit ornatrices. dissimulavit Augustus deprehensis
super vestem earum canis, et aliis sermonibus tempore
extracto induxit aetatis mentionem interrogavitque filiam
utrum post aliquot annos cana esse mallet an calva; et cum
illa respondisset, “ego, pater, cana esse malo,” sic illi mendacium
obiecit: “quid ergo istae te calvam tam cito faciunt?”</p>
<p>8. Item cum gravem amicum audisset Iulia suadentem
melius facturam<a class="footnoteLink" href="#note_LCL510_364_39" id="target_note_LCL510_364_39"><sup>39</sup></a> si se composuisset ad exemplar
paternae frugalitatis, ait, “ille obliviscitur Caesarem se
esse, ego memini me Caesaris filiam.”</p>
<p>9. ‘Cumque conscii flagitiorum mirarentur quo modo
similes Agrippae filios pareret, quae tam vulgo potestatem
corporis sui faceret, ait, “numquam enim nisi navi plena
tollo vectorem.”</p>
<p>10. Simile dictum Popilliae<a class="footnoteLink" href="#note_LCL510_364_40" id="target_note_LCL510_364_40"><sup>40</sup></a> Marci filiae,
quae miranti cuidam quid esset quapropter aliae bestiae
numquam marem desiderarent nisi cum praegnantes vellent
fieri, respondit, “bestiae enim sunt.”</p>
<p><span class="br"></span><span class="lineNumber">6</span><span class="br"></span>‘Sed ut a feminis ad viros et a lascivis iocis ad honestos
revertar, Cascellius<a class="footnoteLink" href="#note_LCL510_364_41" id="target_note_LCL510_364_41"><sup>41</sup></a> iuris consultus urbanitatis mirae libertatisque
habebatur, praecipue tamen is iocus eius innotuit.
lapidatus a populo Vatinius cum gladiatorium munus
ederet obtinuerat ut aediles edicerent, nequis in harenam






</p></section><notes><section class="footnotes"><ul><li class="note" id="note_LCL510_364_39"><a class="footnoteCrossrefLink" href="#target_note_LCL510_364_39" title="Click to highlight in text"><sup class="lineRef">39</sup>facturam R<sup>2</sup>AC: futuram ω (<span class="italic">om.</span> P)</a></li><script type="text/javascript">document.getElementById('note_LCL510_364_39').style.display = "none";</script><li class="note" id="note_LCL510_364_40"><a class="footnoteCrossrefLink" href="#target_note_LCL510_364_40" title="Click to highlight in text"><sup class="lineRef">40</sup>Popilliae] Populiae ω (<span class="italic">quod nomen fere nusquam invenitur</span>)</a></li><script type="text/javascript">document.getElementById('note_LCL510_364_40').style.display = "none";</script><li class="note" id="note_LCL510_364_41"><a class="footnoteCrossrefLink" href="#target_note_LCL510_364_41" title="Click to highlight in text"><sup class="lineRef">41</sup>Cascellius <span class="italic">ed. Paris. 1585</span>: caecilius ω (<span class="italic">recte infra</span>)</a></li><script type="text/javascript">document.getElementById('note_LCL510_364_41').style.display = "none";</script></ul></section></notes></section>