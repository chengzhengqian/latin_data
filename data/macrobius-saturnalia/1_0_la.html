<section class="div1 language" lang="la"><header><hgroup><h1>Saturnalia</h1></hgroup></header>
<h1><span class="ac">Macrobii Ambrosii Theodosii Viri Clarissimi et Illvstris</span></h1>
<section class="div2">
<h3><span class="ac">Conviviorvm Primi Diei Satvrnaliorvm<a class="footnoteLink" href="#note_LCL510_2_1" id="target_note_LCL510_2_1"><sup>1</sup></a></span></h3>
<p>1. Multas variasque res in hac vita nobis, Eustathi fili, natura
conciliavit; sed nulla nos magis quam eorum qui e nobis
essent procreati caritate devinxit eamque nostram in his
educandis atque erudiendis curam esse voluit, ut parentes
neque—si id quod cuperent ex sententia cederet—tantum
ulla alia ex re voluptatis neque—si contra eveniret—tantum
maeroris capere possint.</p>
<p>2. hinc est quod mihi quoque
institutione tua nihil antiquius aestimatur, ad cuius perfectionem
compendia longis anfractibus anteponenda ducens
moraeque omnis impatiens non opperior ut per haec sola
promoveas quibus ediscendis naviter ipse invigilas, sed
ago ut ego quoque tibi legerim, et quicquid mihi—vel te
iam in lucem edito vel antequam nascereris—in diversis
seu Graecae seu Romanae linguae voluminibus elaboratum
est, id totum sit tibi scientiae supellex et quasi de quodam

</p></section><notes><section class="footnotes"><ul><li class="note" id="note_LCL510_2_1"><a class="footnoteCrossrefLink" href="#target_note_LCL510_2_1" title="Click to highlight in text"><sup class="lineRef">1</sup>CONVIVIORVM . . . SATVRNALIORVM <span class="italic">om.</span> GςVC, <span class="italic">post</span>
SATVRNALIORVM <span class="italic">add.</span> incipit NFA, incipit feliciter BR, liber
incipit DX, liber ∙i∙ incipit P</a></li><script type="text/javascript">document.getElementById('note_LCL510_2_1').style.display = "none";</script></ul></section></notes></section>