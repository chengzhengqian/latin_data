<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">



neque fit admixtione dilutior et per vacuum means gustatu
fortiore sentitur.’</p>
<p>18. ‘Hoc quoque sciendum mihi est,’ Avienus ait, ‘cur
qui esuriens biberit aliquantulum famem sublevat, qui
vero sitiens cibum sumpserit non solum non domat sitim
sed magis magisque cupidinem potus accendit?’</p>
<p>19. ‘nota
est,’ inquit Dysarius, ‘causa. nam liquori quidem nihil
officit quin sumptus ad omnes corporis partes quoquo versus
permanet et venas compleat, et ideo inedia quae inanitatem
fecerat, accepto potus remedio, quasi iam non in
totum vacua recreatur. cibatus vero utpote concretior et
grandior in venas non nisi paulatim confectus admittitur.
ideo sitim quam repperit nullo solatio sublevat, immo
quicquid foris umoris nactus est exorbet et inde penuria
eius, quae sitis vocatur, augetur.’</p>
<p>20. ‘Nec hoc mihi,’ Avienus ait, ‘ignoratum relinquo:
cur maior voluptas est cum sitis potu extinguitur quam
cum fames sedatur cibo?’ et Dysarius: ‘ex praedictis hoc
quoque liquet. nam potionis totus haustus in omne corpus
simul penetrat et omnium partium sensus facit unam
maximam et sensibilem voluptatem, cibus autem exiguo
subministratu paulatim penuriam consolatur. ideo voluptas
eius multifariam comminuitur.’</p>
<p>21. ‘Hoc quoque si videtur addo quaesitis: cur qui avidius
vorant facilius satias capit<a class="footnoteLink" href="#note_LCL512_252_37" id="target_note_LCL512_252_37"><sup>37</sup></a> quam qui eadem quietius




</p></section><notes><section class="footnotes"><ul><li class="note" id="note_LCL512_252_37"><a class="footnoteCrossrefLink" href="#target_note_LCL512_252_37" title="Click to highlight in text"><sup class="lineRef">37</sup>capit <span class="italic">ed. Lugd. Bat. 1597</span>: capiunt ω</a></li><script type="text/javascript">document.getElementById('note_LCL512_252_37').style.display = "none";</script></ul></section></notes></section>