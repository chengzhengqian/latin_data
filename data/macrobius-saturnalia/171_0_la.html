<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">

tibi illum puerum male praecinctum.”</p>
<p>10. deinde cum Laberius
in fine ludorum anulo aureo honoratus a Caesare e
vestigio in quattuordecim ad spectandum<a class="footnoteLink" href="#note_LCL510_342_24" id="target_note_LCL510_342_24"><sup>24</sup></a> transiit, violato
ordine et cum detrectatus est eques Romanus et comminus
remissus, ait Cicero praetereunti Laberio et sedile
quaerenti, “recepissem te nisi anguste sederem,” simul et
illum respuens et in novum senatum iocatus, cuius numerum Caesar
supra fas auxerat. nec impune. respondit enim
Laberius, “mirum si anguste sedes qui soles duabus sellis
sedere,” exprobrata levitate Ciceroni, qua inmerito optimus
civis male audiebat.</p>
<p>11. idem Cicero alias facilitatem
Caesaris in adlegendo senatu inrisit palam. nam cum ab
hospite suo P. Mallio rogaretur ut decurionatum privigno
eius expediret adsistente frequentia dixit: “Romae, si vis,
habebit; Pompeiis difficile est.”</p>
<p>12. nec intra haec eius
mordacitas stetit: quippe ab Androne quodam Laodiceno
salutatus, cum causam adventus requisisset comperissetque—nam





</p></section><notes><section class="footnotes"><ul><li class="note" id="note_LCL510_342_24"><a class="footnoteCrossrefLink" href="#target_note_LCL510_342_24" title="Click to highlight in text"><sup class="lineRef">24</sup>spectandum J<sup>2</sup>CUS: expec- ω</a></li><script type="text/javascript">document.getElementById('note_LCL510_342_24').style.display = "none";</script></ul></section></notes></section>