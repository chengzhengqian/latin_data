<section class="div1 language" lang="la"><header><hgroup><h1>Saturnalia</h1></hgroup></header><section class="div2">
<blockquote><p><span class="line">. . . nunc alte vulnus adactum:</span><span class="linebreak"></span></p></blockquote>
<p class="noindent">quid enim aliud ex hoc intellegendum est quam hoc altum
vulnus esse amittere filium?</p>
<p>24. et rursus idem,</p>
<blockquote><p><span class="line">. . . haec via sola fuit qua perdere posses.</span><span class="linebreak"></span></p></blockquote>
<p class="noindent">sed et hic scilicet accipiendum est perire esse amittere
filium.</p>
<p>25. et Iuturna cum queritur quod adiuvare fratrem
prohibeatur,</p>
<blockquote><p><span class="line">immortalis ego? . . .</span><span class="linebreak"></span></p></blockquote>
<p class="noindent">quid enim sequitur? non est immortalitas in luctu vivere.</p>
<p>26. haec, ut dixi, vim definitionis habent et a poeta eleganter
introducta sunt.</p>
<p><span class="br"></span><span class="lineNumber">5</span><span class="br"></span>‘Sunt in arte rhetorica ad pathos movendum etiam hi
loci qui dicuntur circa rem, et movendis affectibus peropportuni
sunt. ex quibus primus est a simili. huius species
sunt tres: exemplum, parabola, imago; Graece παράδειγμα,
παραβολή, εἰκών.</p>
<p>2. ab exemplo Vergilius:</p>
<blockquote><p><span class="line">si potuit Manes accersere<a class="footnoteLink" href="#note_LCL511_186_22" id="target_note_LCL511_186_22"><sup>22</sup></a> coniugis Orpheus,</span><span class="linebreak"></span>
<span class="line">Threicia fretus cithara fidibusque canoris,</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL511_186_22"><a class="footnoteCrossrefLink" href="#target_note_LCL511_186_22" title="Click to highlight in text"><sup class="lineRef">22</sup>accersere (<span class="italic">codd.</span> MPRacγ <span class="italic">Verg., gramm aliquot</span>)] arcessere
<span class="italic">codd. plerique Verg. medii aevi, Serv., gramm. Plerique</span></a></li><script type="text/javascript">document.getElementById('note_LCL511_186_22').style.display = "none";</script></ul></section></notes></section>