<section class="div1 language" lang="la"><header><hgroup><h1>Saturnalia</h1></hgroup></header><section class="div2"><p class="noindent">


Herculis ultimi cum venirent<a class="footnoteLink" href="#note_LCL511_118_105" id="target_note_LCL511_118_105"><sup>105</sup></a> catillos ligurribant.
18. Lucilii versus hi sunt:</p>
<blockquote><p><span class="line">fingere praeterea, adferri quod quisque volebat.</span><span class="linebreak"></span>
<span class="line">illum sumina ducebant atque altilium lanx,</span><span class="linebreak"></span>
<span class="line">hunc pontes Tiberinus<a class="footnoteLink" href="#note_LCL511_118_106" id="target_note_LCL511_118_106"><sup>106</sup></a> duo inter captus catillo.</span><span class="linebreak"></span></p></blockquote>
<p><span class="br"></span><span class="lineNumber">17</span><span class="br"></span>‘Longum fiat si enumerare velim quot instrumenta
gulae inter illos vel ingenio excogitata sint vel studio confecta.
et hae nimirum causae fuerunt propter quas tot numero
leges de cenis et sumptibus ad populum ferebantur,
et imperari coepit ut patentibus ianuis pransitaretur et cenitaretur,
sic oculis civium testibus factis luxuriae modus
fieret.</p>
<p>2. prima autem omnium de cenis lex ad populum
Orchia pervenit, quam tulit C. Orchius tribunus plebi de
senatus sententia tertio anno quam Cato censor fuerat.
cuius verba quia sunt prolixa praetereo, summa autem eius
praescribebat numerum convivarum.</p>
<p>3. et haec est lex
Orchia de qua Cato mox orationibus suis vociferabatur,
quod plures quam praescripto eius cavebatur ad cenam
vocarentur.</p>
<p>‘Cumque auctoritatem novae legis aucta necessitas imploraret,
post annum vicesimum secundum legis Orchiae
Fannia lex data est, anno post Romam conditam secundum





</p></section><notes><section class="footnotes"><ul><li class="note" id="note_LCL511_118_105"><a class="footnoteCrossrefLink" href="#target_note_LCL511_118_105" title="Click to highlight in text"><sup class="lineRef">105</sup>cum venirent B<sup>2</sup>ςK<sup>2</sup>: convenirent ω</a></li><script type="text/javascript">document.getElementById('note_LCL511_118_105').style.display = "none";</script><li class="note" id="note_LCL511_118_106"><a class="footnoteCrossrefLink" href="#target_note_LCL511_118_106" title="Click to highlight in text"><sup class="lineRef">106</sup>-nus MK: -nos ω</a></li><script type="text/javascript">document.getElementById('note_LCL511_118_106').style.display = "none";</script></ul></section></notes></section>