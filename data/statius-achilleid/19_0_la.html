<section class="div1 language" lang="la"><section class="div2">
<p class="lineGroup">
<span class="line">donec in angustam ceciderunt undique vallem;</span><span class="linebreak"></span>
<span class="line">inque vicem stupuere greges socioque timore</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>mansuescunt: simul hirtus aper, simul ursa lupusque</span><span class="linebreak"></span>
<span class="line">cogitur et captos contempsit cerva leones.</span><span class="linebreak"></span>
<span class="line indent2">Sed quamquam et gemini pariter sua bella capessant</span><span class="linebreak"></span>
<span class="line">Atridae famamque avida virtute paternam</span><span class="linebreak"></span>
<span class="line">Tydides Sthenelusque premant, nec cogitet annos</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>Antilochus septemque Aiax umbone coruscet</span><span class="linebreak"></span>
<span class="line">armenti reges atque aequum moenibus orbem,</span><span class="linebreak"></span>
<span class="line">consiliisque armisque vigil contendat Ulixes:</span><span class="linebreak"></span>
<span class="line">omnis in absentem belli manus ardet Achillem,</span><span class="linebreak"></span>
<span class="line">nomen Achillis amant et in Hectora solus Achilles</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>poscitur; illum unum Teucris Priamoque loquuntur</span><span class="linebreak"></span>
<span class="line">fatalem. quis enim Haemoniis sub vallibus alter</span><span class="linebreak"></span>
<span class="line">creverit effossa reptans nive? cuius adortus</span><span class="linebreak"></span>
<span class="line">cruda rudimenta et teneros formaverit annos</span><span class="linebreak"></span>
<span class="line">Centaurus? patrii propior cui linea caeli,</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>quemve alium Stygios tulerit secreta per amnes</span><span class="linebreak"></span>
<span class="line">Nereis et pulchros ferro praestruxerit artus?</span><span class="linebreak"></span>
<span class="line">haec Graiae castris iterant traduntque cohortes.</span><span class="linebreak"></span>
<span class="line">cedit turba ducum vincique haud maesta fatetur.</span><span class="linebreak"></span>
<span class="line">sic cum pallentes Phlegraea in castra coirent</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>caelicolae iamque Odrysiam Gradivus in hastam</span><span class="linebreak"></span>
<span class="line">surgeret et Libycos Tritonia tolleret angues</span><span class="linebreak"></span>
<span class="line">ingentemque manu curvaret Delius arcum,</span><span class="linebreak"></span>
<span class="line">stabat anhela metu solum Natura Tonantem</span><span class="linebreak"></span>
<span class="line">respiciens, quando ille hiemes tonitrusque vocaret</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>nubibus, igniferam quot fulmina posceret Aetnen.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_348_488"><sup class="lineRef">488</sup>Natura] iam turba <span class="italic">Baehrens</span>
</li></ul></section></notes></section>