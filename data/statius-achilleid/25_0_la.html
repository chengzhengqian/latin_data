<section class="div1 language" lang="la"><section class="div2">
<p class="lineGroup">
<span class="line">consedere chori paulumque exercita pulsu</span><span class="linebreak"></span>
<span class="line">aera tacent, tenero cum solus ab agmine Achilles</span><span class="linebreak"></span>
<span class="line">haec secum: ‘Quonam timidae commenta parentis</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>usque feres, primumque imbelli carcere perdes</span><span class="linebreak"></span>
<span class="line">florem animi? non tela licet Mavortia dextra,</span><span class="linebreak"></span>
<span class="line">non trepidas agitare feras? ubi campus et amnes</span><span class="linebreak"></span>
<span class="line">Haemonii? quaerisne meos, Sperchie, natatus</span><span class="linebreak"></span>
<span class="line">promissasque comas? an desertoris alumni</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>nullus honos, Stygiasque procul iam raptus ad umbras</span><span class="linebreak"></span>
<span class="line">dicor, et orbatus plangit mea funera Chiron?</span><span class="linebreak"></span>
<span class="line">tu nunc tela manu, nostros tu dirigis arcus</span><span class="linebreak"></span>
<span class="line">nutritosque mihi scandis, Patrocle, iugales?</span><span class="linebreak"></span>
<span class="line">ast ego pampineis diffundere bracchia thyrsis</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>et tenuare colus (pudet haec taedetque fateri)</span><span class="linebreak"></span>
<span class="line">iam scio. quin etiam dilectae virginis ignem</span><span class="linebreak"></span>
<span class="line">aequaevamque facem captus noctesque diesque</span><span class="linebreak"></span>
<span class="line">dissimulas. quonam usque premes urentia pectus</span><span class="linebreak"></span>
<span class="line">vulnera? teque marem (pudet heu!) nec amore probabis?’</span><span class="linebreak"></span>
<span class="line indent2"><span class="br"></span><span class="lineNumber">640</span><span class="br"></span>Sic ait et densa noctis gavisus in umbra</span><span class="linebreak"></span>
<span class="line">tempestiva suis torpere silentia furtis</span><span class="linebreak"></span>
<span class="line">vi potitur votis et toto pectore veros</span><span class="linebreak"></span>
<span class="line">admovet amplexus; vidit chorus omnis ab alto</span><span class="linebreak"></span>
<span class="line">astrorum et tenerae rubuerunt cornua Lunae.</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>illa quidem clamore nemus montemque replevit;</span><span class="linebreak"></span>
<span class="line">sed Bacchi comites, discussa nube soporis,</span><span class="linebreak"></span>
<span class="line">signa choris indicta putant; fragor undique notus</span><span class="linebreak"></span>
<span class="line">tollitur, et thyrsos iterum vibrabat Achilles,</span><span class="linebreak"></span>
<span class="line">ante tamen dubiam verbis solatus amicis:</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>‘Ille ego (quid trepidas?) genitum quem caerula mater</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_360_643"><sup class="lineRef">643</sup>vidit P: risit ω</li></ul></section></notes></section>