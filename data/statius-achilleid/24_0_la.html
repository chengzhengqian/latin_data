<section class="div1 language" lang="la"><section class="div2">
<p class="lineGroup">
<span class="line"><span class="br"></span><span class="lineNumber">595</span><span class="br"></span>alternam renovare piae trieterida matres</span><span class="linebreak"></span>
<span class="line">consuerant scissumque pecus terraque revulsas</span><span class="linebreak"></span>
<span class="line">ferre trabes gratosque deo praestare furores.</span><span class="linebreak"></span>
<span class="line">lex procul ire mares; iterat praecepta verendus</span><span class="linebreak"></span>
<span class="line">ductor, inaccessumque viris edicitur antrum.</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>nec satis est: stat fine dato metuenda sacerdos</span><span class="linebreak"></span>
<span class="line">exploratque aditus, ne quis temerator oberret</span><span class="linebreak"></span>
<span class="line">agmine femineo: tacitus sibi risit Achilles.</span><span class="linebreak"></span>
<span class="line">illum virgineae ducentem signa catervae</span><span class="linebreak"></span>
<span class="line">magnaque difficili solventem bracchia motu</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>(et sexus pariter decet et mendacia matris)</span><span class="linebreak"></span>
<span class="line">mirantur comites. nec iam pulcherrima turbae</span><span class="linebreak"></span>
<span class="line">Deidamia suae tantumque admota superbo</span><span class="linebreak"></span>
<span class="line">vincitur Aeacidae, quantum premit ipsa sorores.</span><span class="linebreak"></span>
<span class="line">ut vero e tereti demisit nebrida collo</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>errantesque sinus hedera collegit et alte</span><span class="linebreak"></span>
<span class="line">cinxit purpureis flaventia tempora vittis</span><span class="linebreak"></span>
<span class="line">vibravitque gravi redimitum missile dextra,</span><span class="linebreak"></span>
<span class="line">attonito stat turba metu sacrisque relictis</span><span class="linebreak"></span>
<span class="line">illum ambire libet pronosque attollere vultus.</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>talis, ubi ad Thebas vultumque animumque remisit</span><span class="linebreak"></span>
<span class="line">Euhius et patrio satiavit pectora luxu,</span><span class="linebreak"></span>
<span class="line">serta comis mitramque levat thyrsumque virentem</span><span class="linebreak"></span>
<span class="line">armat et hostiles invisit fortior Indos.</span><span class="linebreak"></span>
<span class="line indent2">Scandebat roseo medii fastigia caeli</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>Luna iugo, totis ubi Somnus inertior alis</span><span class="linebreak"></span>
<span class="line">defluit in terras mutumque amplectitur orbem.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_358_602"><sup class="lineRef">602</sup>sibi risit Pψ: subr- ω</li></ul></section></notes></section>