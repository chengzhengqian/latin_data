<section class="div1 language" lang="la"><section class="div2">
<p class="lineGroup">
<span class="line"><span class="br"></span><span class="lineNumber">435</span><span class="br"></span>attritu et pigris addunt mucronibus iras.</span><span class="linebreak"></span>
<span class="line">nec modus aut arcus lentare aut fundere glandes</span><span class="linebreak"></span>
<span class="line">aut torrere sudes galeasque attollere conis.</span><span class="linebreak"></span>
<span class="line">hos inter motus pigram gemit una quietem</span><span class="linebreak"></span>
<span class="line">Thessalia et geminis incusat Fata querellis,</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>quod senior Peleus nec adhuc maturus Achilles.</span><span class="linebreak"></span>
<span class="line indent2">Iam Pelopis terras Graiumque exhauserat orbem</span><span class="linebreak"></span>
<span class="line">praecipitans in transtra viros insanus equosque</span><span class="linebreak"></span>
<span class="line">Bellipotens. fervent portus et operta carinis</span><span class="linebreak"></span>
<span class="line">stagna suasque hiemes classis promota suosque</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>attollit fluctus; ipsum iam puppibus aequor</span><span class="linebreak"></span>
<span class="line">deficit et totos consumunt carbasa ventos.</span><span class="linebreak"></span>
<span class="line indent2">Prima ratis Danaas Hecateia congregat Aulis,</span><span class="linebreak"></span>
<span class="line">rupibus expositis longique crepidine dorsi</span><span class="linebreak"></span>
<span class="line">Euboicum scandens Aulis mare, litora multum</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>montivagae dilecta deae, iuxtaque Caphereus</span><span class="linebreak"></span>
<span class="line">latratum pelago tollens caput. ille Pelasgas</span><span class="linebreak"></span>
<span class="line">ut vidit tranare rates, ter monte ter undis</span><span class="linebreak"></span>
<span class="line">intonuit saevaeque dedit praesagia noctis.</span><span class="linebreak"></span>
<span class="line">coetus ibi armorum Troiae fatalis, ibi ingens</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>iuratur bellum, donec sol annuus omnes</span><span class="linebreak"></span>
<span class="line">conficeret metas. tunc primum Graecia vires</span><span class="linebreak"></span>
<span class="line">contemplata suas; tunc sparsa ac dissona moles</span><span class="linebreak"></span>
<span class="line">in corpus vultumque coit et rege sub uno</span><span class="linebreak"></span>
<span class="line">disposita est. sic curva feras indago latentes</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>claudit et admotis paulatim cassibus artat.</span><span class="linebreak"></span>
<span class="line">illae ignem sonitumque pavent diffusaque linquunt</span><span class="linebreak"></span>
<span class="line">avia miranturque suum decrescere montem,</span><span class="linebreak"></span>
</p>
</section><notes></notes></section>