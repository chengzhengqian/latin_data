<section class="div1 language" lang="la"><section class="div2">
<p class="lineGroup">
<span class="line">nutritorque ingens et cruda exordia magnae</span><span class="linebreak"></span>
<span class="line">indolis. effrenae tumidum velut igne iuventae</span><span class="linebreak"></span>
<span class="line">si quis equum primis summittere temptet habenis:</span><span class="linebreak"></span>
<span class="line">ille diu campis fluviisque et honore superbo</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>gavisus non colla iugo, non aspera praebet</span><span class="linebreak"></span>
<span class="line">ora lupis dominique fremit captivus inire</span><span class="linebreak"></span>
<span class="line">imperia atque alios miratur discere cursus.</span><span class="linebreak"></span>
<span class="line indent2">Quis deus attonitae fraudes astumque parenti</span><span class="linebreak"></span>
<span class="line">contulit? indocilem quae mens detraxit Achillem?</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>Palladi litoreae celebrabat Scyros honorum</span><span class="linebreak"></span>
<span class="line">forte diem, placidoque satae Lycomede sorores</span><span class="linebreak"></span>
<span class="line">luce sacra patriis, quae rara licentia, muris</span><span class="linebreak"></span>
<span class="line">exierant dare veris opes divaeque severas</span><span class="linebreak"></span>
<span class="line">fronde ligare comas et spargere floribus hastam.</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>omnibus eximium formae decus, omnibus idem</span><span class="linebreak"></span>
<span class="line">cultus et expleto teneri iam fine pudoris</span><span class="linebreak"></span>
<span class="line">virginitas matura toris annique tumentes.</span><span class="linebreak"></span>
<span class="line">sed quantum virides pelagi Venus addita Nymphas</span><span class="linebreak"></span>
<span class="line">obruit, aut umeris quantum Diana relinquit</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>Naidas, effulget tantum regina decori</span><span class="linebreak"></span>
<span class="line">Deidamia chori pulchrisque sororibus obstat.</span><span class="linebreak"></span>
<span class="line">illius et roseo flammatur purpura vultu</span><span class="linebreak"></span>
<span class="line">et gemmis lux maior inest et blandius aurum:</span><span class="linebreak"></span>
<span class="line">atque ipsi par forma deae est, si pectoris angues</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>ponat et exempta pacetur casside vultus.</span><span class="linebreak"></span>
<span class="line">hanc ubi ducentem longe socia agmina vidit,</span><span class="linebreak"></span>
<span class="line">trux puer et nullo temeratus pectora motu</span><span class="linebreak"></span>
<span class="line">deriguit totisque novum bibit ossibus ignem.</span><span class="linebreak"></span>
<span class="line">nec latet haustus amor, sed fax vibrata medullis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_334_281"><sup class="lineRef">281</sup>fremit P: ge- Ï‰</li></ul></section></notes></section>