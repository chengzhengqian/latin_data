<section class="div1 language" lang="la"><section class="div2">
<p class="lineGroup">
<span class="line indent2">‘Si mihi, care puer, thalamos sors aequa tulisset,</span><span class="linebreak"></span>
<span class="line">quos dabat, aetheriis ego te complexa tenerem</span><span class="linebreak"></span>
<span class="line">sidus grande plagis, magnique puerpera caeli</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>nil humiles Parcas terrenaque fata vererer.</span><span class="linebreak"></span>
<span class="line">nunc impar tibi, nate, genus, praeclusaque leti</span><span class="linebreak"></span>
<span class="line">tantum a matre via est; quin et metuenda propinquant</span><span class="linebreak"></span>
<span class="line">tempora et extremis admota pericula metis.</span><span class="linebreak"></span>
<span class="line">cedamus, paulumque animos submitte viriles</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>atque habitus dignare meos. si Lydia dura</span><span class="linebreak"></span>
<span class="line">pensa manu mollesque tulit Tirynthius hastas,</span><span class="linebreak"></span>
<span class="line">si decet aurata Bacchum vestigia palla</span><span class="linebreak"></span>
<span class="line">verrere, virgineos si Iuppiter induit artus,</span><span class="linebreak"></span>
<span class="line">nec magnum ambigui fregerunt Caenea sexus:</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>hac sine, quaeso, minas nubemque exire malignam.</span><span class="linebreak"></span>
<span class="line">mox iterum campos, iterum Centaurica reddam</span><span class="linebreak"></span>
<span class="line">lustra tibi: per ego hoc decus et ventura iuventae</span><span class="linebreak"></span>
<span class="line">gaudia, si terras humilemque experta maritum</span><span class="linebreak"></span>
<span class="line">te propter, si progenitum Stygos amne severo</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>armavi (totumque utinam!), cape tuta parumper</span><span class="linebreak"></span>
<span class="line">tegmina nil nocitura animo. cur ora reducis</span><span class="linebreak"></span>
<span class="line">quidve parant oculi? pudet hoc mitescere cultu?</span><span class="linebreak"></span>
<span class="line">per te, care puer, cognata per aequora iuro,</span><span class="linebreak"></span>
<span class="line">nesciet hoc Chiron.’</span><span class="linebreak"></span>
<span class="line indent7">Sic horrida pectora tractat</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>nequiquam mulcens; obstat genitorque roganti</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_332_265"><sup class="lineRef">265</sup>hac <span class="italic">ex</span> has (?) ψ, <span class="italic">Postgate</span>: hae P: has ω nubemque … malignam P: numenque … malignum ω</li></ul></section></notes></section>