<section class="div1 language" lang="la"><section class="div2">
<p class="lineGroup">
<span class="line"><span class="br"></span><span class="lineNumber">920</span><span class="br"></span>credit et opposito genitorem placat Achille.</span><span class="linebreak"></span>
<span class="line indent2">Mittitur Haemoniam, magnis qui Pelea factis</span><span class="linebreak"></span>
<span class="line">impleat et classem comitesque in proelia poscat.</span><span class="linebreak"></span>
<span class="line">nec non et geminas regnator Scyrius alnos</span><span class="linebreak"></span>
<span class="line">deducit genero viresque excusat Achivis.</span><span class="linebreak"></span>
<span class="line"><span class="br"></span><span class="lineNumber">925</span><span class="br"></span>tunc epulis consumpta dies, tandemque retectum</span><span class="linebreak"></span>
<span class="line">foedus et intrepidos nox conscia iungit amantes.</span><span class="linebreak"></span>
<span class="line indent2">Illius ante oculos nova bella et Xanthus et Ide</span><span class="linebreak"></span>
<span class="line">Argolicaeque rates, atque ipsas cogitat undas</span><span class="linebreak"></span>
<span class="line">auroramque timet. cara cervice mariti</span><span class="linebreak"></span>
<span class="line"><span class="br"></span><span class="lineNumber">930</span><span class="br"></span>fusa novi lacrimas iam solvit et occupat artus:</span><span class="linebreak"></span>
<span class="line">‘Aspiciamne iterum meque hoc in pectore ponam,</span><span class="linebreak"></span>
<span class="line">Aeacide? rursusque tuos dignabere portus,</span><span class="linebreak"></span>
<span class="line">an tumidus Teucrosque lares et capta reportans</span><span class="linebreak"></span>
<span class="line">Pergama virgineae noles meminisse latebrae?</span><span class="linebreak"></span>
<span class="line"><span class="br"></span><span class="lineNumber">935</span><span class="br"></span>quid precer, heu! timeamve prius? quidve anxia mandem,</span><span class="linebreak"></span>
<span class="line">cui vix flere vacat? modo te nox una deditque</span><span class="linebreak"></span>
<span class="line">inviditque mihi. thalamis haec tempora nostris?</span><span class="linebreak"></span>
<span class="line">hicne est liber hymen? o dulcia furta dolique,</span><span class="linebreak"></span>
<span class="line">o timor! abripitur miserae permissus Achilles.</span><span class="linebreak"></span>
<span class="line"><span class="br"></span><span class="lineNumber">940</span><span class="br"></span>I (neque enim tantos ausim revocare paratus),</span><span class="linebreak"></span>
<span class="line">i cautus, nec vana Thetin timuisse memento,</span><span class="linebreak"></span>
<span class="line">i felix nosterque redi! nimis improba posco:</span><span class="linebreak"></span>
<span class="line">iam te sperabunt lacrimis planctuque decorae</span><span class="linebreak"></span>
<span class="line">Troades optabuntque tuis dare colla catenis</span><span class="linebreak"></span>
<span class="line"><span class="br"></span><span class="lineNumber">945</span><span class="br"></span>et patriam pensare toris, aut ipsa placebit</span><span class="linebreak"></span>
<span class="line">Tyndaris, incesta nimium laudata rapina.</span><span class="linebreak"></span>
<span class="line">ast egomet primae puerilis fabula culpae</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_382_925"><sup class="lineRef">925</sup>retectum P: receptum ω</li></ul></section></notes></section>