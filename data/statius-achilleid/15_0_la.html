<section class="div1 language" lang="la"><section class="div2">
<p class="lineGroup">
<span class="line">solvendusque pudor; neve exercere protervas</span><span class="linebreak"></span>
<span class="line">gymnadas aut lustris nemorum concede vagari.</span><span class="linebreak"></span>
<span class="line">intus ale et similes inter seclude puellas;</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>litore praecipue portuque arcere memento.</span><span class="linebreak"></span>
<span class="line">vidisti modo vela Phrygum: iam mutua iura</span><span class="linebreak"></span>
<span class="line">fallere transmissae pelago didicere carinae.’</span><span class="linebreak"></span>
<span class="line indent2">Accedit dictis pater ingenioque parentis</span><span class="linebreak"></span>
<span class="line">occultum Aeaciden (quis divum fraudibus obstet?)</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>accipit; ultro etiam veneratur supplice dextra</span><span class="linebreak"></span>
<span class="line">et grates electus agit: nec turba piarum</span><span class="linebreak"></span>
<span class="line">Scyriadum cessat nimio defigere visu</span><span class="linebreak"></span>
<span class="line">virginis ora novae, quantum cervice comisque</span><span class="linebreak"></span>
<span class="line">emineat quantumque umeros ac pectora fundat.</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>dehinc sociare choros castisque accedere sacris</span><span class="linebreak"></span>
<span class="line">hortantur ceduntque loco et contingere gaudent.</span><span class="linebreak"></span>
<span class="line">qualiter Idaliae volucres, ubi mollia frangunt</span><span class="linebreak"></span>
<span class="line">nubila, iam longum caeloque domoque gregatae,</span><span class="linebreak"></span>
<span class="line">si iunxit pinnas diversoque hospita tractu</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>venit avis, cunctae primum mirantur et horrent;</span><span class="linebreak"></span>
<span class="line">mox propius propiusque volant, atque aëre in ipso</span><span class="linebreak"></span>
<span class="line">paulatim fecere suam plausuque secundo</span><span class="linebreak"></span>
<span class="line">circumeunt hilares et ad alta cubilia ducunt.</span><span class="linebreak"></span>
<span class="line indent2">Digreditur multum cunctata in limine mater,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>dum repetit monitus arcanaque murmura figit</span><span class="linebreak"></span>
<span class="line">auribus et tacito dat verba novissima vultu.</span><span class="linebreak"></span>
<span class="line">tunc excepta freto longe cervice reflexa</span><span class="linebreak"></span>
<span class="line">abnatat et blandis affatur litora votis:</span><span class="linebreak"></span>
<span class="line">‘Cara mihi tellus, magnae cui pignora curae</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_340_371"><sup class="lineRef">371</sup>locum ψ</li><li class="note text" id="note_LCL498_340_381"><sup class="lineRef">381</sup>voto ψ</li></ul></section></notes></section>