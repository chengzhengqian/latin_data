<section class="div1 language" lang="la"><section class="div2">
<p class="lineGroup">
<span class="line">‘Me tibi, care pater (dubium dimitte pavorem),</span><span class="linebreak"></span>
<span class="line">me dedit alma Thetis. te pridem tanta manebat</span><span class="linebreak"></span>
<span class="line">gloria. quaesitum Danais tu mittis Achillem,</span><span class="linebreak"></span>
<span class="line"><span class="br"></span><span class="lineNumber">895</span><span class="br"></span>gratior et magno, si fas dixisse, parente</span><span class="linebreak"></span>
<span class="line">et dulci Chirone mihi. sed corda parumper</span><span class="linebreak"></span>
<span class="line">huc adverte libens atque has bonus accipe voces:</span><span class="linebreak"></span>
<span class="line">Peleus te nato socerum et Thetis hospita iungunt</span><span class="linebreak"></span>
<span class="line">allegantque suos utroque a sanguine divos.</span><span class="linebreak"></span>
<span class="line"><span class="br"></span><span class="lineNumber">900</span><span class="br"></span>unam virgineo natarum ex agmine poscunt.</span><span class="linebreak"></span>
<span class="line">dasne? an gens humilis tibi degeneresque videmur?</span><span class="linebreak"></span>
<span class="line">non renuis? iunge ergo manus et concipe foedus</span><span class="linebreak"></span>
<span class="line">atque ignosce tuis. tacito iam cognita furto</span><span class="linebreak"></span>
<span class="line">Deidamia mihi; quid enim his obstare lacertis,</span><span class="linebreak"></span>
<span class="line"><span class="br"></span><span class="lineNumber">905</span><span class="br"></span>qua potuit nostras possessa repellere vires?</span><span class="linebreak"></span>
<span class="line">me luere ista iube; pono arma et reddo Pelasgis</span><span class="linebreak"></span>
<span class="line">et maneo. quid triste fremis? quid lumina mutas?</span><span class="linebreak"></span>
<span class="line">iam socer es.’ natum ante pedes prostravit et addit:</span><span class="linebreak"></span>
<span class="line">‘iamque avus. immitis quotiens iterabitur ensis?</span><span class="linebreak"></span>
<span class="line"><span class="br"></span><span class="lineNumber">910</span><span class="br"></span>turba sumus.’ tunc et Danai per sacra fidemque</span><span class="linebreak"></span>
<span class="line">hospitii blandusque precum compellit Ulixes.</span><span class="linebreak"></span>
<span class="line">ille, etsi carae comperta iniuria natae</span><span class="linebreak"></span>
<span class="line">et Thetidis mandata movent prodique videtur</span><span class="linebreak"></span>
<span class="line">depositum tam grande deae, tamen obvius ire</span><span class="linebreak"></span>
<span class="line"><span class="br"></span><span class="lineNumber">915</span><span class="br"></span>tot metuit fatis Argivaque bella morari;</span><span class="linebreak"></span>
<span class="line">fac velit: ipsam illic matrem sprevisset Achilles.</span><span class="linebreak"></span>
<span class="line">nec tamen abnuerit genero se iungere tali:</span><span class="linebreak"></span>
<span class="line">vincitur. arcanis effert pudibunda tenebris</span><span class="linebreak"></span>
<span class="line">Deidamia gradum, veniae nec protinus amens</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_380_905"><sup class="lineRef">905</sup>repellere vir (<span class="italic">sine ras</span>.) P: evadere flammas ω (<span class="italic">Kohlmann</span>)</li><li class="note text" id="note_LCL498_380_916"><sup class="lineRef">916</sup>
<span class="italic">versus suspectus</span> (<span class="italic">vide Dilke</span>)</li></ul></section></notes></section>