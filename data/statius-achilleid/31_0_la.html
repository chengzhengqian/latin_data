<section class="div1 language" lang="la"><section class="div2">
<p class="lineGroup">
<span class="line">rex prior alloquitur paterisque hortatur Achivos:</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>‘Invideo vestris, fateor, decora inclita gentis</span><span class="linebreak"></span>
<span class="line">Argolicae, coeptis; utinam et mihi fortior aetas,</span><span class="linebreak"></span>
<span class="line">quaeque fuit, Dolopas cum Scyria litora adortos</span><span class="linebreak"></span>
<span class="line">perdomui, fregique vadis, quae signa triumphi</span><span class="linebreak"></span>
<span class="line">vidistis celsa murorum in fronte, carinas!</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>saltem si suboles, aptum quam mittere bello—</span><span class="linebreak"></span>
<span class="line">nunc ipsi viresque meas et cara videtis</span><span class="linebreak"></span>
<span class="line">pignora: quando novos dabit haec mihi turba nepotes?’</span><span class="linebreak"></span>
<span class="line indent2">Dixerat, et sollers arrepto tempore Ulixes:</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>‘Haut spernenda cupis; quis enim non visere gentes</span><span class="linebreak"></span>
<span class="line">innumeras variosque duces atque agmina regum</span><span class="linebreak"></span>
<span class="line">ardeat? omne simul roburque decusque potentis</span><span class="linebreak"></span>
<span class="line">Europae meritos ultro iuravit in enses.</span><span class="linebreak"></span>
<span class="line">rura urbesque vacant, montes spoliavimus altos,</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>omne fretum longa velorum obtexitur umbra;</span><span class="linebreak"></span>
<span class="line">tradunt arma patres, rapit irrevocata iuventus.</span><span class="linebreak"></span>
<span class="line">non alias umquam tantae data copia famae</span><span class="linebreak"></span>
<span class="line">fortibus aut campo maiore exercita virtus.’</span><span class="linebreak"></span>
<span class="line indent2">Aspicit intentum vigilique haec aure trahentem,</span><span class="linebreak"></span>
<span class="line"><span class="br"></span><span class="lineNumber">795</span><span class="br"></span>cum paveant aliae demissaque lumina flectant,</span><span class="linebreak"></span>
<span class="line">atque iterat: ‘Quisquis proavis et gente superba,</span><span class="linebreak"></span>
<span class="line">quisquis equo iaculoque potens, qui praevalet arcu,</span><span class="linebreak"></span>
<span class="line">omnis honos illic, illic ingentia certant</span><span class="linebreak"></span>
<span class="line">nomina: vix timidae matres aut agmina cessant</span><span class="linebreak"></span>
<span class="line"><span class="br"></span><span class="lineNumber">800</span><span class="br"></span>virginea; ‹a› multum steriles damnatus in annos</span><span class="linebreak"></span>
<span class="line">invisusque deis, si quem haec nova gloria segnem</span><span class="linebreak"></span>
<span class="line">praeterit.’ exisset stratis, ni provida signo</span><span class="linebreak"></span>
<span class="line">Deidamia dato cunctas hortata sorores</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_372_780"><sup class="lineRef">780</sup>
<span class="italic">post 780 versum subditivum habent dett. nonnulli</span>
</li><li class="note text" id="note_LCL498_372_800"><sup class="lineRef">800</sup>
<span class="italic">add. Baehrens</span>
</li></ul></section></notes></section>