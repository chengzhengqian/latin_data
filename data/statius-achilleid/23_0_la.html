<section class="div1 language" lang="la"><section class="div2">
<p class="lineGroup">
<span class="line">nunc levibus sertis, lapsis nunc sponte canistris,</span><span class="linebreak"></span>
<span class="line">nunc thyrso parcente ferit, modo dulcia notae</span><span class="linebreak"></span>
<span class="line">fila lyrae tenuesque modos et carmina monstrat</span><span class="linebreak"></span>
<span class="line">Chironis ducitque manum digitosque sonanti</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>infringit citharae, nunc occupat ora canentis</span><span class="linebreak"></span>
<span class="line">et ligat amplexus et mille per oscula laudat.</span><span class="linebreak"></span>
<span class="line">illa libens discit, quo vertice Pelion, et quis</span><span class="linebreak"></span>
<span class="line">Aeacides, puerique auditum nomen et actus</span><span class="linebreak"></span>
<span class="line">assidue stupet et praesentem cantat Achillem.</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>ipsa quoque et validos proferre modestius artus</span><span class="linebreak"></span>
<span class="line">et tenuare rudes attrito pollice lanas</span><span class="linebreak"></span>
<span class="line">demonstrat reficitque colos et perdita dura</span><span class="linebreak"></span>
<span class="line">pensa manu; vocisque sonum pondusque tenentis,</span><span class="linebreak"></span>
<span class="line">quodque fugit comites, nimio quod lumine sese</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>figat et in verbis intempestivus anhelet,</span><span class="linebreak"></span>
<span class="line">miratur; iam iamque dolos aperire parantem</span><span class="linebreak"></span>
<span class="line">virginea levitate fugit prohibetque fateri.</span><span class="linebreak"></span>
<span class="line">sic sub matre Rhea iuvenis regnator Olympi</span><span class="linebreak"></span>
<span class="line">oscula securae dabat insidiosa sorori</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>frater adhuc, medii donec reverentia cessit</span><span class="linebreak"></span>
<span class="line">sanguinis et versos germana expavit amores.</span><span class="linebreak"></span>
<span class="line indent2">Tandem detecti timidae Nereidos astus.</span><span class="linebreak"></span>
<span class="line">lucus Agenorei sublimis ad orgia Bacchi</span><span class="linebreak"></span>
<span class="line">stabat et admissum caelo nemus; huius in umbra</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_356_572"><sup class="lineRef">572</sup>motae <span class="italic">Heinsius</span>
</li></ul></section></notes></section>