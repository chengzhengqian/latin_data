<section class="div1 language" lang="la"><section class="div2">
<p class="lineGroup">
<span class="line indent2">Atque ibi dum mixta vallati plebe suorum</span><span class="linebreak"></span>
<span class="line">et maris et belli consultant tempora reges,</span><span class="linebreak"></span>
<span class="line">increpitans magno vatem Calchanta tumultu</span><span class="linebreak"></span>
<span class="line">Protesilaus ait (namque huic bellare cupido</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>praecipua et primae iam tunc data gloria mortis):</span><span class="linebreak"></span>
<span class="line">‘O nimium Phoebi tripodumque oblite tuorum</span><span class="linebreak"></span>
<span class="line">Thestoride, quando ora deo possessa movebis</span><span class="linebreak"></span>
<span class="line">iustius aut quianam Parcarum occulta recludes?</span><span class="linebreak"></span>
<span class="line">cernis ut ignotum cuncti stupeantque fremantque</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>Aeaciden? sordet vulgo Calydonius heros</span><span class="linebreak"></span>
<span class="line">et magno genitus Telamone Aiaxque secundus;</span><span class="linebreak"></span>
<span class="line">nos quoque—sed Mavors et Troia arrepta probabunt.</span><span class="linebreak"></span>
<span class="line">illum neglectis (pudet heu!) ductoribus omnes</span><span class="linebreak"></span>
<span class="line">belligerum ceu numen amant. dic ocius: aut cur</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>serta comis et multus honos? quibus abditus oris</span><span class="linebreak"></span>
<span class="line">quave iubes tellure peti? nam fama nec antris</span><span class="linebreak"></span>
<span class="line">Chironis patria nec degere Peleos aula.</span><span class="linebreak"></span>
<span class="line">heia, irrumpe deos et Fata latentia vexa,</span><span class="linebreak"></span>
<span class="line">laurigerosque ignes, si quando, avidissimus hauri!</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>arma horrenda tibi saevosque remisimus enses,</span><span class="linebreak"></span>
<span class="line">numquam has imbelles galea violabere vittas,</span><span class="linebreak"></span>
<span class="line">sed felix numeroque ducum praestantior omni,</span><span class="linebreak"></span>
<span class="line">si magnum Danais pro te dependis Achillem.’</span><span class="linebreak"></span>
<span class="line indent2">Iamdudum trepido circumfert lumina motu</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>intrantemque deum primo pallore fatetur</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_350_498"><sup class="lineRef">498</sup>quianam P: quaenam ω recludis <span class="italic">Garrod, fort. recte</span>
</li><li class="note text" id="note_LCL498_350_499"><sup class="lineRef">499</sup>fremantque ψ: prema- Pψ: peta- ψ</li><li class="note text" id="note_LCL498_350_513"><sup class="lineRef">513</sup>dependis (de <span class="italic">in ras</span>.) P: porten- ω: deprehen- ψ</li></ul></section></notes></section>