<section class="div1 language" lang="la"><section class="div2">
<p class="lineGroup">
<span class="line">Thestorides; mox igne genas et sanguine torquens</span><span class="linebreak"></span>
<span class="line">nec socios nec castra videt, sed caecus et absens</span><span class="linebreak"></span>
<span class="line">nunc superum magnos deprendit in aethere coetus,</span><span class="linebreak"></span>
<span class="line">nunc sagas affatur aves, nunc dura Sororum</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>licia, turiferas modo consulit anxius aras</span><span class="linebreak"></span>
<span class="line">flammarumque apicem rapit et caligine sacra</span><span class="linebreak"></span>
<span class="line">pascitur. exsiliunt crines rigidisque laborat</span><span class="linebreak"></span>
<span class="line">vitta comis, nec colla loco nec in ordine gressus.</span><span class="linebreak"></span>
<span class="line">tandem fessa tremens longis mugitibus ora</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>solvit, et oppositum vox eluctata furorem est:</span><span class="linebreak"></span>
<span class="line">‘Quo rapis ingentem magni Chironis alumnum</span><span class="linebreak"></span>
<span class="line">femineis, Nerei, dolis? huc mitte: quid aufers?</span><span class="linebreak"></span>
<span class="line">non patiar: meus iste, meus. tu diva profundi?</span><span class="linebreak"></span>
<span class="line">et me Phoebus agit. latebris quibus abdere temptas</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>eversorem Asiae? video per Cycladas artas</span><span class="linebreak"></span>
<span class="line">attonitam et turpi quaerentem litora furto.</span><span class="linebreak"></span>
<span class="line">occidimus: placuit Lycomedis conscia tellus.</span><span class="linebreak"></span>
<span class="line">o scelus! en fluxae veniunt in pectora vestes.</span><span class="linebreak"></span>
<span class="line">scinde, puer, scinde et timidae ne cede parenti.</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>ei mihi, raptus abit! quaenam haec procul improba virgo?’</span><span class="linebreak"></span>
<span class="line indent2">Hic nutante gradu stetit amissisque furoris</span><span class="linebreak"></span>
<span class="line">viribus ante ipsas tremefactus corruit aras.</span><span class="linebreak"></span>
<span class="line">tunc haerentem Ithacum Calydonius occupat heros:</span><span class="linebreak"></span>
<span class="line">‘Nos vocat iste labor: neque enim comes ire recusem,</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>si tua cura trahat. licet ille sonantibus antris</span><span class="linebreak"></span>
<span class="line">Tethyos aversae gremioque prematur aquosi</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_352_521"><sup class="lineRef">521</sup>apicem Pψ: -es ψ</li><li class="note text" id="note_LCL498_352_529"><sup class="lineRef">529</sup>at <span class="italic">Sandstroem</span>
</li><li class="note text" id="note_LCL498_352_530"><sup class="lineRef">530</sup>altas Pω (<span class="italic">SB</span>; cf. 204)</li></ul></section></notes></section>