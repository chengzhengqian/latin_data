<section class="div1 language" lang="la"><section class="div2">
<p class="lineGroup">
<span class="line">lumine, sed solam nimium vidisse Dionen.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>atque adeo lis illa tuis exorta sub antris</span><span class="linebreak"></span>
<span class="line">concilio superum, dum Pelea dulce maritat</span><span class="linebreak"></span>
<span class="line">Pelion, et nostris iam tunc promitteris armis.</span><span class="linebreak"></span>
<span class="line">ira quatit victas; petit exitialia iudex</span><span class="linebreak"></span>
<span class="line">praemia; raptori faciles monstrantur Amyclae.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>ille Phrygas lucos, Matris penetralia caedit</span><span class="linebreak"></span>
<span class="line">turrigerae veritasque solo procumbere pinus</span><span class="linebreak"></span>
<span class="line">praecipitat terrasque freto delatus Achaeas</span><span class="linebreak"></span>
<span class="line">hospitis Atridae (pudet heu miseretque potentis</span><span class="linebreak"></span>
<span class="line">Europae!) spoliat thalamos, Helenaque superbus</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>navigat et captos ad Pergama devehit Argos.</span><span class="linebreak"></span>
<span class="line">inde dato passim varias rumore per urbes,</span><span class="linebreak"></span>
<span class="line">undique inexciti sibi quisque et sponte coimus</span><span class="linebreak"></span>
<span class="line">ultores: quis enim illicitis genialia rumpi</span><span class="linebreak"></span>
<span class="line">pacta dolis facilique trahi conubia raptu</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>ceu pecus armentumve aut vilis messis acervos</span><span class="linebreak"></span>
<span class="line">perferat? haec etiam fortes iactura moveret.</span><span class="linebreak"></span>
<span class="line">non tulit insidias divum imperiosus Agenor</span><span class="linebreak"></span>
<span class="line">mugitusque sacros et magno numine vectam</span><span class="linebreak"></span>
<span class="line">quaesiit Europen aspernatusque Tonantem est</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>vi generum; raptam Scythico de litore prolem</span><span class="linebreak"></span>
<span class="line">non tulit Aeetes ferroque et classe secutus</span><span class="linebreak"></span>
<span class="line">semideos reges et ituram in sidera puppim:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_390_61"><sup class="lineRef">61</sup>veritasque P: veti- ω</li><li class="note text" id="note_LCL498_390_75"><sup class="lineRef">75</sup>ut generum Pω (<span class="italic">Gronovius</span>)</li></ul></section></notes></section>