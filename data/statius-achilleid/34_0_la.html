<section class="div1 language" lang="la"><section class="div2">
<p class="lineGroup">
<span class="line">prima fames, timidoque pudet servisse magistro.</span><span class="linebreak"></span>
<span class="line">ut vero accessit propius luxque aemula vultum</span><span class="linebreak"></span>
<span class="line"><span class="br"></span><span class="lineNumber">865</span><span class="br"></span>reddidit et simili talem se vidit in auro,</span><span class="linebreak"></span>
<span class="line">horruit erubuitque simul. tunc acer Ulixes</span><span class="linebreak"></span>
<span class="line">admotus lateri summissa voce: ‘Quid haeres?</span><span class="linebreak"></span>
<span class="line">scimus,’ ait. ‘tu semiferi Chironis alumnus,</span><span class="linebreak"></span>
<span class="line">tu caeli pelagique nepos, te Dorica classis,</span><span class="linebreak"></span>
<span class="line"><span class="br"></span><span class="lineNumber">870</span><span class="br"></span>te tua suspensis exspectat Graecia signis,</span><span class="linebreak"></span>
<span class="line">ipsaque iam dubiis nutant tibi Pergama muris.</span><span class="linebreak"></span>
<span class="line">heia, abrumpe moras! sine perfida palleat Ide,</span><span class="linebreak"></span>
<span class="line">et iuvet haec audire patrem, pudeatque dolosam</span><span class="linebreak"></span>
<span class="line">sic pro te timuisse Thetin.’ iam pectus amictu</span><span class="linebreak"></span>
<span class="line"><span class="br"></span><span class="lineNumber">875</span><span class="br"></span>laxabat, cum grande tuba sic iussus Agyrtes</span><span class="linebreak"></span>
<span class="line">insonuit; fugiunt disiectis undique donis</span><span class="linebreak"></span>
<span class="line">implorantque patrem commotaque proelia credunt.</span><span class="linebreak"></span>
<span class="line">illius intactae cecidere a pectore vestes,</span><span class="linebreak"></span>
<span class="line">iam clipeus breviorque manu consumitur hasta</span><span class="linebreak"></span>
<span class="line"><span class="br"></span><span class="lineNumber">880</span><span class="br"></span>(mira fides) Ithacumque umeris excedere visus</span><span class="linebreak"></span>
<span class="line">Aetolumque ducem: tantum subita arma calorque</span><span class="linebreak"></span>
<span class="line">Martius horrenda confundit luce penates,</span><span class="linebreak"></span>
<span class="line">immanisque gradu, ceu protinus Hectora poscens,</span><span class="linebreak"></span>
<span class="line">stat medius trepidante domo, Peleaque virgo quaeritur.</span><span class="linebreak"></span>
<span class="line indent4"><span class="br"></span><span class="lineNumber">885</span><span class="br"></span>Ast alia plangebat parte retectos</span><span class="linebreak"></span>
<span class="line">Deidamia dolos, cuius cum grandia primum</span><span class="linebreak"></span>
<span class="line">lamenta et notas accepit pectore voces,</span><span class="linebreak"></span>
<span class="line">haesit et occulto virtus infracta calore est.</span><span class="linebreak"></span>
<span class="line">demittit clipeum regisque ad lumina versus</span><span class="linebreak"></span>
<span class="line"><span class="br"></span><span class="lineNumber">890</span><span class="br"></span>attonitum factis inopinaque monstra paventem,</span><span class="linebreak"></span>
<span class="line">sicut erat, nudis Lycomedem affatur in armis:</span><span class="linebreak"></span>
</p>
</section><notes></notes></section>