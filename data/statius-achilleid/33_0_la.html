<section class="div1 language" lang="la"><section class="div2">
<p class="lineGroup">
<span class="line">pectine Amazonio, modo quo citat orbe Lacaenas</span><span class="linebreak"></span>
<span class="line">Delia plaudentesque suis intorquet Amyclis.</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>tunc vero, tunc praecipue manifestus Achilles</span><span class="linebreak"></span>
<span class="line">nec servare vices nec bracchia iungere curat;</span><span class="linebreak"></span>
<span class="line">tunc molles gressus, tunc aspernatur amictus</span><span class="linebreak"></span>
<span class="line">plus solito rumpitque choros et plurima turbat.</span><span class="linebreak"></span>
<span class="line">sic indignantem thyrsos acceptaque matris</span><span class="linebreak"></span>
<span class="line"><span class="br"></span><span class="lineNumber">840</span><span class="br"></span>tympana iam tristes spectabant Penthea Thebae.</span><span class="linebreak"></span>
<span class="line indent2">Solvuntur laudata cohors repetuntque paterna</span><span class="linebreak"></span>
<span class="line">limina, ubi in mediae iamdudum sedibus aulae</span><span class="linebreak"></span>
<span class="line">munera virgineos visus tractura locarat</span><span class="linebreak"></span>
<span class="line">Tydides, signum hospitii pretiumque laboris,</span><span class="linebreak"></span>
<span class="line"><span class="br"></span><span class="lineNumber">845</span><span class="br"></span>hortaturque legant, nec rex placidissimus arcet.</span><span class="linebreak"></span>
<span class="line">heu simplex nimiumque rudis, qui callida dona</span><span class="linebreak"></span>
<span class="line">Graiorumque dolos variumque ignoret Ulixem!</span><span class="linebreak"></span>
<span class="line">hic aliae, qua sexus iners naturaque ducit,</span><span class="linebreak"></span>
<span class="line">aut teretes thyrsos aut respondentia temptant</span><span class="linebreak"></span>
<span class="line"><span class="br"></span><span class="lineNumber">850</span><span class="br"></span>tympana, gemmatis aut nectunt tempora limbis;</span><span class="linebreak"></span>
<span class="line">arma vident magnoque putant donata parenti.</span><span class="linebreak"></span>
<span class="line">at ferus Aeacides, radiantem ut comminus orbem</span><span class="linebreak"></span>
<span class="line">caelatum pugnas (saevis et forte rubebat</span><span class="linebreak"></span>
<span class="line">bellorum maculis) acclinem conspicit hastae,</span><span class="linebreak"></span>
<span class="line"><span class="br"></span><span class="lineNumber">855</span><span class="br"></span>infremuit torsitque genas, et fronte relicta</span><span class="linebreak"></span>
<span class="line">surrexere comae; nusquam mandata parentis,</span><span class="linebreak"></span>
<span class="line">nusquam occultus amor, totoque in pectore Troia est.</span><span class="linebreak"></span>
<span class="line">ut leo, materno cum raptus ab ubere mores</span><span class="linebreak"></span>
<span class="line">accepit pectique iubas hominemque vereri</span><span class="linebreak"></span>
<span class="line"><span class="br"></span><span class="lineNumber">860</span><span class="br"></span>edidicit nullasque rapi nisi iussus in iras,</span><span class="linebreak"></span>
<span class="line">si semel adverso radiavit lumine ferrum,</span><span class="linebreak"></span>
<span class="line">eiurata fides domitorque inimicus, in illum</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_376_847"><sup class="lineRef">847</sup>vafrumque <span class="italic">Heinsius</span>
</li></ul></section></notes></section>