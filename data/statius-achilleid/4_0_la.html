<section class="div1 language" lang="la"><section class="div2">
<p class="lineGroup">
<span class="line">has saltem (num semideos nostrumque reportant</span><span class="linebreak"></span>
<span class="line">Thesea?)—si quis adhuc undis honor, obrue puppes,</span><span class="linebreak"></span>
<span class="line">aut permitte fretum! nulla inclementia: fas sit</span><span class="linebreak"></span>
<span class="line">pro nato timuisse mihi. da pellere luctus,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>nec tibi de tantis placeat me fluctibus unum</span><span class="linebreak"></span>
<span class="line">litus et Iliaci scopulos habitare sepulcri.’</span><span class="linebreak"></span>
<span class="line indent2">Orabat laniata genas et pectore nudo</span><span class="linebreak"></span>
<span class="line">caeruleis obstabat equis. sed rector aquarum</span><span class="linebreak"></span>
<span class="line">invitat curru dictisque ita mulcet amicis:</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>‘Ne pete Dardaniam frustra, Theti, mergere classem;</span><span class="linebreak"></span>
<span class="line">fata vetant: ratus ordo deis miscere cruentas</span><span class="linebreak"></span>
<span class="line">Europamque Asiamque manus, consultaque belli</span><span class="linebreak"></span>
<span class="line">Iuppiter et tristes edixit caedibus annos.</span><span class="linebreak"></span>
<span class="line">quem tu illic natum Sigeo in pulvere, quanta</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>aspicies victrix Phrygiarum funera matrum,</span><span class="linebreak"></span>
<span class="line">cum tuus Aeacides tepido modo sanguine Teucros</span><span class="linebreak"></span>
<span class="line">undabit campos, modo crassa exire vetabit</span><span class="linebreak"></span>
<span class="line">flumina et Hectoreo tardabit funere currus</span><span class="linebreak"></span>
<span class="line">impelletque manu nostros, opera irrita, muros!</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>Pelea iam desiste queri thalamosque minores:</span><span class="linebreak"></span>
<span class="line">crederis peperisse Iovi; nec inulta dolebis</span><span class="linebreak"></span>
<span class="line">cognatisque utere fretis: dabo tollere fluctus,</span><span class="linebreak"></span>
<span class="line">cum reduces Danai nocturnaque signa Caphereus</span><span class="linebreak"></span>
</p>
</section><notes></notes></section>