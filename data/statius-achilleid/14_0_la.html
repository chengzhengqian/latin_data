<section class="div1 language" lang="la"><section class="div2">
<p class="lineGroup">
<span class="line">accipiunt formas ignemque manumque sequuntur,</span><span class="linebreak"></span>
<span class="line">talis erat divae natum mutantis imago.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>nec luctata diu; superest nam plurimus illi</span><span class="linebreak"></span>
<span class="line">invita virtute decor, fallitque tuentes</span><span class="linebreak"></span>
<span class="line">ambiguus tenuique latens discrimine sexus.</span><span class="linebreak"></span>
<span class="line indent2">Procedunt, iterumque monens iterumque fatigans</span><span class="linebreak"></span>
<span class="line">blanda Thetis: ‘Sic ergo gradum, sic ora manusque,</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>nate, feres comitesque modis imitabere fictis,</span><span class="linebreak"></span>
<span class="line">ne te suspectum molli non misceat aulae</span><span class="linebreak"></span>
<span class="line">rector et incepti pereant mendacia furti.’</span><span class="linebreak"></span>
<span class="line">dicit et admoto non distat comere tactu.</span><span class="linebreak"></span>
<span class="line">sic ubi virgineis Hecate lassata Therapnis</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>ad patrem fratremque redit, comes haeret eunti</span><span class="linebreak"></span>
<span class="line">mater et ipsa umeros exsertaque bracchia velat;</span><span class="linebreak"></span>
<span class="line">ipsa arcu pharetraque levat vestemque latentem</span><span class="linebreak"></span>
<span class="line">deducit sparsosque tumet componere crines.</span><span class="linebreak"></span>
<span class="line indent2">Protinus aggreditur regem atque ibi testibus aris</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>‘Hanc tibi,’ ait, ‘nostri germanam, rector, Achillis</span><span class="linebreak"></span>
<span class="line">(nonne vides ut torva genas aequandaque fratri?)</span><span class="linebreak"></span>
<span class="line">tradimus. arma umeris arcumque animosa petebat</span><span class="linebreak"></span>
<span class="line">ferre et Amazonio conubia pellere ritu.</span><span class="linebreak"></span>
<span class="line">sed mihi curarum satis est pro stirpe virili;</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>haec calathos et sacra ferat, tu frange regendo</span><span class="linebreak"></span>
<span class="line">indocilem sexuque tene, dum nubilis aetas</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_338_336"><sup class="lineRef">336</sup>invita P: invicta ω</li><li class="note text" id="note_LCL498_338_343"><sup class="lineRef">343</sup>distat P: cessat ω</li><li class="note text" id="note_LCL498_338_347"><sup class="lineRef">347</sup>arcum pharetrasque (-amque ψ) locat (gerit ψ)(<span class="italic">Schrader</span>)</li><li class="note text" id="note_LCL498_338_348"><sup class="lineRef">348</sup>timet Pψ: studet ψ (<span class="italic">Gronovius</span>)</li></ul></section></notes></section>