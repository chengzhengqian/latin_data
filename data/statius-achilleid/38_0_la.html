<section class="div1 language" lang="la"><section class="div2">
</section>
<section class="div2">
<h2><span class="ac">LIBER SECUNDUS</span></h2>
<p class="lineGroup">
<span class="line">Exuit implicitum tenebris umentibus orbem</span><span class="linebreak"></span>
<span class="line">Oceano prolata dies, genitorque coruscae</span><span class="linebreak"></span>
<span class="line">lucis adhuc hebetem vicina nocte levabat</span><span class="linebreak"></span>
<span class="line">et nondum excusso rorantem lampada ponto.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>et iam punicea nudatum pectora palla</span><span class="linebreak"></span>
<span class="line">insignemque ipsis, quae prima invaserat, armis</span><span class="linebreak"></span>
<span class="line">Aeaciden (quippe aura vocat cognataque suadent</span><span class="linebreak"></span>
<span class="line">aequora) prospectant cuncti iuvenemque ducemque</span><span class="linebreak"></span>
<span class="line">nil ausi meminisse pavent; sic omnia visu</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>mutatus rediit, ceu numquam Scyria passus</span><span class="linebreak"></span>
<span class="line">litora Peliacoque rates escendat ab antro.</span><span class="linebreak"></span>
<span class="line">tunc ex more deis (ita namque monebat Ulixes)</span><span class="linebreak"></span>
<span class="line">aequoribusque Austrisque litat fluctuque sub ipso</span><span class="linebreak"></span>
<span class="line">caeruleum regem tauro veneratur avumque</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Nerea: vittata genetrix placata iuvenca.</span><span class="linebreak"></span>
<span class="line">hic spumante salo iaciens tumida exta profatur:</span><span class="linebreak"></span>
<span class="line">‘Paruimus, genetrix, quamquam haut toleranda iuberes,</span><span class="linebreak"></span>
<span class="line">paruimus nimium: bella ad Troiana ratesque</span><span class="linebreak"></span>
<span class="line">Argolicas quaesitus eo.’ sic orsus et alno</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>insiluit penitusque Noto stridente propinquis</span><span class="linebreak"></span>
<span class="line">abripitur terris: et iam ardua ducere nubes</span><span class="linebreak"></span>
<span class="line">incipit et longo Scyros discedere ponto.</span><span class="linebreak"></span>
<span class="line indent2">Turre procul summa lacrimis comitata sororum</span><span class="linebreak"></span>
<span class="line">commissumque tenens et habentem nomina Pyrrhum</span><span class="linebreak"></span>
</p>
</section><notes></notes></section>