<section class="div1 language" lang="la"><section class="div2">
<p class="lineGroup">
<span class="line">exseret et dirum pariter quaeremus Ulixem.â€™</span><span class="linebreak"></span>
<span class="line indent2"><span class="br"></span><span class="lineNumber">95</span><span class="br"></span>Dixerat. illa gravi vultum demissa repulsa,</span><span class="linebreak"></span>
<span class="line">quae iam excire fretum et ratibus bellare parabat</span><span class="linebreak"></span>
<span class="line">Iliacis, alios animo commenta paratus,</span><span class="linebreak"></span>
<span class="line">tristis ad Haemonias detorquet bracchia terras.</span><span class="linebreak"></span>
<span class="line">ter conata manu, liquidum ter gressibus aequor</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>reppulit et niveas feriunt vada Thessala plantas.</span><span class="linebreak"></span>
<span class="line">laetantur montes et conubialia pandunt</span><span class="linebreak"></span>
<span class="line">antra sinus lateque deae Sperchios abundat</span><span class="linebreak"></span>
<span class="line">obvius et dulci vestigia circuit unda.</span><span class="linebreak"></span>
<span class="line">illa nihil gavisa locis, sed coepta fatigat</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>pectore consilia et sollers pietate magistra</span><span class="linebreak"></span>
<span class="line">longaevum Chirona petit. domus ardua montem</span><span class="linebreak"></span>
<span class="line">perforat et longo suspendit Pelion arcu;</span><span class="linebreak"></span>
<span class="line">pars exhausta manu, partem sua ruperat aetas.</span><span class="linebreak"></span>
<span class="line">signa tamen divumque tori et quem quisque sacrarit</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>accubitu genioque locum monstrantur; at intra</span><span class="linebreak"></span>
<span class="line">Centauri stabula alta patent, non aequa nefandis</span><span class="linebreak"></span>
<span class="line">fratribus: hic hominum nullos experta cruores</span><span class="linebreak"></span>
<span class="line">spicula nec truncae bellis genialibus orni</span><span class="linebreak"></span>
<span class="line">aut consanguineos fracti crateres in hostes,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>sed pharetrae insontes et inania terga ferarum.</span><span class="linebreak"></span>
<span class="line">haec quoque dum viridis; nam tunc labor unus inermi</span><span class="linebreak"></span>
<span class="line">nosse salutiferas dubiis animantibus herbas,</span><span class="linebreak"></span>
<span class="line">aut monstrare lyra veteres heroas alumno.</span><span class="linebreak"></span>
</p>
</section><notes></notes></section>