<section class="div1 language" lang="la"><header><hgroup><h1>Horace</h1></hgroup></header>
<p class="lineGroup">
<span class="line">vicinas urbes alit et grave sentit aratrum,</span><span class="linebreak"></span>
<span class="line">seu cursum mutavit iniquum frugibus amnis</span><span class="linebreak"></span>
<span class="line">doctus iter melius: mortalia facta peribunt,</span><span class="linebreak"></span>
<span class="line">nedum sermonum stet honos et gratia vivax.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>multa renascentur quae iam cecidere, cadentque</span><span class="linebreak"></span>
<span class="line">quae nunc sunt in honore vocabula, si volet usus,</span><span class="linebreak"></span>
<span class="line">quem penes arbitrium est et ius et norma loquendi.</span><span class="linebreak"></span>
<span class="line indent2">Res gestae regumque ducumque et tristia bella</span><span class="linebreak"></span>
<span class="line">quo scribi possent numero, monstravit Homerus.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>versibus impariter iunctis querimonia primum,</span><span class="linebreak"></span>
<span class="line">post etiam inclusa est voti sententia compos;</span><span class="linebreak"></span>
<span class="line">quis tamen exiguos elegos emiserit auctor,</span><span class="linebreak"></span>
<span class="line">grammatici certant et adhuc sub iudice lis est.</span><span class="linebreak"></span>
<span class="line">Archilochum proprio rabies armavit iambo:</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>hunc socci cepere pedem grandesque coturni</span><span class="linebreak"></span>
<span class="line">alternis aptum sermonibus et popularis</span><span class="linebreak"></span>
<span class="line">vincentem strepitus et natum rebus agendis.</span><span class="linebreak"></span>
<span class="line">musa dedit fidibus divos puerosque deorum</span><span class="linebreak"></span>
<span class="line">et pugilem victorem et equum certamine primum</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>et iuvenum curas et libera vina referre.</span><span class="linebreak"></span>
<span class="line">descriptas servare vices operumque colores</span><span class="linebreak"></span>
</p>
<notes></notes></section>