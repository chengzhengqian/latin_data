<section class="div1 language" lang="la"><header><hgroup><h1>Cornelius Nepos</h1></hgroup></header>
<h1><span class="ac">Cornelii Nepotis</span><span class="linebreak"></span>
<span class="ac">Liber De Excellentibus Ducibus Exterarum Gentium</span></h1>
<h1><span class="ac">Praefatio</span></h1>
<p><span class="br"></span><span class="lineNumber">1</span><span class="br"></span><span class="sc">Non</span> dubito fore plerosque, Attice, qui hoc genus scripturae leve et non satis dignum summorum virorum personis iudicent, cura relatum legent quis musicam docuerit Epaminondam, aut in eius virtutibus
commemorari, saltasse eum commode scienterque
<span class="br"></span><span class="lineNumber">2</span><span class="br"></span>tibiis cantasse. Sed hi erunt fere qui expertes litterarum Graecarum nihil rectum, nisi quod
<span class="br"></span><span class="lineNumber">3</span><span class="br"></span>ipsorum moribus conveniat, putabunt. Hi si didicerint
non eadem omnibus esse honesta atque turpia, sed omnia maiorum institutis iudicari, non admirabuntur nos in Graiorum virtutibus exponendis
<span class="br"></span><span class="lineNumber">4</span><span class="br"></span>mores eorum secutos. Neque enim Cimoni fuit turpe, Atheniensium summo viro, sororem germanam
habere in matrimonio, quippe cum cives eius eodem uterentur instituto; at id quidem nostris moribus nefas habetur. Laudi in Creta<a class="footnoteLink" href="#note_LCL467_2_1" id="target_note_LCL467_2_1"><sup>1</sup></a> ducitur adulescentulis quam plurimos habuisse amatores.





</p><notes><section class="footnotes"><ul><li class="note" id="note_LCL467_2_1"><a class="footnoteCrossrefLink" href="#target_note_LCL467_2_1" title="Click to highlight in text"><sup class="lineRef">1</sup>Creta, <span class="italic">Valckenaer</span>; Graecia, <sup><span class="italic">MSS.</span></sup></a></li><script type="text/javascript">document.getElementById('note_LCL467_2_1').style.display = "none";</script></ul></section></notes></section>