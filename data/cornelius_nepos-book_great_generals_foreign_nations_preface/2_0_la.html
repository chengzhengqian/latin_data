<section class="div1 language" lang="la"><header><hgroup><h1>Cornelius Nepos</h1></hgroup></header><p class="noindent">

Nulla Lacedaemoni vidua tam est nobilis, quae
<span class="br"></span><span class="lineNumber">5</span><span class="br"></span>non ad cenam<a class="footnoteLink" href="#note_LCL467_4_1" id="target_note_LCL467_4_1"><sup>1</sup></a> eat mercede conducta. Magnis in laudibus tota fere fuit Graecia victorem Olympiae citari; in scaenam vero prodire ac populo esse spectaculo nemini in eisdem gentibus fuit turpitudini. Quae omnia apud nos partim infamia, partim humilia atque ab honestate remota ponuntur.</p>
<p><span class="br"></span><span class="lineNumber">6</span><span class="br"></span>Contra ea pleraque nostris moribus sunt decora quae apud illos turpia putantur. Quem enim Romanorum
pudet uxorem ducere in convivium? Aut cuius non mater familias primum locum tenet aedium
<span class="br"></span><span class="lineNumber">7</span><span class="br"></span>atque in celebritate versatur? Quod multo fit aliter in Graecia; nam neque in convivium adhibetur nisi propinquorum, neque sedet nisi in interiore parte aedium, quae gynaeconitis appellatur, quo nemo accedit nisi propinqua cognatione coniunctus.</p>
<p><span class="br"></span><span class="lineNumber">8</span><span class="br"></span>Sed hic plura persequi cum magnitudo voluminis prohibet, tum festinatio ut ea explicem quae exorsus sum. Qua re ad propositum veniemus et in hoc exponemus libro de vita excellentium imperatorum.</p>
<notes><section class="footnotes"><ul><li class="note" id="note_LCL467_4_1"><a class="footnoteCrossrefLink" href="#target_note_LCL467_4_1" title="Click to highlight in text"><sup class="lineRef">1</sup>cenam, <span class="italic">PA</span>; scenam, <span class="italic">the other</span> <sup><span class="italic">MSS.</span></sup>; obscena ineat, <span class="italic">O. Wagner</span>; moeccum, <span class="italic">L. Havet.</span></a></li><script type="text/javascript">document.getElementById('note_LCL467_4_1').style.display = "none";</script></ul></section></notes></section>