<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

arbitramur; neque umquam sine aliqua lectione apud eum cenatum est, ut non minus animo quam
<span class="br"></span><span class="lineNumber">2</span><span class="br"></span>ventre convivae delectarentur. Namque eos vocabat, quorum mores a suis non abhorrerent. Cum tanta pecuniae facta esset accessio, nihil de cottidiano cultu mutavit, nihil de vitae consuetudine, tantaque usus est moderatione ut neque in sestertio viciens, quod a patre acceperat, parum se splendide gesserit neque in sestertio centiens adfluentius vixerit, quam instituerat, parique fastigio steterit in utraque
<span class="br"></span><span class="lineNumber">3</span><span class="br"></span>fortuna. Nullos habuit hortos, nullam suburbanam aut maritimam sumptuosam villam, neque in Italia, praeter Arretinum et Nomentanum, rusticum praedium, omnisque eius pecuniae reditus constabat in Epiroticis et urbanis possessionibus. Ex quo cognosci potest usum eum pecuniae non magnitudine, sed ratione metiri solitum.</p>
<p><span class="bold">15.</span> Mendacium neque dicebat neque pati poterat. Itaque eius comitas non sine severitate erat neque gravitas sine facilitate, ut difficile esset intellectu utrum eum amici magis vererentur an amarent. Quidquid rogabatur, religiose promittebat, quod non liberalis, sed levis arbitrabatur polliceri quod <span class="br"></span><span class="lineNumber">2</span><span class="br"></span>praestare non possent. Idem in nitendo quod semel adnuisset tanta erat cura, ut non mandatam, sed suam rem videretur agere. Numquam suscepti negotii eum pertaesum est; suam enim existimationem
in ea re agi putabat, qua nihil habebat



</p></section><notes></notes></section>