<section class="div1 language" lang="la"><header><hgroup><h1>Cornelius Nepos</h1></hgroup></header>
<section class="div2">
<h2><span class="ac">XXV. Atticus</span></h2>
<p><span class="bold">1.</span> T. Pomponius Atticus, ab origine ultima stirpis Romanae generatus, perpetuo a maioribus acceptam
<span class="br"></span><span class="lineNumber">2</span><span class="br"></span>equestrem obtinuit dignitatem. Patre usus est diligente et, ut tum erant tempora, diti imprimisque studioso litterarum. Hic, prout ipse amabat litteras, omnibus doctrinis quibus puerilis aetas impertiri
<span class="br"></span><span class="lineNumber">3</span><span class="br"></span>debet filium erudivit. Erat autem in puero praeter docilitatem ingenii summa suavitas oris atque vocis,
</p></section><notes></notes></section>