<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

partium et esset et existimaretur, neque tamen se civilibus fluctibus committeret, quod non magis eos in sua potestate existimabat esse qui se his
<span class="br"></span><span class="lineNumber">2</span><span class="br"></span>dedissent, quam qui maritimis iactarentur. Honores non petiit, cum ei paterent propter vel gratiam vel dignitatem, quod neque peti more maiorum neque capi possent, conservatis legibus, in tam effusi ambitus largitionibus neque geri<a class="footnoteLink" href="#note_LCL467_296_1" id="target_note_LCL467_296_1"><sup>1</sup></a> e re publica sine
<span class="br"></span><span class="lineNumber">3</span><span class="br"></span>periculo corruptis civitatis moribus. Ad hastam publicam numquam accessit. Nullius rei neque praes neque manceps factus est. Neminem neque suo nomine neque subscribens accusavit, in ius de
<span class="br"></span><span class="lineNumber">4</span><span class="br"></span>sua re numquam iit, iudicium nullum habuit. Multorum consulum praetorumque praefecturas delatas sic accepit, ut neminem in provinciam sit secutus, honore fuerit contentus, rei familiaris despexerit fructum; qui ne cum Q. quidem Cicerone voluerit ire in Asiam, cum apud eum legati locum obtinere posset. Non enim decere se arbitrabatur, cum praeturam gerere noluisset, adseclam esse praetoris.
<span class="br"></span><span class="lineNumber">5</span><span class="br"></span>Qua in re non solum dignitati serviebat, sed etiam tranquillitati, cum suspiciones quoque vitaret criminum. Quo fiebat ut eius observantia omnibus esset






</p></section><notes><section class="footnotes"><ul><li class="note" id="note_LCL467_296_1"><a class="footnoteCrossrefLink" href="#target_note_LCL467_296_1" title="Click to highlight in text"><sup class="lineRef">1</sup>geri, <span class="italic">added by Lambin.</span></a></li><script type="text/javascript">document.getElementById('note_LCL467_296_1').style.display = "none";</script></ul></section></notes></section>