<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

fuerit, si divinatio appellanda est perpetua naturalis bonitas, quae nullis casibus agitur neque minuitur.
<span class="br"></span><span class="lineNumber">2</span><span class="br"></span>Hostis Antonius iudicatus Italia cesserat; spes restituendi nulla erat. Non solum inimici, qui tum erant potentissimi et plurimi, sed etiam qui adversariis eius se dabant et in eo laedendo aliquam consecuturos sperabant commoditatem, Antonii familiares insequebantur, uxorem Fulviam omnibus rebus spoliare cupiebant, liberos etiam exstinguere parabant.</p>
<p><span class="br"></span><span class="lineNumber">3</span><span class="br"></span>Atticus cum Ciceronis intima familiaritate uteretur, amicissimus esset Bruto, non modo nihil iis indulsit ad Antonium violandum, sed e contrario familiares eius ex urbe profugientes, quantum potuit, texit,
<span class="br"></span><span class="lineNumber">4</span><span class="br"></span>quibus rebus indiguerunt, adiuvit. P. vero Volumnio ea tribuit, ut plura a parente proficisci non potuerint. Ipsi autem Fulviae, cum litibus distineretur magnisque terroribus vexaretur, tanta diligentia officium suum praestitit, ut nullum illa steterit vadimonium sine Attico, Atticus<a class="footnoteLink" href="#note_LCL467_302_1" id="target_note_LCL467_302_1"><sup>1</sup></a> sponsor omnium rerum fuerit.
<span class="br"></span><span class="lineNumber">5</span><span class="br"></span>Quin etiam, cum illa fundum secunda fortuna emisset in diem neque post calamitatem versuram facere potuisset, ille se interposuit pecuniamque sine faenore sineque ulla stipulatione credidit, maximum existimans quaestum memorem gratumque cognosci simulque aperiens<a class="footnoteLink" href="#note_LCL467_302_2" id="target_note_LCL467_302_2"><sup>2</sup></a> se non fortunae, sed hominibus solere esse amicum.</p>
<p><span class="br"></span><span class="lineNumber">6</span><span class="br"></span>Quae cum faciebat, nemo eum temporis causa facere poterat existimare; nemini enim in opinionem
<span class="br"></span><span class="lineNumber">7</span><span class="br"></span>veniebat Antonium rerum potiturum. Sed sensim




</p></section><notes><section class="footnotes"><ul><li class="note" id="note_LCL467_302_1"><a class="footnoteCrossrefLink" href="#target_note_LCL467_302_1" title="Click to highlight in text"><sup class="lineRef">1</sup>Atticus, <span class="italic">added by Lambin;</span> hic, <span class="italic">Bosius.</span></a></li><script type="text/javascript">document.getElementById('note_LCL467_302_1').style.display = "none";</script><li class="note" id="note_LCL467_302_2"><a class="footnoteCrossrefLink" href="#target_note_LCL467_302_2" title="Click to highlight in text"><sup class="lineRef">2</sup>aperiens, <span class="italic">Hofman-Peerlkamp;</span> aperire, <span class="italic">MSS.</span></a></li><script type="text/javascript">document.getElementById('note_LCL467_302_2').style.display = "none";</script></ul></section></notes></section>