<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

ut non solum celeriter acciperet quae tradebantur, sed etiam excellenter pronuntiaret. Qua ex re in pueritia nobilis inter aequales ferebatur clariusque exsplendescebat quam generosi condiscipuli animo <span class="br"></span><span class="lineNumber">4</span><span class="br"></span>aequo ferre possent. Itaque incitabat omnes studio suo, quo in numero fuerunt L. Torquatus, C. Marius filius, M. Cicero; quos consuetudine sua sic devinxit, ut nemo iis perpetuo<a class="footnoteLink" href="#note_LCL467_288_1" id="target_note_LCL467_288_1"><sup>1</sup></a> fuerit carior.</p>
<p><span class="bold">2.</span> Pater mature decessit. Ipse adulescentulus propter adfinitatem P. Sulpicii, qui tribunus plebi interfectus est, non expers fuit illius periculi; namque Anicia, Pomponii consobrina, nupserat Servio,<a class="footnoteLink" href="#note_LCL467_288_2" id="target_note_LCL467_288_2"><sup>2</sup></a>
<span class="br"></span><span class="lineNumber">2</span><span class="br"></span>fratri Sulpicii. Itaque interfecto Sulpicio, posteaquam vidit Cinnano tumultu civitatem esse perturbatam
neque sibi dari facultatem pro dignitate vivendi quin alterutram partem offenderet, dissociatis animis civium cum alii Sullanis, alii Cinnanis faverent partibus, idoneum tempus ratus studiis obsequendi suis, Athenas se contulit. Neque eo setius adulescentem Marium hostem iudicatum iuvit opibus suis,
<span class="br"></span><span class="lineNumber">3</span><span class="br"></span>cuius fugam pecunia sublevavit. Ac ne illa peregrinatio detrimentum aliquod adferret rei familiari, eodem magnam partem fortunarum traiecit suarum.</p>
<p>Hic ita vixit, ut universis Atheniensibus merito
<span class="br"></span><span class="lineNumber">4</span><span class="br"></span>esset carissimus; nam praeter gratiam, quae iam




</p></section><notes><section class="footnotes"><ul><li class="note" id="note_LCL467_288_1"><a class="footnoteCrossrefLink" href="#target_note_LCL467_288_1" title="Click to highlight in text"><sup class="lineRef">1</sup>perpetua, <span class="italic">A, Voss. I;</span> perpetua vita, <span class="italic">Fleck.</span></a></li><script type="text/javascript">document.getElementById('note_LCL467_288_1').style.display = "none";</script><li class="note" id="note_LCL467_288_2"><a class="footnoteCrossrefLink" href="#target_note_LCL467_288_2" title="Click to highlight in text"><sup class="lineRef">2</sup>Servio, <span class="italic">Lambin;</span> M. Servilio, <span class="italic">Leid.;</span> M. Servio, <span class="italic">the other MSS.</span></a></li><script type="text/javascript">document.getElementById('note_LCL467_288_2').style.display = "none";</script></ul></section></notes></section>