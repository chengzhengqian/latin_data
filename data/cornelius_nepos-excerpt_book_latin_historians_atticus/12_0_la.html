<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

Bruti matrem, non minus post mortem eius quam florentem coluerit.</p>
<p><span class="br"></span><span class="lineNumber">5</span><span class="br"></span>Sic liberalitate utens nullas inimicitias gessit, quod neque laedebat quemquam, neque, si quam iniuriam acceperat, non malebat oblivisci quam ulcisci. Idem immortali memoria percepta retinebat beneficia; quae autem ipse tribuerat, tam diu meminerat quoad ille gratus erat qui acceperat.
<span class="br"></span><span class="lineNumber">6</span><span class="br"></span>Itaque hic fecit ut vere dictum videatur:</p>
<blockquote><p>
<span class="line">Sui cuique mores fingunt fortunam hóminibus.</span><span class="linebreak"></span></p></blockquote>
<p class="noindent">Neque tamen ille prius fortunam quam se ipse finxit, qui cavit ne qua in re iure plecteretur.</p>
<p><span class="bold">12.</span> His igitur rebus effecit ut M. Vipsanius Agrippa, intima familiaritate coniunctus adulescenti Caesari, cum propter suam gratiam et Caesaris potentiam nullius condicionis non haberet potestatem, potissimum eius deligeret adfinitatem praeoptaretque equitis Romani filiam generosarum
<span class="br"></span><span class="lineNumber">2</span><span class="br"></span>nuptiis. Atque harum nuptiarum conciliator fuit—non est enim celandum—M. Antonius, triumvir rei publicae constituendae.<a class="footnoteLink" href="#note_LCL467_308_1" id="target_note_LCL467_308_1"><sup>1</sup></a> Cuius gratia cum augere possessiones posset suas, tantum afuit a cupiditate pecuniae, ut nulla in re usus sit ea, nisi in deprecandis amicorum aut periculis aut incommodis.</p>
<p><span class="br"></span><span class="lineNumber">3</span><span class="br"></span>Quod quidem sub ipsa proscriptione perillustre fuit. Nam cum L. Saufei equitis Romani, aequalis




</p></section><notes><section class="footnotes"><ul><li class="note" id="note_LCL467_308_1"><a class="footnoteCrossrefLink" href="#target_note_LCL467_308_1" title="Click to highlight in text"><sup class="lineRef">1</sup>constituendae, <span class="italic">added by Lambin.</span></a></li><script type="text/javascript">document.getElementById('note_LCL467_308_1').style.display = "none";</script></ul></section></notes></section>