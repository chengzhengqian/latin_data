<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>Tranquillatis autem rebus Romanis, remigravit Romam, ut opinor L. Cotta et L. Torquato consulibus; quem discedentem<a class="footnoteLink" href="#note_LCL467_294_1" id="target_note_LCL467_294_1"><sup>1</sup></a> sic universa civitas Atheniensium prosecuta est, ut lacrimis desiderii futuri dolorem indicaret.</p>
<p><span class="bold">5.</span> Habebat avunculum Q. Caecilium, equitem Romanum, familiarem L. Luculli, divitem, difficillima natura; cuius sic asperitatem veritus est, ut quem nemo ferre posset, huius sine offensione ad summam senectutem retinuerit benevolentiam. Quo facto
<span class="br"></span><span class="lineNumber">2</span><span class="br"></span>tulit pietatis fructum. Caecilius enim moriens testamento adoptavit eum heredemque fecit ex dodrante; ex qua hereditate accepit circiter centiens sestertium.
<span class="br"></span><span class="lineNumber">3</span><span class="br"></span>Erat nupta soror Attici Q. Tullio Ciceroni, easque nuptias M. Cicero conciliarat, cum quo a condiscipulatu vivebat coniunctissime, multo etiam familiarius
quam cum Quinto; ut iudicari possit plus in amicitia valere similitudinem morum quam adfinitatem.
<span class="br"></span><span class="lineNumber">4</span><span class="br"></span>Utebatur autem intime Q. Hortensio, qui iis temporibus principatum eloquentiae tenebat, ut intellegi non posset uter eum plus diligeret, Cicero an Hortensius; et, id quod erat difficillimum, efficiebat
ut inter quos tantae laudis esset aemulatio nulla intercederet obtrectatio essetque talium virorum copula.</p>
<p><span class="bold">6.</span> In re publica ita est versatus, ut semper optimarum



</p></section><notes><section class="footnotes"><ul><li class="note" id="note_LCL467_294_1"><a class="footnoteCrossrefLink" href="#target_note_LCL467_294_1" title="Click to highlight in text"><sup class="lineRef">1</sup>discedentem, <span class="italic">Aldus;</span> diem, <span class="italic">MSS.</span></a></li><script type="text/javascript">document.getElementById('note_LCL467_294_1').style.display = "none";</script></ul></section></notes></section>