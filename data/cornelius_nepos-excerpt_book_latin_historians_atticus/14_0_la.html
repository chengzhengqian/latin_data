<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

nihil commutavit, nisi si quid vetustate coactus est.
<span class="br"></span><span class="lineNumber">3</span><span class="br"></span>Usus est familia, si utilitate iudicandum est, optima; si forma, vix mediocri. Namque in ea erant pueri litteratissimi, anagnostae optimi et plurimi librarii, ut ne pedisequus quidem quisquam esset qui non utrumque horum pulchre facere posset; pari modo artifices ceteri, quos cultus domesticus desiderat,
<span class="br"></span><span class="lineNumber">4</span><span class="br"></span>apprime boni. Neque tamen horum quemquam nisi domi natum domique factum habuit; quod est signum non solum continentiae, sed etiam diligentiae. Nam et non intemperanter concupiscere quod a plurimis videas continentis debet duci, et potius industria<a class="footnoteLink" href="#note_LCL467_312_1" id="target_note_LCL467_312_1"><sup>1</sup></a> quam pretio parare non mediocris est
<span class="br"></span><span class="lineNumber">5</span><span class="br"></span>diligentiae. Elegans, non magnificus, splendidus, non sumptuosus; omnisque diligentia munditiam, non adfluentiam adfectabat. Supellex modica, non multa, ut in neutram partem conspici posset.</p>
<p><span class="br"></span><span class="lineNumber">6</span><span class="br"></span>Nec praeteribo, quamquam nonnullis leve visum iri putem, cum in primis lautus esset eques Romanus et non parum liberaliter domum suam omnium ordinum homines invitaret, scimus non amplius quam terna milia<a class="footnoteLink" href="#note_LCL467_312_2" id="target_note_LCL467_312_2"><sup>2</sup></a> peraeque in singulos menses ex ephemeride
<span class="br"></span><span class="lineNumber">7</span><span class="br"></span>eum expensum sumptui ferre solitum. Atque hoc non auditum, sed cognitum praedicamus; saepe enim propter familiaritatem domesticis rebus interfuimus.</p>
<p><span class="bold">14.</span> Nemo in convivio eius aliud acroama audivit quam anagnosten, quod nos quidem iucundissimum


</p></section><notes><section class="footnotes"><ul><li class="note" id="note_LCL467_312_1"><a class="footnoteCrossrefLink" href="#target_note_LCL467_312_1" title="Click to highlight in text"><sup class="lineRef">1</sup>industria . . . diligentiae, <span class="italic">Nipp.;</span> diligentia . . . industriae, <span class="italic">MSS.</span></a></li><script type="text/javascript">document.getElementById('note_LCL467_312_1').style.display = "none";</script><li class="note" id="note_LCL467_312_2"><a class="footnoteCrossrefLink" href="#target_note_LCL467_312_2" title="Click to highlight in text"><sup class="lineRef">2</sup>milia aeris, <span class="italic">MSS.;</span> aeris <span class="italic">omitted by Manutius.</span></a></li><script type="text/javascript">document.getElementById('note_LCL467_312_2').style.display = "none";</script></ul></section></notes></section>