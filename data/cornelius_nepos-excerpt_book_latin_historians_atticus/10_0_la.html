<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

is a nonnullis optimatibus reprehendebatur, quod parum odisse malos cives videretur. Ille autem, vir<a class="footnoteLink" href="#note_LCL467_304_1" id="target_note_LCL467_304_1"><sup>1</sup></a> sui iudicii, potius quid se facere par esset intuebatur quam quid alii laudaturi forent.</p>
<p><span class="bold">10.</span> Conversa subito fortuna est. Ut Antonius rediit in Italiam, nemo non magno in periculo Atticum putarat propter intimam familiaritatem
<span class="br"></span><span class="lineNumber">2</span><span class="br"></span>Ciceronis et Bruti. Itaque ad adventum imperatorum
de foro decesserat, timens proscriptionem, latebatque apud P. Volumnium, cui, ut ostendimus, paulo ante opem tulerat—tanta varietas iis temporibus fuit fortunae, ut modo hi, modo illi in summo essent aut fastigio aut periculo—habebatque secum Q. Gellium Canum, aequalem simillimumque sui.
<span class="br"></span><span class="lineNumber">3</span><span class="br"></span>Hoc quoque sit Attici bonitatis exemplum, quod cum eo, quem puerum in ludo cognorat, adeo coniuncte vixit, ut ad extremam aetatem amicitia eorum creverit.</p>
<p><span class="br"></span><span class="lineNumber">4</span><span class="br"></span>Antonius autem, etsi tanto odio ferebatur in Ciceronem, ut non solum ei, sed etiam omnibus eius amicis esset inimicus eosque vellet proscribere, multis hortantibus, tamen Attici memor fuit officii, et ei, cum requisisset ubinam esset, sua manu scripsit, ne timeret statimque ad se veniret: se eum et illius causa<a class="footnoteLink" href="#note_LCL467_304_2" id="target_note_LCL467_304_2"><sup>2</sup></a> Canum de proscriptorum
<span class="br"></span><span class="lineNumber">5</span><span class="br"></span>numero exemisse. Ac ne quod periculum incideret,





</p></section><notes><section class="footnotes"><ul><li class="note" id="note_LCL467_304_1"><a class="footnoteCrossrefLink" href="#target_note_LCL467_304_1" title="Click to highlight in text"><sup class="lineRef">1</sup>vir, <span class="italic">addidi, but cf. Suet. Tib.</span> 18. 1.</a></li><script type="text/javascript">document.getElementById('note_LCL467_304_1').style.display = "none";</script><li class="note" id="note_LCL467_304_2"><a class="footnoteCrossrefLink" href="#target_note_LCL467_304_2" title="Click to highlight in text"><sup class="lineRef">2</sup>illius causa, <span class="italic">Mon.</span> 433; illius <span class="italic">omitted by R;</span> causa, <span class="italic">by most MSS.</span></a></li><script type="text/javascript">document.getElementById('note_LCL467_304_2').style.display = "none";</script></ul></section></notes></section>