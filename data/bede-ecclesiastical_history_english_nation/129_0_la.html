<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<p>Unde praesenti stylo gloriosos vos adhortandos cum omni affectu intimae caritatis curavimus; quatenus abominatis idolis eorumque cultu, spretisque fanorum fatuitatibus, et auguriorum deceptabilibus blandimentis, credatis in Deum Patrem omnipotentem, eiusque Filium Jesum Christum, et Spiritum sanctum, ut credentes, a diabolicae captivitatis nexibus, sanctae et individuae Trinitatis cooperante potentia, absoluti, aeternae vitae possitis esse participes.</p>
<p>“Quanta autem reatitudinis culpa teneantur obstricti hi qui idolatriarum perniciosissimam superstitionem colentes amplectuntur, eorum qui<a class="footnoteLink" href="#note_LCL246_258_1" id="target_note_LCL246_258_1"><sup>1</sup></a> colunt exempla perditionis insinuant; unde de eis per Psalmistam dicitur: ‘Omnes dii gentium daemonia, Dominus autem caelos fecit.’ Et iterum: ‘Oculos habent, et non vident; aures habent, et non audiunt: nares habent, et non odorabunt; manus habent, et non palpabunt; pedes habent, et non palpabunt; pedes habent, et non ambulabunt: similes ergo efficiuntur his qui spem suae confidentiae ponunt in eis.’ Quomodo enim iuvandi quemlibet possunt habere virtutem hi, qui ex corruptibili materia inferiorum etiam subpositorumque tibi manibus construuntur; quibus videlicet artificium humanum adcommodans eis inanimatam membrorum similitudinem contulisti; qui nisi a te moti fuerint, ambulare non poterunt, sed tanquam lapis in uno loco positus, ita constructi nihilque intelligentiae habentes, ipsaque insensibilitate obruti, nullam neque laedendi neque iuvandi facultatem adepti sunt? Qua ergo mentis deceptione eos deos, quibus vos

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_258_1"><a class="footnoteCrossrefLink" href="#target_note_LCL246_258_1" title="Click to highlight in text"><sup class="lineRef">1</sup>for <span class="italic">quos</span> MSS., see Pl.</a></li><script type="text/javascript">document.getElementById('note_LCL246_258_1').style.display = "none";</script></ul></section></notes></section>