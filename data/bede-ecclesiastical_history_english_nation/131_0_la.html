<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

potentem et in Jesum Christum eius Filium, et Spiritum sanctum, et inseparabilem Trinitatem; fugatis daemoniorum sensibus, expulsaque a vobis sollicitatione venenosi et deceptibilis hostis, per aquam et Spiritum sanctum renati ei, cui credideritis, in splendore gloriae sempiternae cohabitare, ejus opitulante munificentia valeatis.</p>
<p>“Praeterea benedictionem protectoris vestri beati Petri apostolorum principis vobis direximus, id est, camisia<a class="footnoteLink" href="#note_LCL246_262_1" id="target_note_LCL246_262_1"><sup>1</sup></a> cum ornatura in auro una, et lena Anciriana una: quod petimus, ut eo benignitatis animo gloria vestra suscipiat, quo a nobis noscitur destinatum.”</p>
<h3>CAP. XI</h3>
<h4><span class="italic">Ut coniugem ipsius, per epistolam, salutis illius sedulam agere curam monuerit.</span></h4>
<p><span class="sc">Ad</span> coniugem quoque illius Aedilbergam huiusmodi literas idem pontifex misit:</p>
<p>Exemplar epistolae beatissimi et apostolici Bonifatii papae urbis Romae directae Aedilbergae reginae Aeduini regis.</p>
<p>“Dominae gloriosae filiae Aedilbergae reginae, Bonifatius episcopus servus servorum Dei.</p>
<p>“Redemptoris nostri benignitas humano generi quod pretiosi sanguinis sui effusione a vinculis diabolicae captivitatis eripuit, multae providentiae quibus salvaretur propinavit remedia; quatenus sui nominis agnitionem diverso modo gentibus innotescens,</p>
</section><notes><section class="footnotes"><ul><li class="note" id="note_LCL246_262_1"><a class="footnoteCrossrefLink" href="#target_note_LCL246_262_1" title="Click to highlight in text"><sup class="lineRef">1</sup>for <span class="italic">camisiam</span>, Pl.</a></li><script type="text/javascript">document.getElementById('note_LCL246_262_1').style.display = "none";</script></ul></section></notes></section>