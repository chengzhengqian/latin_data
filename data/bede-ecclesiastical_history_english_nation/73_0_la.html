<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

Paulus Apostolus diceret: ‘Qui se continere non potest, habeat uxorem suam’; statim subiungere curavit: ‘Hoc autem dico secundum indulgentiam, non secundum imperium.’ Non enim indulgetur quod licet, quia iustum est. Quod igitur indulgere dixit, culpam esse demonstravit.</p>
<p>“Vigilanti vero mente pensandum est, quod in Sina monte Dominus ad populum locuturus, prius eundem populum abstinere a mulieribus praecepit. Et si illic<a class="footnoteLink" href="#note_LCL246_146_1" id="target_note_LCL246_146_1"><sup>1</sup></a> ubi Dominus per creaturam subditam hominibus loquebatur, tanta provisione est munditia corporis requisita, ut qui verba Dei perciperent mulieribus mixti non essent; quanto magis mulieres, quae corpus Domini omnipotentis accipiunt, custodire in se munditiam carnis debent, ne ipsa inaestimabilis mysterii magnitudine graventur? Hinc etiam ad David de pueris suis per sacerdotem dicitur, ut si a mulieribus mundi essent, panes propositionis acciperent, quos omnino non acciperent, nisi prius mundos eos David a mulieribus fateretur? Tunc autem vir qui post admixtionem coniugis lotus aqua fuerit, etiam sacrae communionis mysterium valet accipere, cum ei iuxta praefinitam sententiam etiam ecclesiam licuerit intrare.”</p>
<p>IX. Interrogatio Augustini. “Si post inlusionem quae per somnium solet accidere, vel corpus Domini quilibet accipere valeat; vel, si sacerdos sit, sacra mysteria celebrare?”</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL246_146_1"><a class="footnoteCrossrefLink" href="#target_note_LCL246_146_1" title="Click to highlight in text"><sup class="lineRef">1</sup>For <span class="italic">illuc</span>, Pl.</a></li><script type="text/javascript">document.getElementById('note_LCL246_146_1').style.display = "none";</script></ul></section></notes></section>