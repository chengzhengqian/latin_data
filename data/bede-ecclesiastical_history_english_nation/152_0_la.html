<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<h3>CAP. XVIII</h3>
<h4><span class="italic">Ut Honorius, qui Iusto in episcopatum Dorovernensis ecclesiae successit, ab eodem papa Honorio pallium et literas acceperit.</span></h4>
<p><span class="sc">Haec</span> inter Iustus archiepiscopus ad caelestia regna sublevatus quarto Iduum Novembrium die et Honorius pro illo est in praesulatum electus<a class="footnoteLink" href="#note_LCL246_304_1" id="target_note_LCL246_304_1"><sup>1</sup></a>: qui ordinandus venit ad Paulinum, et occurrente sibi illo in Lindocolino quintus ab Augustino Doruvernensis ecclesiae consecratus est antistes. Cui etiam praefatus papa Honorius misit pallium et literas, in quibus decernit hoc ipsum, quod in epistola ad Aeduinum regem missa decreverat; scilicet ut cum Doruvernensis vel Eburacensis antistes de hac vita transierit, is qui superest consors eiusdem gradus habeat potestatem alterum ordinandi, in loco eius qui transierat, sacerdotem; ne sit necesse ad Romanam usque civitatem per tam prolixa terrarum et maris spatia pro ordinando archiepiscopo semper fatigari. Quarum etiam textum literarum in nostra hac Historia ponere commodum duximus.</p>
<p>“Dilectissimo fratri Honorio, Honorius.</p>
<p>“Inter plurima quae Redemptoris nostri misericordia suis famulis dignatur bonorum munera praerogare, illud etiam clementer collata suae pietatis munificentia tribuit, quod<a class="footnoteLink" href="#note_LCL246_304_2" id="target_note_LCL246_304_2"><sup>2</sup></a> per fraternos affatus unianimam dilectionem quadam contemplatione


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_304_1"><a class="footnoteCrossrefLink" href="#target_note_LCL246_304_1" title="Click to highlight in text"><sup class="lineRef">1</sup>for <span class="italic">effectus</span>, Pl.</a></li><script type="text/javascript">document.getElementById('note_LCL246_304_1').style.display = "none";</script><li class="note" id="note_LCL246_304_2"><a class="footnoteCrossrefLink" href="#target_note_LCL246_304_2" title="Click to highlight in text"><sup class="lineRef">2</sup>for <span class="italic">quoties</span>, Pl.</a></li><script type="text/javascript">document.getElementById('note_LCL246_304_2').style.display = "none";</script></ul></section></notes></section>