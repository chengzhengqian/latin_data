<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

officiis vestrae gloriosae Christianitati nostram commonitionem non<a class="footnoteLink" href="#note_LCL246_266_1" id="target_note_LCL246_266_1"><sup>1</sup></a> distulimus conferendam; adhortantes, quatenus divinae inspirationis imbuta subsidiis, importune et opportune agendum non differas: ut et ipse Salvatoris nostri Domini Jesu Christi cooperante potentia Christianorum numero copuletur; et perinde intemerato societatis foedere iura teneas maritalis consortii. Scriptum namque est: ‘Erunt duo in carne una.’ Quomodo ergo unitas vobis coniunctionis inesse dici poterit, si a vestrae fidei splendore interpositis detestabilis erroris tenebris ille remanserit alienus?</p>
<p>“Unde orationi continuae insistens, a longanimitate caelestis clementiae illuminationis ipsius beneficia impetrare non desinas: ut videlicet quos copulatio carnalis affectus unum quodammodo corpus exhibuisse monstratur, hos quoque unitas fidei etiam post huius vitae transitum in perpetua societate conservet. Insiste ergo, gloriosa filia, et summis conatibus duritiam cordis ipsius religiosa divinorum praeceptorum insinuatione mollire summopere dematura: infundens sensibus eius, quantum sit praeclarum quod credendo suscepisti mysterium, quantumve sit admirabile quod renata praemium consequi meruisti. Frigiditatem cordis ipsius sancti Spiritus adnuntiatione succende; quatenus amoto torpore perniciosissimi cultus, divinae fidei calor

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_266_1"><a class="footnoteCrossrefLink" href="#target_note_LCL246_266_1" title="Click to highlight in text"><sup class="lineRef">1</sup>for <span class="italic">nec</span>, Pl.</a></li><script type="text/javascript">document.getElementById('note_LCL246_266_1').style.display = "none";</script></ul></section></notes></section>