<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

curriculis vagabundus, hostium vitabam insidias?” Abeunte igitur amico remansit Aeduini solus foris, residensque moestus ante palatium, multis coepit cogitationum aestibus affici, quid ageret, quove pedem verteret nescius.</p>
<p>Cumque diu tacitis mentis angoribus et caeco carperetur igni, vidit subito intempestae noctis silentio adpropinquantem sibi hominem vultus habitusque incogniti: quem videns, ut ignotum et inopinatum, non parum expavit. At ille accedens salutavit eum, et interrogavit, quare illa hora, ceteris quiescentibus et alto sopore pressis, solus ipse moestus in lapide pervigil sederet. At ille vicissim sciscitabatur, quid ad eum pertineret, utrum ipse intus an foris noctem transigeret. Qui respondens ait: “Ne me aestimes tuae moestitiae et insomniorum, et forinsecae et solitariae sessionis causam nescire: scio enim certissime qui es, et quare moeres, et quae ventura tibi in proximo mala formidas. Sed dicito mihi quid mercedis<a class="footnoteLink" href="#note_LCL246_274_1" id="target_note_LCL246_274_1"><sup>1</sup></a> dare velis ei, siqui sit, qui his te moeroribus absolvat, et Redualdo suadeat, ut nec ipse tibi aliquid mali faciat, nec tuis te hostibus perimendum tradat.” Qui cum se omnia quae posset, huic tali pro mercede beneficii daturum esse responderet, adiecit ille: “Quid si etiam regem te futurum exstinctis hostibus in veritate promittat, ita

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_274_1"><a class="footnoteCrossrefLink" href="#target_note_LCL246_274_1" title="Click to highlight in text"><sup class="lineRef">1</sup>for <span class="italic">mercis</span>, Pl.</a></li><script type="text/javascript">document.getElementById('note_LCL246_274_1').style.display = "none";</script></ul></section></notes></section>