<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

baptismatis papa memoratus Petri nomen imposuerat, ut beatissimo apostolorum principi, ad cuius sacratissimum corpus a finibus terrae pio ductus amore venerat, etiam nominis ipsius consortio iungeretur: qui in eius quoque ecclesia sepultus est: et iubente pontifice epitaphium in eius monumento scriptum, in quo et memoria devotionis ipsius fixa per saecula maneret, et legentes quoque vel audientes exemplum facti, ad studium religionis accenderet. Scriptum est ergo hoc modo:</p>
<p class="lineGroup">
<span class="line">â€œCulmen, opes, subolem, pollentia regna, triumphos,</span><span class="linebreak"></span>
<span class="line indent2">Exuvias, proceres, moenia, castra, lares;</span><span class="linebreak"></span>
<span class="line">Quaeque patrum virtus, et quae congesserat ipse</span><span class="linebreak"></span>
<span class="line indent2">Caedual armipotens, liquit amore Dei,</span><span class="linebreak"></span>
<span class="line">Ut Petrum, sedemque Petri rex cerneret hospes,</span><span class="linebreak"></span>
<span class="line indent2">Cuius fonte meras sumeret almus aquas.</span><span class="linebreak"></span>
<span class="line">Splendificumque iubar radianti carperet haustu,</span><span class="linebreak"></span>
<span class="line indent2">Ex quo vivificus fulgor ubique fluit.</span><span class="linebreak"></span>
<span class="line">Percipiensque alacer redivivae praemia vitae,</span><span class="linebreak"></span>
<span class="line indent2">Barbaricam rabiem, nomen et inde suum</span><span class="linebreak"></span>
<span class="line">Conversus convertit ovans: Petrumque vocari</span><span class="linebreak"></span>
<span class="line indent2">Sergius antistes iussit, ut ipse pater</span><span class="linebreak"></span>
<span class="line">Fonte renascentis, quem Christi gratia purgans</span><span class="linebreak"></span>
<span class="line indent2">Protinus albatum vexit in arce poli.</span><span class="linebreak"></span>
<span class="line">Mira fides regis! clementia maxima Christi,</span><span class="linebreak"></span>
<span class="line indent2">Cuius consilium nullus adire potest!</span><span class="linebreak"></span>
<span class="line">Sospes enim veniens supremo ex orbe Brittani,</span><span class="linebreak"></span>
<span class="line indent2">Per varias gentes, per freta, perque vias,</span><span class="linebreak"></span>
</p></section><notes></notes></section>