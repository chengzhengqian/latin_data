<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

Romae et Aegypti, ut supra iam diximus. Sed per industriam Eusebii qui a beato martyre Pamphilo cognomen habet, distinctius in ordinem compositus est; ut quod eatenus per Alexandriae pontificem singulis annis per omnes ecclesias mandari consueverat, iam deinde congesta in ordinem serie lunae quartaedecimae facillime posset ab omnibus sciri. Cuius computum paschalis Theophilus Alexandriae praesul in centum annorum tempus Theodosio imperatori composuit. Item successor eius Cyrillus seriem nonaginta et quinque annorum in quinque decennovenalibus circulis comprehendit: post quem Dionysius Exiguus totidem alios ex ordine pari schemate subnexuit, qui ad nostra usque tempora pertingebant. Quibus termino adpropinquantibus, tanta hodie calculatorum exuberat copia, ut etiam in nostris per Brittaniam ecclesiis plures sint qui mandatis memoriae veteribus illis Aegyptiorum argumentis facillime possint in quotlibet spatia temporum paschales protendere circulos, etiamsi ad quingentos usque et triginta duos voluerint annos; quibus expletis, omnia quae ad solis et lunae, mensis et septimanae consequentiam spectant eodem quo prius ordine recurrunt. Ideo autem circulos eosdem temporum instantium vobis mittere supersedimus, quia de ratione tantum temporis paschalis instrui quaerentes, ipsos vobis circulos paschae catholicos abundare probastis.</p>
<p>â€œVerum his de pascha succincte, ut petistis, strictimque commemoratis, tonsuram quoque, de

</p></section><notes></notes></section>