<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
accepisses, nec poena eius in te arderet.‚Äù Et plura locutus, quid erga salutem eorum qui ad mortem poeniterent, esset agendum, salubri sermone docuit. Qui postmodum in corpore restitutus, omni vitae suae tempore signum incendii quod in anima pertulit, visibile cunctis in humero maxillaque portavit: mirumque in modum quod anima in occulto passa sit, caro palam praemonstrabat. Curabat autem semper, sicut et antea facere consuerat, omnibus opus virtutum et exemplis ostendere et praedicare sermonibus. Ordinem autem visionum suarum, illis solummodo qui propter desiderium compunctionis interrogabant, exponere volebat. Superest adhuc frater quidam senior monasterii nostri qui narrare solet, dixisse sibi quendam multum veracem ac religiosum hominem, quod ipsum Furseum viderit in provincia Orientalium Anglorum, illasque visiones ex ipsius ore audierit: adiiciens quia tempus hiemis fuerit acerrimum, et glacie constrictum, cum sedens in tenui veste vir, ita inter dicendum propter magnitudinem<a class="footnoteLink" href="#note_LCL246_424_1" id="target_note_LCL246_424_1"><sup>1</sup></a> memorati timoris vel suavitatis, quasi in media aestatis caumate sudaverit.</p>
<p>Cum ergo, ut ad superiora redeamus, multis annis in Scottia verbum Dei omnibus adnuntians, tumultus inruentium turbarum non facile ferret, relictis omnibus quae habere videbatur, ab ipsa quoque insula patria discessit: et paucis cum fratribus per Brettones in provinciam Anglorum devenit, ibique praedicans verbum, ut diximus, monasterium nobile construxit. Quibus rite gestis, cupiens se ab omnibus saeculi

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_424_1"><a class="footnoteCrossrefLink" href="#target_note_LCL246_424_1" title="Click to highlight in text"><sup class="lineRef">1</sup>For <span class="italic">multitudinem</span>, Pl.</a></li><script type="text/javascript">document.getElementById('note_LCL246_424_1').style.display = "none";</script></ul></section></notes></section>