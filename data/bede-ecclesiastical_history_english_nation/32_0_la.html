<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
explicant: “Repellunt barbari ad mare, repellit mare ad barbaros; inter haec oriuntur duo genera funerum, aut iugulamur, aut mergimur.” Neque haec tamen agentes quicquam ab illo auxilii impetrare quiverunt, utpote qui gravissimis eo tempore bellis cum Blaedla et Attila regibus Hunorum erat occupatus. Et quamvis anno ante hunc proximo Blaedla Attilae fratris sui sit interemptus insidiis, Attila tamen ipse adeo intolerabilis reipublicae remansit hostis, ut totam pene Europam excisis invasisque civitatibus atque castellis conroderet. Quin et iisdem temporibus fames Constantinopolim invasit: nec mora pestis secuta est; sed et plurimi eiusdem urbis muri cum quinquaginta septem turribus corruerunt; multis quoque civitatibus conlapsis fames et aerum pestifer odor plura hominum milia iumentorumque delevit.</p>
<h3>CAP. XIV<a class="footnoteLink" href="#note_LCL246_64_1" id="target_note_LCL246_64_1"><sup>1</sup></a></h3>
<h4><span class="italic">Ut Brettones fame famosa coacti, barbaros suis e finibus pepulerint; nec mora, frugum copia, luxuria, pestilentia, et exterminium gentis secutum sit.</span></h4>
<p><span class="sc">Interea</span> Brettones fames sua praefata magis magisque adficiens, ac famam suae malitiae posteris diuturnam relinquens, multos eorum coegit victas infestis praedonibus dare manus, alios vero nunquam, quin potius confidentes in Divinum ubi humanum cessabat auxilium, de ipsis montibus speluncis ac

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_64_1"><a class="footnoteCrossrefLink" href="#target_note_LCL246_64_1" title="Click to highlight in text"><sup class="lineRef">1</sup>Mainly from Gildas, § 20.</a></li><script type="text/javascript">document.getElementById('note_LCL246_64_1').style.display = "none";</script></ul></section></notes></section>