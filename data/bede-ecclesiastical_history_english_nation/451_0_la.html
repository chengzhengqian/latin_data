<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

rege, praesidente archiepiscopo Theodoro, utillima, decem capitulorum.</p>
<p>Anno 675 Vulfheri, rex Merciorum, postquam septemdecim annos regnaverat, defunctus, Aedilredo fratri reliquit imperium.</p>
<p>Anno 676 Aedilred vastavit Cantiam.</p>
<p>Anno 678 cometa apparuit; Vilfrid episcopus a sede sua pulsus est ab Ecgfrido rege; et pro eo Bosa, Eata et Eadhaeth consecrati antistites.</p>
<p>Anno 679 Aelfuini occisus.</p>
<p>Anno 680 synodus facta est in campo Haethfeltha de fide catholica, praesidente archiepiscopo Theodoro: in qua adfuit Iohannes abba Romanus. Quo anno Hild abbatissa in Streanaeshalae obiit.</p>
<p>Anno 685 Ecgfrid rex Nordanhymbrorum occisus est. Anno eodem Hlotheri rex Cantuariorum obiit.</p>
<p>Anno 688 Caeduald rex Occidentalium Saxonum Romam de Brittania pergit.</p>
<p>Anno 690 Theodorus archiepiscopus obiit.</p>
<p>Anno 697 Osthryd regina a suis, id est, Merciorum primatibus, interempta.</p>
<p>Anno 698 Berctred dux regis Nordanhymbrorum a Pictis interfectus.</p>
<p>Anno 704 Aedilred, postquam triginta unum annos Merciorum genti praefuit, monachus factus, Coenredo regnum dedit.</p>
<p>Anno 705 Aldfrid rex Nordanhymbrorum defunctus est.</p>
<p>Anno 709 Coenred rex Merciorum, postquam quinque annos regnabat, Romam pergit.</p>
</section><notes></notes></section>