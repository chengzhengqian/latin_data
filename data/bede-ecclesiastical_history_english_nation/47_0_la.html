<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

intercessio beati martyris Albani paraverunt, quietosque eos suorum desideriis felix carina restituit.</p>
<h3>CAP. XXI</h3>
<h4><span class="italic">Ut renascentibus virgultis Pelagianae pestis Germanus cum Severo Brittaniam reversus, prius claudo iuveni incessum, deinde et populo Dei, condemnatis sive emendatis haereticis, gressum recuperarit fidei.</span></h4>
<p><span class="sc">Nec</span> multo interposito tempore, nuntiatur ex eadem insula, Pelagianam perversitatem iterato paucis auctoribus dilatari: rursusque ad beatissimum virum preces sacerdotum omnium deferuntur, ut causam Dei, quam prius obtinuerat, tutaretur. Quorum petitioni festinus obtemperat. Namque adiuncto sibi Severo totius sanctitatis viro, qui erat discipulus beatissimi patris Lupi Trecasenorum episcopi, et tunc Treviris ordinatus episcopus gentibus primae Germaniae verbum praedicabat, mare conscendit, et consentientibus elementis tranquillo navigio Brittanias petiit.</p>
<p>Interea sinistri spiritus pervolantes totam insulam, Germanum venire invitis vaticinationibus nuntiabant; in tantum ut Elafius quidam regionis illius primus,<a class="footnoteLink" href="#note_LCL246_94_1" id="target_note_LCL246_94_1"><sup>1</sup></a> in occursu sanctorum sine ulla manifesti nuntii relatione properaret, exhibens secum filium quem in

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_94_1"><a class="footnoteCrossrefLink" href="#target_note_LCL246_94_1" title="Click to highlight in text"><sup class="lineRef">1</sup><span class="italic">Ut</span> after <span class="italic">primus</span> omitted, Pl.</a></li><script type="text/javascript">document.getElementById('note_LCL246_94_1').style.display = "none";</script></ul></section></notes></section>