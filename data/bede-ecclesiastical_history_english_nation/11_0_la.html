<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<h3>CAP. II<a class="footnoteLink" href="#note_LCL246_22_1" id="target_note_LCL246_22_1"><sup>1</sup></a></h3>
<h4><span class="italic">Ut Brittaniam primus Romanorum Gaius Julius adierit.</span></h4>
<p><span class="sc">Verum</span> eadem Brittania Romanis usque ad Gaium Iulium Caesarem inaccessa atque incognita fuit: qui anno ab Urbe condita sexcentesimo nonagesimo tertio, ante vero incarnationis Dominicae tempus anno sexagesimo, functus gradu consulatus cum Lucio Bibulo, dum contra Germanorum Gallorumque gentes qui Rheno tantum flumine dirimebantur, bellum gereret, venit ad Morinos, unde in Brittaniam proximus et brevissimus transitus est, et navibus onerariis atque actuariis circiter octoginta praeparatis, in Brittaniam transvehitur, ubi acerba primum pugna fatigatus, deinde adversa tempestate correptus, plurimam classis partem, et non parvum numerum militum, equitum vero pene omnem, disperdidit. Regressus in Galliam, legiones in hiberna dimisit, ac sexcentas naves utriusque commodi fieri imperavit: quibus iterum in Brittaniam primo vere transvectus, dum ipse in hostem cum exercitu pergit, naves in anchoris stantes, tempestate correptae, vel conlisae inter se, vel arenis inlisae ac dissolutae sunt: ex quibus quadraginta perierunt, ceterae cum magna difficultate reparatae sunt. Caesaris equitatus primo

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_22_1"><a class="footnoteCrossrefLink" href="#target_note_LCL246_22_1" title="Click to highlight in text"><sup class="lineRef">1</sup>This chapter is taken from Orosius vi. 7 and 9, except the passage about the stakes at the ford.</a></li><script type="text/javascript">document.getElementById('note_LCL246_22_1').style.display = "none";</script></ul></section></notes></section>