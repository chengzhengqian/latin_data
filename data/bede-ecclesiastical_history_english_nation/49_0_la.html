<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
adducuntur ad mediterranea deferendi, ut et regio absolutione et illi emendatione fruerentur. Factumque est ut in illis locis multo ex eo tempore fides intemerata perduraret.</p>
<p>Itaque compositis omnibus beati sacerdotes ea qua venerant prosperitate redierunt. Porro Germanus post haec ad Ravennam pro pace Armoricanae gentis supplicaturus advenit, ibique a Valentiniano, et Placidia matre ipsius summa reverentia susceptus, migravit ad Christum. Cuius corpus honorifico agmine comitantibus virtutum operibus, suam defertur ad urbem. Nec multo post Valentinianus ab Aetii patricii quem occiderat satellitibus interimitur, anno imperii Marciani sexto, cum quo simul hesperium concidit regnum.</p>
<h3>CAP. XXII</h3>
<h4><span class="italic">Ut Brettones quiescentibus ad tempus exteris, civilibus sese bellis contriverint simul et maioribus flagitiis submerserint.</span></h4>
<p><span class="sc">Interea</span><a class="footnoteLink" href="#note_LCL246_98_1" id="target_note_LCL246_98_1"><sup>1</sup></a> Brittania cessatum quidem est parumper ab externis, sed non a civilibus bellis. Manebant exterminia civitatum ab hoste dirutarum ac desertarum, pugnabant contra invicem qui hostem evaserant cives. Attamen recente adhuc memoria calamitatis et cladis inflictae servabant utcumque reges, sacerdotes, privati, et optimates suum quique ordinem. At illis decedentibus, cum successisset aetas tempestatis

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_98_1"><a class="footnoteCrossrefLink" href="#target_note_LCL246_98_1" title="Click to highlight in text"><sup class="lineRef">1</sup>To <span class="italic">appareret</span> from Gildas, ยง 26.</a></li><script type="text/javascript">document.getElementById('note_LCL246_98_1').style.display = "none";</script></ul></section></notes></section>