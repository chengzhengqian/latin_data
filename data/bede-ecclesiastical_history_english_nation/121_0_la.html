<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

ministerio iugiter persistentes, laudabili patientia redemptionem gentis illius exspectastis, et vestris ut proficerent meritis, eorum est salvatio propinata; dicente Domino: ‘Qui perseveraverit usque in finem, hic salvus erit.’ Salvati ergo estis spe patientiae, et tolerantiae virtute, ut infidelium corda naturali ac superstitioso morbo purgata, sui consequerentur misericordiam Salvatoris. Susceptis namque apicibus filii nostri Adulualdi regis, reperimus quanta sacri eloquii eruditione eius animum ad verae conversionis et indubitatae fidei credulitatem fraternitas vestra perduxerit. Qua ex re de longanimitate clementiae caelestis certam adsumentes fiduciam, non solum suppositarum ei gentium plenissimam salutem, immo quoque vicinarum, vestrae praedicationis ministerio credimus subsequendam: quatenus, sicut scriptum est, consummati operis vobis merces a retributore omnium bonorum Domino tribuatur, et vere ‘Per omnem terram exisse sonum eorum, et in fines orbis terrae verba ipsorum,’ universalis gentium confessio, suscepto Christianae sacramento fidei, protestetur.</p>
<p>“Pallium praeterea per latorem praesentium fraternitati tuae, benignitatis studiis invitati direximus, quod videlicet tantum in sacrosanctis celebrandis mysteriis utendi licentiam impertivimus: concedentes etiam tibi ordinationes episcoporum, exigente opportunitate, Domini praeveniente misericordia celebrare: ita ut Christi Evangelium plurimoram
<span class="br"></span><span class="lineNumber"></span><span class="br"></span>
</p></section><notes></notes></section>