<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

nonnulla, utpote vir undecumque doctissimus: nam et sermone nitidus, et scripturarum, ut dixi, tam liberalium quam ecclesiasticarum erat eruditione mirandus. Quo defuncto, pontificatum pro eo suscepit Fortheri, qui usque hodie superest; vir et ipse in Scripturis sanctis multum eruditus.</p>
<p>Quibus episcopatum administrantibus statutum est synodali decreto, ut provincia Australium Saxonum, quae eatenus ad civitatis Ventanae, cui tunc Danihel praeerat, parochiam pertinebat, et ipsa sedem episcopalem ac proprium haberet episcopum: consecratusque est eis primus antistes Eadberct, qui erat abbas monasterii beatae memoriae Vilfridi episcopi, quod dicitur Selaeseu: quo defuncto, Eolla suscepit officium pontificatus. Ipso autem ante aliquot annos ex hac luce subtracto, episcopatus usque hodie cessavit.</p>
<h3>CAP. XIX</h3>
<h4><span class="italic">Ut Coinred Merciorum, et Offa Orientalium Saxonum rex in monachico habitu Romae vitam finierint; et de vita vel obitu Vilfridi episcopi.</span></h4>
<p><span class="sc">Anno</span> autem imperii Osredi quarto, Coinred, qui regno Merciorum nobilissime tempore aliquanto praefuerat, nobilius multo regni sceptra reliquit. Nam venit Romans, ibique adtonsus, pontificatum
<span class="br"></span><span class="lineNumber"></span><span class="br"></span>
</p></section><notes></notes></section>