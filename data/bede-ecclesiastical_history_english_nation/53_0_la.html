<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

caritatem religiosi viri nullius commendatione indigeant; quia tamen aptum scribendi se tempus ingessit, fraternitati vestrae nostra mittere scripta curavimus; insinuantes, latorem<a class="footnoteLink" href="#note_LCL246_106_1" id="target_note_LCL246_106_1"><sup>1</sup></a> praesentium Augustinum servum Dei, de cuius certi sumus studio, cum aliis servis Dei, illic nos pro utilitate animarum, auxiliante Domino, direxisse: quem necesse est ut sacerdotali studio sanctitas vestra adiuvare, et sua ei solatia praebere festinet. Cui etiam, ut promptiores ad suffragandum possitis existere, causam vobis iniunximus subtiliter indicare; scientes quod ea cognita, tota vos propter Deum devotione ad solaciandum, quia res exigit, commodetis. Candidum praeterea presbyterum, communem filium, quem ad gubernationem patrimonioli ecclesiae nostrae transmisimus, caritati vestrae in omnibus commendamus. Deus te incolumem custodiat, reverentissime frater.</p>
<p>“Data die decima kalendarum Augustarum, imperante domino nostro Mauricio Tiberio piissimo Augusto, anno decimo quarto, post consulatum eiusdem domini nostri anno decimo tertio, indictione decima quarta.”</p>
<h3>CAP. XXV</h3>
<h4><span class="italic">Ut veniens Brittaniam Augustinus, primo in insula Tanato regi Cantuariorum praedicarit; et sic accepta ab eo licentia, Cantiam praedicaturus intraverit.</span></h4>
<p><span class="sc">Roboratus</span> ergo confirmatione beati patris Gregorii Augustinus cum famulis Christi qui erant cum eo,


</p></section><notes><section class="footnotes"><ul><li class="note" id="note_LCL246_106_1"><a class="footnoteCrossrefLink" href="#target_note_LCL246_106_1" title="Click to highlight in text"><sup class="lineRef">1</sup>For <span class="italic">latores</span>, Pl.</a></li><script type="text/javascript">document.getElementById('note_LCL246_106_1').style.display = "none";</script></ul></section></notes></section>