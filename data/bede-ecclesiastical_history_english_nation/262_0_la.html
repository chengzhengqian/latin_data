<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
</section>
<section class="div2">
<h2><span class="ac">De Venerabilis Baedae</span></h2>
<h2><span class="ac">Historiae Ecclesiasticae Gentis Anglorum</span></h2>
<h2><span class="ac">Liber Quartus</span></h2>
<h3>CAP. I</h3>
<h4><span class="italic">Ut defuncio Deusdedit, Vighard ad suscipiendum episcopatum, Romam sit missus: sed illo ibidem defuncto, Theodorus archiepiscopus ordinatus, et cum Hadriano abbate sit Brittaniam missus.</span></h4>
<p><span class="sc">Anno</span> memorato praefatae eclipsis et mox subsequentis pestilentiae, quo et Colman episcopus unanima catholicorum intentione superatus ad suos reversus est, Deusdedit sextus ecclesiae Doruvernensis episcopus obiit pridie Iduum Iuliarum; sed et Erconberct rex Cantuariorum eodem mense ac die defunctus, Ecgbercto filio sedem regni reliquit, quam ille susceptam per novem annos tenuit. Tunc cessante non pauco tempore episcopatu, missus est Romam ab ipso simul et a rege Nordanhymbrorum Osuio, ut praecedente libro paucis diximus, Vighard presbyter, vir in ecclesiasticis disciplinis doctissimus, de genere Anglorum, petentibus hunc ecclesiae Anglorum archiepiscopum ordinari: missis pariter
<span class="br"></span><span class="lineNumber"></span><span class="br"></span>
</p></section><notes></notes></section>