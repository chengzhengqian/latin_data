<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

scientia repletus, bonis auctore Deo operibus praeditus, quaeque vos ammonet, audite, devote peragite, studiose in memoria reservate: quia si vos eum in eo quod pro omnipotente Domino loquitur, auditis, isdem omnipotens Deus hunc pro vobis exorantem celerius exaudit. Si enim, quod absit, verba eius postponitis, quando eum omnipotens Deus poterit audire pro vobis, quem vos negligitis audire pro Deo? Tota igitur mente cum eo vos in fervore fidei stringite, atque adnisum illius virtute quam vobis Divinitas tribuit, adiuvate, ut regni sui vos ipse faciat esse participes, cuius vos fidem in regno vestro recipi facitis<a class="footnoteLink" href="#note_LCL246_172_1" id="target_note_LCL246_172_1"><sup>1</sup></a> et custodiri.</p>
<p>“Praeterea scire vestram gloriam volumus, quia, sicut in Scriptura sacra ex verbis Domini omnipotentis agnoscimus, praesentis mundi iam terminus iuxta est, et sanctorum regnum venturum est, quod nullo unquam poterit fine terminari. Adpropinquante autem eodem mundi termino, multa imminent quae antea non fuerunt: videlicet immutationes aëris, terroresque de caelo, et contra ordinationem temporum tempestates, bella, fames, pestilentiae, terrae motus per loca; quae tamen non omnia nostris diebus ventura sunt, sed post nostros dies omnia subsequentur. Vos itaque, si qua ex his evenire in terra vestra cognoscitis, nullo modo vestrum animum perturbetis; quia idcirco haec signa de fine saeculi praemittuntur, ut de animabus nostris debeamus esse soliciti, de mortis hora suspecti,


</p></section><notes><section class="footnotes"><ul><li class="note" id="note_LCL246_172_1"><a class="footnoteCrossrefLink" href="#target_note_LCL246_172_1" title="Click to highlight in text"><sup class="lineRef">1</sup>For <span class="italic">faciatis</span>, Pl.</a></li><script type="text/javascript">document.getElementById('note_LCL246_172_1').style.display = "none";</script></ul></section></notes></section>