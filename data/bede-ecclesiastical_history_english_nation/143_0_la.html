<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
profanare deberet; ille respondit: “Ego. Quis enim ea quae per stultitiam colui, nunc ad exemplum omnium aptius quam ipse per sapientiam mihi a Deo vero donatam destruam?” Statimque abiecta superstitione vanitatis, rogavit sibi regem arma dare et equum emissarium, quem ascendens ad idola destruenda veniret. Non enim licuerat pontificem sacrorum vel arma ferre, vel praeter in equa equitare. Accinctus ergo gladio accepit lanceam in manu, et ascendens emissarium regis, pergebat ad idola. Quod aspiciens vulgus, aestimabat eum insanire. Nec distulit ille, mox ut adpropiabat<a class="footnoteLink" href="#note_LCL246_286_1" id="target_note_LCL246_286_1"><sup>1</sup></a> ad fanum, profanare illud, iniecta in eo lancea quam tenebat: multumque gavisus de agnitione veri Dei cultus, iussit sociis destruere ac succendere fanum cum omnibus septis suis. Ostenditur autem locus ille quondam idolorum non longe ab Eburaco ad Orientem, ultra amnem Doruventionem, et vocatur hodie Godmunddingaham, ubi pontifex ipse inspirante Deo vero polluit ac destruxit eas quas ipse sacraverat aras.</p>
</section><notes><section class="footnotes"><ul><li class="note" id="note_LCL246_286_1"><a class="footnoteCrossrefLink" href="#target_note_LCL246_286_1" title="Click to highlight in text"><sup class="lineRef">1</sup>for <span class="italic">propiabat</span>, Pl.</a></li><script type="text/javascript">document.getElementById('note_LCL246_286_1').style.display = "none";</script></ul></section></notes></section>