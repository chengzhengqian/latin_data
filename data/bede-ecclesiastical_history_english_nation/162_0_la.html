<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
</section>
<section class="div2">
<h2><span class="ac">Historiae Ecclesiasticae Gentis Anglorum</span></h2>
<h2><span class="ac">Liber Tertius</span></h2>
<h3>CAP. I</h3>
<h4><span class="italic">Ut primi successores Aeduini regis et fidem suae gentis prodiderint, et regnum porro Osualdus Christianissimus rex utrumque restauravit.</span></h4>
<p><span class="sc">At</span> interfecto in pugna Aeduino, suscepit pro illo regnum Deirorum, de qua provincia ille generis prosapiam et primordia regni habuerat, filius patrui eius Aelfrici, vocabulo Osric, qui ad praedicationem Paulini fidei erat sacramentis imbutus. Porro regnum Berniciorum, nam in has duas provincias gens Nordanhymbrorum antiquitus divisa erat, suscepit filius Aedilfridi qui de ilia provincia generis et regni originem duxerat, nomine Eanfrid. Siquidem tempore toto quo regnavit Aeduini, filii praefati regis Aedilfridi qui ante illum regnaverat, cum magna nobilium iuventute apud Scottos sive Pictos exulabant, ibique ad doctrinam Scottorum catechizati et baptismatis sunt gratia recreati. Qui ut mortuo rege inimico patriam sunt redire permissi, accepit
<span class="br"></span><span class="lineNumber"></span><span class="br"></span>
</p></section><notes></notes></section>