<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

sancti, cui ille participabat, esse participes: sin autem lavacrum vitae contemnitis, nullatenus valetis panem vitae percipere.” At illi, “Nolumus,” inquiunt, “fontem illum intrare, quia nec opus illo nos habere novimus, sed tamen pane illo refici volumus.” Cumque diligenter ac saepe ab illo essent admoniti, nequaquam ita<a class="footnoteLink" href="#note_LCL246_230_1" id="target_note_LCL246_230_1"><sup>1</sup></a> fieri posse ut absque purgatione sacrosancta quis oblationi sacrosanctae communicaret, ad ultimum furore commoti, aiebant: “Si non vis adsentire nobis in tam facili causa quam petimus, non poteris iam in nostra provincia demorari.” Et expulerunt eum, ac de suo regno cum suis abire iusserunt.</p>
<p>Qui expulsus inde, venit Cantiam, tractaturus cum Laurentio et Iusto coepiscopis, quid in his esset agendum. Decretumque est communi consilio, quia satius esset ut omnes patriam redeuntes, libera ibi mente Domino deservirent, quam inter rebelles fidei barbaros sine fructu residerent. Discessere itaque primo Mellitus ac Iustus, atque ad partes Galliae secessere, ibi rerum finem exspectare disponentes. Sed non multo tempore reges<a class="footnoteLink" href="#note_LCL246_230_2" id="target_note_LCL246_230_2"><sup>2</sup></a> qui praeconem a se veritatis expulerant, daemonicis cultibus impune serviebant. Nam egressi contra gentem Geuissorum in praelium, omnes pariter cum sua militia corruerunt, nec, licet auctoribus perditis, excitatum ad scelera


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_230_1"><a class="footnoteCrossrefLink" href="#target_note_LCL246_230_1" title="Click to highlight in text"><sup class="lineRef">1</sup><span class="italic">ita</span>, Pl.</a></li><script type="text/javascript">document.getElementById('note_LCL246_230_1').style.display = "none";</script><li class="note inline" id="note_LCL246_230_2"><a class="footnoteCrossrefLink" href="#target_note_LCL246_230_2" title="Click to highlight in text"><sup class="lineRef">2</sup><span class="italic">reges</span>, Pl.</a></li><script type="text/javascript">document.getElementById('note_LCL246_230_2').style.display = "none";</script></ul></section></notes></section>