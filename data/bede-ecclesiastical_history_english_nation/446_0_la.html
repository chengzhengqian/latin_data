<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

decima Iunii mensis, Dominica; vir religione et prudentia insignis, sacris quoque literis nobiliter instructus.</p>
<p>Itaque in praesenti, ecclesiis Cantuariorum Tatuini et Alduulf episcopi praesunt. Porro provinciae Orientalium Saxonum Inguald episcopus; provinciae Orientalium Anglorum Aldberct et Hadulac episcopi; provinciae Occidentalium Saxonum, Danihel et Fortheri episcopi; provinciae Merciorum, Alduini episcopus; et eis populis qui ultra amnem Sabrinam ad occidentem habitant Valchstod episcopus; provinciae Huicciorum Vilfrid episcopus; provinciae Lindisfarorum Cyniberct episcopus praeest. Episcopatus Vectae insulae ad Danihelem pertinet, episcopum Ventae civitatis. Provincia Australium Saxonum iam aliquot annis absque episcopo manens, ministerium sibi episcopale ab Occidentalium Saxonum antistite quaerit. Et hae omnes provinciae ceteraeque australes ad confinium usque Hymbrae fluminis, cum suis quaeque regibus, Merciorum regi Aedilbaldo subiectae sunt.</p>
<p>At vero provinciae Nordanhymbrorum, cui rex Ceoluulf praeest, quatuor nunc episcopi praesulatum tenent; Vilfrid in Eburacensi ecclesia, Ediluald in Lindisfaronensi, Acca in Hagustaldensi, Pecthelm in ea quae Candida Casa vocatur, quae nuper multiplicatis
<span class="br"></span><span class="lineNumber"></span><span class="br"></span>
</p></section><notes></notes></section>