<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<h3>CAP. X</h3>
<h4><span class="italic">Ut papa Bonifatius eumdem regem missis litteris sit hortatus ad fidem.</span></h4>
<p>Quo tempore exhortatorias ad fidem litteras a pontifice sedis apostolicae Bonifatio accepit, quarum ista est forma:</p>
<p>Exemplar epistolae beatissimi et apostolici papae urbis Romanae ecclesiae Bonifatii, directae viro glorioso Aeduino regi Anglorum.</p>
<p>“Viro glorioso Aeduino regi Anglorum, Bonifatius episcopus servus servorum Dei.</p>
<p>“Licet summae divinitatis potentia humanae locutionis officiis explanari non valeat, quippe quae sui magnitudine ita invisibili atque investigabili aeternitate consistit, ut haec nulla ingenii sagacitas, quanta sit, comprehendere disserereque sufficiat: quia tamen eius humanitas ad insinuationem sui reseratis cordis ianuis, quae de semetipsa proferentur,<a class="footnoteLink" href="#note_LCL246_254_1" id="target_note_LCL246_254_1"><sup>1</sup></a> secreta humanis mentibus inspiratione clementer infundit; ad adnuntiandum vobis plenitudinem fidei Christianae sacerdotalem curavimus sollicitudinem prorogare, ut perinde Christi evangelium, quod Salvator noster omnibus praecepit gentibus praedicari, vestris quoque sensibus inserentes, salutis vestrae remedia propinemus.<a class="footnoteLink" href="#note_LCL246_254_2" id="target_note_LCL246_254_2"><sup>2</sup></a> Supernae igitur maiestatis clementia, quae cuncta solo verbo praeceptionis


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_254_1"><a class="footnoteCrossrefLink" href="#target_note_LCL246_254_1" title="Click to highlight in text"><sup class="lineRef">1</sup>for <span class="italic">proferetur</span> MSS.</a></li><script type="text/javascript">document.getElementById('note_LCL246_254_1').style.display = "none";</script><li class="note" id="note_LCL246_254_2"><a class="footnoteCrossrefLink" href="#target_note_LCL246_254_2" title="Click to highlight in text"><sup class="lineRef">2</sup>for <span class="italic">propinentur</span> MSS., see Pl.</a></li><script type="text/javascript">document.getElementById('note_LCL246_254_2').style.display = "none";</script></ul></section></notes></section>