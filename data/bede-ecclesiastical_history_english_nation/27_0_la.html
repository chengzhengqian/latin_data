<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
autem intra vallum quod Severum trans insulam fecisse commemoravimus, ad plagam meridianam, quod civitates, farus, pontes, et stratae ibidem factae usque hodie testantur: ceterum ulteriores Brittaniae partes, vel eas etiam quae ultra Brittaniam sunt insulas iure dominandi possidebant.</p>
<h3>CAP. XII</h3>
<h4><span class="italic">Ut Brettones a Scottis vastati Pictisque, Romanorum auxilia quaesierint qui secundo venientes, murum trans insulam fecerint; sed hoc confestim a praefatis hostibus interrupto, maiore sint calamitate depressi.</span></h4>
<p><span class="sc">Exin</span><a class="footnoteLink" href="#note_LCL246_54_1" id="target_note_LCL246_54_1"><sup>1</sup></a> Brittania in parte Brettonum, omni armato milite, militaribus copiis universis, tota floridae iuventutis alacritate spoliata, quae tyrannorum temeritate abducta nusquam ultra domum rediit, praedae tantum patuit, utpote omnis bellici usus prorsus ignara: denique subito duabus gentibus transmarinis vehementer saevis, Scottorum a circio, Pictorum ab aquilone, multos stupet gemitque per annos. Transmarinas autem dicimus has gentes, non quod extra Brittaniam essent positae; sed quia a parte Brettonum erant remotae, duobus sinibus maris interiacentibus, quorum unus ab orientali mari, alter ab occidentali, Brittaniae terras longe lateque inrumpit, quamvis ad se invicem pertingere non possint. Orientalis habet in medio sui urbem

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_54_1"><a class="footnoteCrossrefLink" href="#target_note_LCL246_54_1" title="Click to highlight in text"><sup class="lineRef">1</sup>To <span class="italic">per annos</span> from Gildas, ยง 14.</a></li><script type="text/javascript">document.getElementById('note_LCL246_54_1').style.display = "none";</script></ul></section></notes></section>