<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<h3>CAP. III<a class="footnoteLink" href="#note_LCL246_26_1" id="target_note_LCL246_26_1"><sup>1</sup></a></h3>
<h4><span class="italic">Ut eandem secundus Romanorum Claudius adiens, Orcadas etiam insulas Romano adiecerit imperio. Sed et Vespasianus ab eo missus Vectam quoque insulam Romanis subdiderit.</span></h4>
<p><span class="sc">Anno</span> autem ab Urbe condita septingentesimo nonagesimo octavo Claudius imperator, ab Augusto quartus, cupiens se<a class="footnoteLink" href="#note_LCL246_26_2" id="target_note_LCL246_26_2"><sup>2</sup></a> utilem reipublicae ostentare principem, bellum ubique, et victoriam undecumque quaesivit. Itaque expeditionem in Brittaniam movit, quae excitata in tumultum propter non redhibitos transfugas videbatur. Transvectus in insulam est, quam neque ante Iulium Caesarem, neque post eum quisquam adire ausus fuerat, ibique sine ullo praelio ac sanguine intra paucissimos dies plurimam insulae partem in deditionem recepit. Orcadas etiam insulas ultra Brittaniam in oceano positas Romano adiecit imperio, ac sexto quam profectus erat mense Romam rediit, filioque suo Brittanici nomen imposuit. Hoc autem bellum quarto imperii sui anno complevit, qui est annus ab incarnatione Domini quadragesimus sextus: quo etiam anno fames gravissima per Syriam facta est, quae in Actibus Apostolorum per prophetam Agabum praedicta esse memoratur.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL246_26_1"><a class="footnoteCrossrefLink" href="#target_note_LCL246_26_1" title="Click to highlight in text"><sup class="lineRef">1</sup>This chapter is pieced together from Orosius vii. 6 and Eutropius vii. 19.</a></li><script type="text/javascript">document.getElementById('note_LCL246_26_1').style.display = "none";</script><li class="note" id="note_LCL246_26_2"><a class="footnoteCrossrefLink" href="#target_note_LCL246_26_2" title="Click to highlight in text"><sup class="lineRef">2</sup><span class="italic">cupiens se</span>, in Orosius.</a></li><script type="text/javascript">document.getElementById('note_LCL246_26_2').style.display = "none";</script></ul></section></notes></section>