<section class="div1 language" lang="la"><header><hgroup><h1>The Venerable Bede</h1></hgroup></header>
<section class="div2">
<h2><span class="ac">De Venerabilis Baedae</span></h2>
<h2><span class="ac">Historia Ecclesiastica Gentis Anglorum</span></h2>
<h3><span class="ac">Praefatio</span></h3>
<h3><span class="ac">Gloriosissimo Regi Ceoluulfo Baeda Famulus Christi, et Presbyter</span></h3>
<p><span class="sc">Historiam</span> Gentis Anglorum Ecclesiasticam quam nuper edideram, libentissime tibi desideranti, rex, et prius ad legendum ac probandum transmisi, et nunc ad transscribendum ac plenius ex tempore meditandum retransmitto: satisque studium tuae sinceritatis amplector, quo non solum audiendis Scripturae sanctae verbis aurem sedulus accommodas, verum etiam noscendis priorum gestis sive dictis et maxime nostrae gentis virorum illustrium, curam vigilanter impendis. Sive enim historia de bonis bona referat, ad imitandum bonum auditor sollicitus instigatur; seu mala commemoret de pravis, nihilominus religiosus ac pius auditor sive lector devitando quod noxium est ac perversum, ipse sollertius ad exsequenda ea quae bona ac Deo digna esse cognoverit,
<span class="br"></span><span class="lineNumber"></span><span class="br"></span>
</p></section><notes></notes></section>