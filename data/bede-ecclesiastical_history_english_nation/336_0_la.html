<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

salutaria verba in laudem conditoris composuerat, ultima quoque verba in laudem ipsius, signando sese, et spiritum suum in manus eius commendando clauderet: qui etiam praescius sui obitus exstitisse, ex his quae narravimus, videtur.</p>
<h3>CAP. XXV</h3>
<h4><span class="italic">Qualis visio cuidam viro Dei apparuerit, priusquam monasterium Coludanae urbis esset incendio consumptum.</span></h4>
<p><span class="sc">His</span> temporibus monasterium virginum quod Coludi Urbem cognominant, cuius et supra meminimus, per culpam incuriae flammis absumptum est. Quod tamen a malitia inhabitantium in eo, et praecipue illorum qui maiores esse videbantur contigisse, omnes qui novere facillime potuerunt advertere. Sed non defuit puniendis admonitio divinae pietatis qua correcti, per ieiunia, fletus et preces iram a se, instar Ninivitarum, iusti Iudicis averterent.</p>
<p>Erat namque in eodem monasterio vir de genere Scottorum, Adamnanus vocabulo, ducens vitam in continentia et orationibus multum Deo devotam. ita ut nihil unquam cibi vel potus, excepta die Dominica et quinta sabbati perciperet; saepe autem noctes integras pervigil in oratione transigeret. Quae quidem illi districtio vitae arctioris, primo ex
<span class="br"></span><span class="lineNumber"></span><span class="br"></span>
</p></section><notes></notes></section>