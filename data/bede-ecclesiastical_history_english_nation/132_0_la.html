<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<p class="noindent">Creatorem suum suscepto Christianae fidei agnoscerent sacramento. Quod equidem in vestrae gloriae sensibus caelesti conlatum munere mystica regenerationis vestrae purgatio patenter innuit. Magno ergo largitatis Dominicae beneficio mens nostra gaudio exultavit, quod scintillam orthodoxae religionis in vestra<a class="footnoteLink" href="#note_LCL246_264_1" id="target_note_LCL246_264_1"><sup>1</sup></a> dignatus est confessione succendere; ex qua re non solum gloriosi coniugis vestri, immo totius gentis subpositae vobis intelligentiam in amore sui facile inflammaret.</p>
<p>â€œDidicimus namque referentibus his, qui ad nos gloriosi filii nostri Audubaldi regis laudabilem conversionem nuntiantes pervenerunt, quod etiam vestra gloria, Christianae fidei suscepto mirabili sacramento, piis et Deo placitis iugiter operibus enitescat, ab idolorum etiam cultu seu fanorum auguriorumque inlecebris se diligenter abstineat, et ita in amore Redemptoris sui immutilata devotione persistens invigilet, ut ad dilatandam Christianam fidem incessabiliter non desistat operam commodare: cumque de glorioso coniuge vestro paterna caritas sollicite perquisisset, cognovimus, quod eatenus abominandis idolis serviens, ad suscipiendam vocem praedicatorum suam distulerit obedientiam exhibere. Qua ex re non modica nobis amaritudo congesta est, ab eo quod pars corporis vestri ab agnitione summae et individuae Trinitatis remansit extranea. Unde paternis


</p></section><notes><section class="footnotes"><ul><li class="note" id="note_LCL246_264_1"><a class="footnoteCrossrefLink" href="#target_note_LCL246_264_1" title="Click to highlight in text"><sup class="lineRef">1</sup>for <span class="italic">vestri</span>, MSS.</a></li><script type="text/javascript">document.getElementById('note_LCL246_264_1').style.display = "none";</script></ul></section></notes></section>