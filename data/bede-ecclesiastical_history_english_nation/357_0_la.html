<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

facto, mox evigilans sanissimus surrexit, ac pro sua sanitate Domino gratias denuo referens, quid erga se actum esset fratribus indicavit: cunctisque congaudentibus ad ministerium quod solicitus exhibere solebat, quasi flagello probante castigatior rediit.</p>
<p>Sed et indumenta, quibus Deo dicatum corpus Cudbercti, vel vivum antea, vel postea defunctum vestierant, etiam ipsa a gratia curandi non vacarunt, sicut in volumine vitae et virtutum eius quisque legerit inveniet.</p>
<h3>CAP. XXXII</h3>
<h4><span class="italic">Ut alter ad reliquias eius nuper fuerit ab oculi languore curatus.</span></h4>
<p><span class="sc">Nec</span> silentio praetereundum quod ante triennium per reliquias eius factum, nuper mihi per ipsum in quo factum est fratrem innotuit. Est autem factum in monasterio quod iuxta amnem Dacore constructum ab eo cognomen accepit, cui tunc vir religiosus Suidberct abbatis iure praefuit. Erat in eo quidam adolescens cui tumor deformis palpebram oeuli foedaverat; qui cum per dies crescens oculo interitum minaretur, curabant medici hunc adpositis pigmentorum fomentis emollire, nec valebant. Quidam abscindendum esse dicebant; alii hoc fieri metu maioris periculi vetabant. Cumque tempore non pauco frater praefatus tali incommodo laboraret, neque imminens oculo exitium humana manus curare
<span class="br"></span><span class="lineNumber"></span><span class="br"></span>
</p></section><notes></notes></section>