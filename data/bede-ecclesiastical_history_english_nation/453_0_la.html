<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<p>Nonodecimo autem vitae meae anno diaconatum; tricesimo gradum presbyteratus, utrumque per ministerium reverentissimi episcopi Iohannis, iubente Ceolfrido abbate, suscepi.</p>
<p>Ex quo tempore accepti presbyteratus usque ad annum aetatis meae quinquagesimum nonum, haec in Scripturam sanctam meae meorumque necessitati ex opusculis venerabilium patrum breviter adnotare, sive etiam ad formam sensus et interpretationis eorum superadicere curavi.</p>
<p>“In principium Genesis, usque ad nativitatem Isaac, et iectionem Ismahelis, libros iv.</p>
<p>“De Tabernaculo, et vasis eius, ac vestibus sacerdotum, libros iii.</p>
<p>“In primam partem Samuhelis, id est, usque ad mortem Saulis, libros iii.</p>
<p>“De aedificatione Templi, allegoricae expositionis sicut et cetera, libros ii.</p>
<p>“Item in Regum librum xxx. quaestionum.</p>
<p>“In Proverbia Salomonis, libros iii.</p>
<p>“In Cantica Canticorum, libros vii.</p>
<p>“In Isaiam, Danihelem, duodecim Prophetas, et partem Hieremiae, distinctiones capitulorum ex tractatu b. Hieronymi excerptas.</p>
<p>“In Ezram et Neemiam, libros iii.</p>
<p>“In Canticum Habacum, librum i.</p>
<p>“In librum beati patris Tobiae, explanationis allegoricae de Christo et Ecclesia, librum i.</p>
<p>“Item, Capitula lectionum in Pentateuchum Mosi, Iosue, Iudicum.</p>
<p>“In libros Regum, et Verba dierum.</p>
</section><notes></notes></section>