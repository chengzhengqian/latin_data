<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

est, susceptamque fidem Brittani usque in tempora Diocletiani principis inviolatam integramque quieta in pace servabant.</p>
<h3>CAP. V<a class="footnoteLink" href="#note_LCL246_30_1" id="target_note_LCL246_30_1"><sup>1</sup></a></h3>
<h4><span class="italic">Ut Severus receptam Brittaniae partem vallo a cetera distinxerit.</span></h4>
<p><span class="sc">Anno</span> ab incarnatione Domini centesimo octogesimo nono, Severus genere Afer Tripolitanus, ab oppido Lepti, decimus septimus ab Augusto imperium adeptus, decem et septem annis tenuit. Hic natura saevus, multis semper bellis lacessitus, fortissime quidem rempublicam, sed laboriosissime rexit. Victor ergo civilium bellorum quae ei gravissima occurrerant, in Brittanias defectu pene omnium sociorum trahitur, ubi magnis gravibusque proeliis saepe gestis, receptam partem insulae a ceteris indomitis gentibus, non muro, ut quidam aestimant, sed vallo distinguendam putavit. Murus etenim de lapidibus, vallum vero quo ad repellendam vim hostium castra muniuntur fit de cespitibus, quibus circumcisis, e terra velut murus exstruitur altus supra terram, ita ut in ante sit fossa, de qua levati sunt cespites, supra quam sudes de lignis fortissimis praefiguntur. Itaque Severus magnam fossam firmissimumque

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_30_1"><a class="footnoteCrossrefLink" href="#target_note_LCL246_30_1" title="Click to highlight in text"><sup class="lineRef">1</sup>From Orosius vii. 17, except for the passage about the <span class="italic">murus</span> and <span class="italic">vallum</span>.</a></li><script type="text/javascript">document.getElementById('note_LCL246_30_1').style.display = "none";</script></ul></section></notes></section>