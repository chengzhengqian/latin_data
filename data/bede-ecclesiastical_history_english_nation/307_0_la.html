<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<h3>CAP. XVII</h3>
<h4><span class="italic">De synodo facta in campo Haethfelda, praesidente archiepiscopo Theodoro.</span></h4>
<p><span class="sc">His</span> temporibus audiens Theodorus fidem ecclesiae Constantinopoli per haeresim Eutychetis multum esse turbatam, et ecclesias Anglorum quibus praeerat ab huiusmodi labe immunes perdurare desiderans, collecto venerabilium sacerdotum doctorumque plurimorum coetu, cuius essent fidei singuli sedulus inquirebat, omniumque unanimem in fide catholica reperit consensum: et hunc synodalibus literis ad instructionem memoriamque sequentium commendare curavit, quarum videlicet literarum istud exordium est:</p>
<p>â€œIn nomine Domini nostri Jesu Christi Salvatoris, imperantibus dominis piissimis nostris Ecgfrido rege Hymbronensium, anno decimo regni eius, sub die quintadecima Kalendas Octobres, indictione octava; et Aedilredo rege Mercinensium, anno sexto regni eius; et Alduulfo rege Estranglorum, anno decimo septimo regni eius; et Hlothario rege Cantuariorum, regni eius anno septimo: praesidente Thcodoro, gratia Dei archiepiscopo Brittaniae insulae, et civitatis Doruuernis; una cum eo sedentibus ceteris episcopis Brittaniae insulae viris venerabilibus, praepositis sacrosanctis evangeliis, in loco qui Saxonico vocabulo Haethfelth nominatur, pariter tractantes, fidem rectam et orthodoxam exposuimus; sicut Dominus noster Jesus Christus incarnatus
<span class="br"></span><span class="lineNumber"></span><span class="br"></span>
</p></section><notes></notes></section>