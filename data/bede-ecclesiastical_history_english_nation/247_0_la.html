<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<h3>CAP. XXIX</h3>
<h4><span class="italic">Ut Vighard presbyter ordinandus in archiepiscopum Romam de Brittania sit missus: quem remissa mox scripta papae apostolici, ibidem obiisse narraverint.</span></h4>
<p><span class="sc">His</span> temporibus reges Anglorum nobilissimi, Osuiu provinciae Nordanhymbrorum, et Ecgberct Cantuariorum, habito inter se consilio, quid de statu ecclesiae Anglorum esset agendum, intellexerat enim veraciter Osuiu, quamvis educatus a Scottis, quia Romana esset catholica et apostolica ecclesia, adsumpserunt cum electione et consensu sanctae ecclesiae gentis Anglorum, virum bonum, et aptum episcopatu presbyterum nomine Vighardum, de clero Deusdedit episcopi, et hunc antistitem ordinandum Romam miserunt: quatenus accepto ipse gradu archiepiscopatus, catholicos per omnem Brittaniam ecclesiis Anglorum ordinare posset antistites.</p>
<p>Verum Vighard Romam perveniens, priusquam consecrari in episcopatum posset, morte praereptus est, et huiusmodi literae regi Osuiu Brittaniam remissae sunt.</p>
<p>â€œDomino excellenti filio Osuio regi Saxonum, Vitalianus episcopus, servus servorum Dei. Desiderabiles literas excellentiae vestrae suscepimus: quas relegentes, cognovimus eius piissimam devotionem, ferventissimumque amorem, quem habet propter beatam vitam; et quia dextera Domini protegente ad veram et apostolicam fidem sit conversus,
<span class="br"></span><span class="lineNumber"></span><span class="br"></span>
</p></section><notes></notes></section>