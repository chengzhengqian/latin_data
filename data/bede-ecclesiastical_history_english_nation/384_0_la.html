<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

ad saeculum quoque nobili, qui de milite factus fuerat monachus; indicans quod eo loci corpora eorum posset invenire, ubi lucem de caelo terris radiasse conspiceret. Quod ita completum est. Inventa namque eorum corpora iuxta honorem martyribus condignum recondita sunt, et dies passionis vel inventionis eorum congrua illis in locis veneratione celebratur. Denique gloriosissimus dux Francorum Pippin, ubi haec comperit, misit et adducta ad se eorum corpora condidit cum multa gloria in ecclesia Coloniae civitatis, iuxta Rhenum. Fertur autem quia in loco in quo occisi sunt fons ebullierit, qui in eodem loco usque hodie copiosa fluenti sui dona profundat.</p>
<h3>CAP. XI</h3>
<h4><span class="italic">Ut viri venerabiles Suidberct in Brittania, Vilbrord Romae sint in Fresiam ordinati episcopi.</span></h4>
<p><span class="sc">Primis</span> sane temporibus adventus eorum in Fresiam mox ut comperit Vilbrod datam sibi a principe licentiam ibidem praedicandi, acceleravit venire Romam, cuius sedi apostolicae tunc Sergius papa praeerat, ut cum eius licentia et benedictione desideratum evangelizandi gentibus opus iniret: simul et reliquias beatorum apostolorum ac martyrum Christi ab eo se sperans accipere, ut dum in gente cui praedicaret destructis idolis ecclesias institueret, haberet in
<span class="br"></span><span class="lineNumber"></span><span class="br"></span>
</p></section><notes></notes></section>