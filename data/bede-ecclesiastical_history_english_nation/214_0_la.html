<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

translatum est; ubi merita illius multis saepe constat Deo operante claruisse virtutibus. Haec de corporis eius incorruptione breviter attigimus, ut quanta esset viri sublimitas legentibus notius existeret. Quae cuncta in libello eius sufficientius sed et de aliis commilitonibus ipsius, quisque legerit inveniet.</p>
<h3>CAP. XX</h3>
<h4><span class="italic">Ut defuncto Honorio, pontificatu sit functus Deusdedit; et qui in tempore illo Orientalium Anglorum, qui Hrofensis ecclesiae fuerint antistites.</span></h4>
<p><span class="sc">Interea</span> defuncto Felice Orientalium Anglorum episcopo post decem et septem annos accepti episcopatus, Honorius loco eius ordinavit Thomam diaconum eius de provincia Gyruiorum: et hoc post quinque annos sui episcopatus de hac vita subtracto, Berctgilsum, cognomine Bonifatium de provincia Cantuariorum loco eius substituit. Et ipse quoque Honorius, postquam metas sui cursus implevit, ex hac luce migravit anno ab incarnatione Domini sexcentesimo quinquagesimo tertio, pridie Kalendarum Octobrium: et cessante episcopatu per annum et sex menses, electus est archiepiscopus cathedrae Doruvernensis sextus Deusdedit de gente Occidentalium Saxonum: quem ordinaturus venit illuc Ithamar, antistes ecclesiae Hrofensis. Ordinatus est autem die septimo Kalendarum Aprilium, et rexit ecclesiam annos novem, menses septem, et duos dies; et ipse,
<span class="br"></span><span class="lineNumber"></span><span class="br"></span>
</p></section><notes></notes></section>