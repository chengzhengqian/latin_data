<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<p class="noindent">Tum iudex tanta miraculorum caelestium novitate perculsus, cessari mox a persecutione praecepit, honorem referre incipiens caedi sanctorum, per quam eos opinabatur prius a Christianae fidei posse devotione cessare. Passus est autem beatus Albanus die decimo Kalendarum Iuliarum, iuxta civitatem Verolamium, quae nunc a gente Anglorum Verlamacaestir sive Vaeclingacaestir appellatur, ubi postea redeunte temporum Christianorum serenitate ecclesia est mirandi operis atque eius martyrio condigna exstructa. In quo videlicet loco usque ad hanc diem curatio infirmorum et frequentium operatio virtutum celebrari non desinit.</p>
<p>Passi sunt ea tempestate Aaron<a class="footnoteLink" href="#note_LCL246_44_1" id="target_note_LCL246_44_1"><sup>1</sup></a> et Iulius Legionum Urbis cives, aliique utriusque sexus diversis in locis perplures, qui diversis cruciatibus torti et inaudita membrorum discerptione lacerati, animas ad supernae civitatis gaudia perfecto agone miserunt.</p>
<h3>CAP. VIII</h3>
<h4><span class="italic">Ut hac cessante persecutione, ecclesia in Britaniis aliquantulam usque ad tempora Arrianae vesaniae pacem habuerit.</span></h4>
<p><span class="sc">At</span> ubi turbo persecutionis quievit, progressi in publicum fideles Christi qui se tempore discriminis

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_44_1"><a class="footnoteCrossrefLink" href="#target_note_LCL246_44_1" title="Click to highlight in text"><sup class="lineRef">1</sup>To <span class="italic">lacerati</span> from Gildas, §§ 10, 11.</a></li><script type="text/javascript">document.getElementById('note_LCL246_44_1').style.display = "none";</script></ul></section></notes></section>