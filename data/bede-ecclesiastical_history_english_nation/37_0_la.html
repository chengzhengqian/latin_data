<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
nonnulli de miserandis reliquiis in montibus comprehensi acervatim iugulabantur: alii fame confecti procedentes manus hostibus dabant, pro accipiendis alimentorum subsidiis aeternum subituri servitium, si tamen non continuo trucidarentur: alii transmarinas regiones dolentes petebant: alii perstantes in patria trepidi pauperem vitam in montibus, silvis, vel rupibus arduis suspecta semper mente agebant.</p>
<h3>CAP. XVI<a class="footnoteLink" href="#note_LCL246_74_1" id="target_note_LCL246_74_1"><sup>1</sup></a></h3>
<h4><span class="italic">Ut Brettones primam de gente Anglorum victoriam, duce Ambrosio Romano homine, sumpserint.</span></h4>
<p><span class="sc">At</span> ubi hostilis exercitus, exterminatis dispersisque insulae indigenis, domum reversus est, coeperunt et illi paulatim vires animosque resumere, emergentes de latibulis quibus abditi fuerant, et unanimo consensu auxilium caeleste precantes ne usque ad internecionem usquequaque delerentur. Utebantur eo tempore duce Ambrosio Aureliano viro modesto, qui solus forte Romanae gentis praefatae tempestati superfuerat, occisis in eadem parentibus regium nomen et insigne ferentibus. Hoc ergo duce vires capessunt Brettones, et victores provocantes ad proelium, victoriam ipsi, Deo favente, suscipiunt. Et ex eo tempore nunc cives, nunc hostes vincebant, usque ad annum obsessionis Badonici montis, quando

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_74_1"><a class="footnoteCrossrefLink" href="#target_note_LCL246_74_1" title="Click to highlight in text"><sup class="lineRef">1</sup>Abridgment of Gildas, ยง 25.</a></li><script type="text/javascript">document.getElementById('note_LCL246_74_1').style.display = "none";</script></ul></section></notes></section>