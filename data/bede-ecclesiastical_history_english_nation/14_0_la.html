<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<p>Ab eodem Claudio Vespasianus, qui post Neronem imperavit, in Brittaniam missus, etiam Vectam insulam Brittaniae proximam a meridie, Romanorum ditioni subiugavit; quae habet ab oriente in occasum triginta circiter milia passuum, ab austro in boream duodecim, in orientalibus suis partibus mari sex milium, in occidentalibus trium a meridiano Brittaniae litore distans. Succedens autem Claudio in imperium Nero, nihil omnino in re militari ausus est. Unde inter alia Romani regni detrimenta innumera Brittaniam pene amisit : nam duo sub eo nobilissima oppida illic capta atque subversa sunt.</p>
<h3>CAP. IV</h3>
<h4><span class="italic">Ut Lucius Brittanorum rex missis ad Eleutherum papam literis Christianum se fieri petierit.</span></h4>
<p><span class="sc">Anno</span> ab incarnatione Domini centesimo quinquagesimo sexto Marcus Antoninus Verus, decimus quartus ab Augusto regnum cum Aurelio Commodo fratre suscepit :<a class="footnoteLink" href="#note_LCL246_28_1" id="target_note_LCL246_28_1"><sup>1</sup></a> quorum temporibus cum Eleutherus vir sanctus pontificatui Romanae ecclesiae praeesset, misit ad eum Lucius Brittaniarum rex epistolam, obsecrans ut per eius mandatum Christianus efficeretur: et mox effectum piae postulationis consecutus

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_28_1"><a class="footnoteCrossrefLink" href="#target_note_LCL246_28_1" title="Click to highlight in text"><sup class="lineRef">1</sup>Orosius vii. 15.</a></li><script type="text/javascript">document.getElementById('note_LCL246_28_1').style.display = "none";</script></ul></section></notes></section>