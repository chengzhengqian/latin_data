<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
historiae est, simpliciter ea quae fama vulgante collegimus ad instructionem posteritatis literis mandare studuimus.</p>
<p>Praeterea omnes<a class="footnoteLink" href="#note_LCL246_10_1" id="target_note_LCL246_10_1"><sup>1</sup></a> ad quos haec eadem Historia pervenire poterit nostrae nationis legentes sive audientes suppliciter precor, ut pro meis infirmitatibus et mentis et corporis apud supernam Clementiam saepius intervenire meminerint; et in suis quique provinciis hanc mihi suae remunerationis vicem rependant, ut qui de singulis provinciis, sive locis sublimioribus, quae memoratu digna atque incolis grata credideram diligenter adnotare curavi, apud omnes fructum piae intercessionis inveniam.</p>
<h3>CAP. I</h3>
<h4><span class="italic">De situ Brittaniae vel Hiberniae, et priscis earum incolis.</span></h4>
<p><span class="sc">Brittania</span><a class="footnoteLink" href="#note_LCL246_10_2" id="target_note_LCL246_10_2"><sup>2</sup></a> oceani insula, cui quondam Albion nomen fuit, inter septentrionem et occidentem locata est, Germaniae, Galliae, Hispaniae, maximis Europae partibus multo intervallo adversa. Quae per milia passuum octingenta in boream longa, latitudinis habet milia ducenta, exceptis dumtaxat prolixioribus


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_10_1"><a class="footnoteCrossrefLink" href="#target_note_LCL246_10_1" title="Click to highlight in text"><sup class="lineRef">1</sup><span class="italic">Praeterea . . . inveniam</span>] This last paragraph is placed at the end of the History by most MSS.</a></li><script type="text/javascript">document.getElementById('note_LCL246_10_1').style.display = "none";</script><li class="note" id="note_LCL246_10_2"><a class="footnoteCrossrefLink" href="#target_note_LCL246_10_2" title="Click to highlight in text"><sup class="lineRef">2</sup>The first paragraph to <span class="italic">insulas habet</span> is pieced together from Pliny, <span class="italic">N.H.</span>, iv. 30; Gildas, ยง 3, and Orosius, i. 2.</a></li><script type="text/javascript">document.getElementById('note_LCL246_10_2').style.display = "none";</script></ul></section></notes></section>