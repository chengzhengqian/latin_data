<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

ea quam in capite suo gestabat ille, cui se confitenti Dominus ait: ‘Tu es Petrus, et super hanc petram aedificabo Ecclesiam meam, et portae inferni non praevalebunt adversus eam; et tibi dabo claves regni caelorum.’ Nullam magis abominandam detestandamque merito cunctis fidelibus crediderim, ea quam habebat ille, cui gratiam sancti Spiritus comparare volenti dicit idem Petrus: ‘Pecunia tua tecum sit in periditionem, quoniam donum Dei existimasti per pecuniam possideri: non est tibi pars neque sors in sermone hoc.’ Neque vero ob id tantum in coronam adtondemur, quia Petrus ita attonsus est; sed quia Petrus in memoriam Dominicae passionis ita attonsus est, idcirco et nos qui per eandem passionem salvari desideramus, ipsius passionis signum cum illo in vertice, summa videlicet corporis nostri parte, gestamus. Sicut enim omnis ecclesia, quia per mortem sui vivificatoris ecclesia facta est, signum sanctae crucis eius in fronte portare consuevit, ut crebro vexilli huius munimine a malignorum spirituum defendatur incursibus; crebra huius admonitione doceatur, se quoque carnem suam cum vitiis et concupiscentiis crucifigere debere: ita etiam oportet eos, qui vel monachi votum, vel gradum clericatus habentes arctioribus se necesse habent pro Domino continentiae frenis astringere,<a class="footnoteLink" href="#note_LCL248_352_1" id="target_note_LCL248_352_1"><sup>1</sup></a> formam quoque coronae quam ipse in passione spineam portavit

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL248_352_1"><a class="footnoteCrossrefLink" href="#target_note_LCL248_352_1" title="Click to highlight in text"><sup class="lineRef">1</sup>The comma as in Pl.</a></li><script type="text/javascript">document.getElementById('note_LCL248_352_1').style.display = "none";</script></ul></section></notes></section>