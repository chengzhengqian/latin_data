<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
ita gestis, innumera hominum eodem die ad Dominum turba conversa est.</p>
<h3>CAP. XIX</h3>
<h4><span class="italic">Ut idem causa infirmitatis ibidem detentus, et incendia domorum orando restinxerit; et ipse per visionem a suo sit languore curatus.</span></h4>
<p><span class="sc">Unde</span> dum redeunt, insidiator inimicus casualibus laqueis praeparatis, Germani pedem lapsus occasione contrivit, ignorans merita illius, sicut Job beatissimi, afflictione corporis propaganda: et dum aliquandiu uno in loco infirmitatis necessitate teneretur, in vicina qua manebat casula exarsit incendium: quod consumptis domibus quae illic palustri harundine tegebantur, ad eum habitaculum in quo idem iacebat, flabris stimulantibus ferebatur. Concursus omnium ad antistitem convolavit, ut elatus manibus periculum quod imminebat evaderet: quibus increpatis, moveri se fidei praesumptione non passus est. At multitudo omnis desperatione perterrita, obviam currit incendio. Sed ut Dei potentia manifestior appareret, quidquid custodire tentaverat turba, consumitur; quod vero iacens et infirmus defenderat, reserato hospitio sancti viri, expavescens flamma transilivit, ultra
</p></section><notes></notes></section>