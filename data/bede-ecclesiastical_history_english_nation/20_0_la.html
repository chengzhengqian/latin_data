<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
Christianae religionis revocari non posse persensit, capite eum plecti iussit.</p>
<p>Cumque ad mortem duceretur, pervenit ad flumen quod muro et harena<a class="footnoteLink" href="#note_LCL246_40_1" id="target_note_LCL246_40_1"><sup>1</sup></a> ubi feriendus erat, meatu rapidissimo dividebatur: viditque ibi non parvam hominum multitudinem utriusque sexus, conditionis diversae et aetatis, quae sine dubio Divinitatis instinctu ad obsequium beatissimi confessoris ac martyris vocabatur, et ita fluminis ipsius occupabat pontem ut intra vesperam transire vix posset. Denique cunctis pene egressis, iudex sine obsequio in civitate substiterat. Igitur sanctus Albanus cui ardens inerat devotio mentis ad martyrium ocius pervenire, accessit ad torrentem, et dirigens ad caelum oculos, illico siccato alveo, vidit undam suis cessisse ac viam dedisse vestigiis. Quod cum inter alios etiam ipse carnifex qui eum percussurus erat, vidisset, festinavit ei ubi ad locum destinatum morti venerat occurrere, Divino nimirum admonitus instinctu, proiectoque ense quem strictum tenuerat, pedibus eius advolvitur, multum desiderans ut cum martyre vel pro martyre quem percutere iubebatur, ipse potius mereretur percuti. Dum ergo is ex persecutore factus esset collega veritatis et fidei, ac iacente ferro esset inter carnifices iusta cunctatio, montem cum turbis reverentissimus Dei confessor ascendit: qui opportune

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_40_1"><a class="footnoteCrossrefLink" href="#target_note_LCL246_40_1" title="Click to highlight in text"><sup class="lineRef">1</sup>The reading of the MSS. gives no proper meaning. Plummer suggests <span class="italic">quo murus ab harena</span>.</a></li><script type="text/javascript">document.getElementById('note_LCL246_40_1').style.display = "none";</script></ul></section></notes></section>