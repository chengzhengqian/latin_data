<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

celebranda direximus, ut per nostrae praeceptionis auctoritatem possitis Deo placitam ordinationem efficere; quia ut haec vobis concederemus, longa terrarum marisque intervalla, quae inter nos ac vos obsistunt, ad haec nos condescendere coegerunt, ut nulla possit ecclesiarum vestrarum iactura per cuiuslibet occasionis obtentum quoquo modo provenire; sed potius commissi vobis populi devotionem plenius propagare. Deus te incolumem custodiat, dilectissime frater.</p>
<p>“Data die tertio Iduum Iunii, imperantibus dominis nostris Augustis, Heraclio anno vicesimo quarto, post consulatum eiusdem anno vicesimo tertio; atque Constantino filio ipsius anno vicesimo tertio, et consulatus eius anno tertio; sed et Heraclio felicissimo Caesare id est<a class="footnoteLink" href="#note_LCL246_308_1" id="target_note_LCL246_308_1"><sup>1</sup></a> filio eius anno tertio, indictione septima, id est, anno Dominicae incarnationis sexcentesimo tricesimo quarto.”</p>
<h3>CAP. XIX</h3>
<h4><span class="italic">Ut primo idem Honorius et post Iohannes literas genti Scottorum pro pascha simul et pro Pelagiana haeresi miserit.</span></h4>
<p><span class="sc">Misit</span> idem papa Honorius literas etiam genti Scottorum, quos in observatione sancti paschae errare compererat, iuxta quod supra docuimus: sollerter exhortans, ne paucitatem suam in extremis terrae finibus constitutam sapientiorem antiquis sive modernis

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_308_1"><a class="footnoteCrossrefLink" href="#target_note_LCL246_308_1" title="Click to highlight in text"><sup class="lineRef">1</sup>for <span class="italic">item</span>, Pl.</a></li><script type="text/javascript">document.getElementById('note_LCL246_308_1').style.display = "none";</script></ul></section></notes></section>