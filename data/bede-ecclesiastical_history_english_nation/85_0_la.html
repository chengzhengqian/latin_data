<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
subditis extendere festina, zelum rectitudinis tuae in eorum conversione multiplica, idolorum cultus insequere, fanorum aedificia everte, subditorum mores ex<a class="footnoteLink" href="#note_LCL246_170_1" id="target_note_LCL246_170_1"><sup>1</sup></a> magna vitae munditia, exhortando, terrendo, blandiendo, corrigendo, et boni operis exempla monstrando aedifica: ut illum retributorem invenias in caelo, cuius nomen atque cognitionem dilataveris in terra. Ipse enim vestrae quoque gloriae nomen etiam posteris gloriosius reddet, cuius vos honorem quaeritis et servatis in gentibus.</p>
<p>“Sic etenim Constantinus quondam piissimus imperator, Romanam rempublicam a perversis idolorum cultibus revocans, omnipotenti Deo Domino nostro Iesu Christo secum subdidit, seque cum subiectis populis tota ad eum mente convertit. Unde factum est ut antiquorum principum nomen suis vir ille laudibus vinceret, et tanto in opinione praecessores suos, quanto et in bono opere superaret. Et nunc itaque vestra gloria cognitionem unius Dei, Patris, et Filii, et Spiritus sancti, regibus ac populis sibimet subiectis festinet infundere, ut<a class="footnoteLink" href="#note_LCL246_170_2" id="target_note_LCL246_170_2"><sup>2</sup></a> et antiquos gentis suae reges laudibus ac meritis transeat, et quanto in subiectis suis etiam aliena peccata deterserit, tanto etiam de peccatis propriis ante omnipotentis Dei terribile examen securior fiat.</p>
<p>“Reverentissimus frater noster Augustinus episcopus, in monasterii regula edoctus, sacrae Scripturae


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_170_1"><a class="footnoteCrossrefLink" href="#target_note_LCL246_170_1" title="Click to highlight in text"><sup class="lineRef">1</sup>For <span class="italic">et</span>, Pl.</a></li><script type="text/javascript">document.getElementById('note_LCL246_170_1').style.display = "none";</script><li class="note inline" id="note_LCL246_170_2"><a class="footnoteCrossrefLink" href="#target_note_LCL246_170_2" title="Click to highlight in text"><sup class="lineRef">2</sup><span class="italic">ut</span>, supplied Pl.</a></li><script type="text/javascript">document.getElementById('note_LCL246_170_2').style.display = "none";</script></ul></section></notes></section>