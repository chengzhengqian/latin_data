<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

ipsi imaginem corporis tradidistis, colentes sequimini, iudicio discreto reperire non possumus.</p>
<p>“Unde oportet vos, suscepto signo sanctae crucis, per quod humanum genus redemptum est, execrandam diabolicae versutiae subplantationem, qui divinae bonitatis operibus invidus aemulusque consistit, a cordibus vestris abicere, iniectisque manibus hos, quos eatenus materiae compage vobis deos fabricastis, confringendos diminuendosque summopere procurate. Ipsa enim eorum dissolutio corruptioque, quae nunquam viventem spiritum habuerunt,<a class="footnoteLink" href="#note_LCL246_260_1" id="target_note_LCL246_260_1"><sup>1</sup></a> nec sensibilitatem a suis factoribus potuerunt<a class="footnoteLink" href="#note_LCL246_260_2" id="target_note_LCL246_260_2"><sup>2</sup></a> quolibet modo suscipere, vobis patenter insinuet quam nihil erat quod eatenus colebatis: dum profecto meliores vos qui spiritum viventem a Domino percepistis, eorum constructione<a class="footnoteLink" href="#note_LCL246_260_3" id="target_note_LCL246_260_3"><sup>3</sup></a> nihilominus existatis: quippe quos Deus omnipotens ex primi hominis quem plasmavit cognatione, deductis per saecula innumerabilibus propaginibus pullulare constituit. Accedite ergo ad agnitionem eius qui vos creavit, qui in vobis vitae insufflavit spiritum, qui pro vestra redemptione Filium suum unigenitum misit, ut vos ab originali peccato eriperet, et ereptos de potestate nequitiae diabolicae pravitatis coelestibus praemiis muneraret.</p>
<p>“Suscipite verba praedicatorum, et evangelium Dei quod vobis adnuntiant; quatenus credentes, sicut saepius dictum est, in Deum Patrem omnipotentem




</p></section><notes><section class="footnotes"><ul><li class="note" id="note_LCL246_260_1"><a class="footnoteCrossrefLink" href="#target_note_LCL246_260_1" title="Click to highlight in text"><sup class="lineRef">1</sup>for <span class="italic">habuit</span> MSS., see Pl.</a></li><script type="text/javascript">document.getElementById('note_LCL246_260_1').style.display = "none";</script><li class="note inline" id="note_LCL246_260_2"><a class="footnoteCrossrefLink" href="#target_note_LCL246_260_2" title="Click to highlight in text"><sup class="lineRef">2</sup>for <span class="italic">potuit</span> MSS., see Pl.</a></li><script type="text/javascript">document.getElementById('note_LCL246_260_2').style.display = "none";</script><li class="note" id="note_LCL246_260_3"><a class="footnoteCrossrefLink" href="#target_note_LCL246_260_3" title="Click to highlight in text"><sup class="lineRef">3</sup>for <span class="italic">constructioni</span> MSS., see Pl.</a></li><script type="text/javascript">document.getElementById('note_LCL246_260_3').style.display = "none";</script></ul></section></notes></section>