<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

Saxonum, vocatis ad se in ministerium ordinationis aliis duobus episcopis. Qui accepto gradu episcopatus rediit ad provinciam, et maiore auctoritate coeptum<a class="footnoteLink" href="#note_LCL246_438_1" id="target_note_LCL246_438_1"><sup>1</sup></a> opus explens, fecit per loca ecclesias, presbyteros et diaconos ordinavit, qui se in verbo fidei et ministerio baptizandi adiuvarent, maxime in civitate quae lingua Saxonum Ythancaestir appellatur, sed et in illa quae Tilaburg cognominatur: quorum prior locus est in ripa Pentae amnis, secundus in ripa Tamensis: in quibus collecto examine famulorum Christi, disciplinam vitae regularis, in quantum rudes adhuc capere poterant, custodiri<a class="footnoteLink" href="#note_LCL246_438_2" id="target_note_LCL246_438_2"><sup>2</sup></a> docuit.</p>
<p>Cumque tempore non pauco in praefata provincia, gaudente rege, congaudente universo populo, vitae caelestis institutio quotidianum sumeret augmentum, contigit ipsum regem instigante omnium bonorum inimico, propinquorum suorum manu interfici. Erant autem duo germani fratres qui hoc facinus patrarunt; qui cum interrogarentur quare hoc facerent, nil aliud respondere potuerunt, nisi ob hoc se iratos fuisse et inimicos regi, quod ille nimium suis parcere soleret inimicis, et factas ab eis iniurias mox obsecrantibus placida mente dimitteret. Talis erat culpa regis pro qua occideretur, quod evangelica praecepta devoto corde servaret: in qua tamen eius morte innoxia, iuxta praedictum viri Dei, vera est eius culpa punita. Habuerat enim unus ex his, qui eum occiderunt


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_438_1"><a class="footnoteCrossrefLink" href="#target_note_LCL246_438_1" title="Click to highlight in text"><sup class="lineRef">1</sup>For <span class="italic">captum</span>, Pl.</a></li><script type="text/javascript">document.getElementById('note_LCL246_438_1').style.display = "none";</script><li class="note inline" id="note_LCL246_438_2"><a class="footnoteCrossrefLink" href="#target_note_LCL246_438_2" title="Click to highlight in text"><sup class="lineRef">2</sup>For <span class="italic">custodire</span>, Pl.</a></li><script type="text/javascript">document.getElementById('note_LCL246_438_2').style.display = "none";</script></ul></section></notes></section>