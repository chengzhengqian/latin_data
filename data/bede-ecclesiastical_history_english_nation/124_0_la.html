<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

vir Deo dilectus Paulinus qui cum illa veniret, eamque et comites eius, ne paganorum possent societate pollui, quotidiana exhortatione et sacramentorum caelestium celebratione confirmaret.</p>
<p>Ordinatus est autem Paulinus episcopus a Iusto archiepiscopo, sub die duodecima kalendarum Augustarum, anno ab incarnatione Domini sexcentesimo vicesimo quinto: et sic cum praefata virgine ad regem Aeduinum quasi comes copulae carnalis advenit. Sed ipse potius toto animo intendens, ut gentem quam adibat, ad agnitionem veritatis advocans, iuxta vocem apostoli, uni vero<a class="footnoteLink" href="#note_LCL246_248_1" id="target_note_LCL246_248_1"><sup>1</sup></a> sponso virginem castam exhiberet Christo. Cumque in provinciam venisset, laboravit multum, ut et eos qui secum venerant, ne a fide deficerent, Domino adiuvante contineret, et aliquos, si forte posset, de paganis ad fidei gratiam praedicando converteret. Sed sicut apostolus ait, quamvis multo tempore illo laborante in verbo: “Deus saeculi huius excaecavit mentes infidelium, ne eis fulgeret illuminatio evangelii gloriae Christi.”</p>
<p>Anno autem sequente venit in provinciam quidam sicarius, vocabulo Eumer, missus a rege Occidentalium Saxonum, nomine Cuichelmo, sperans se regem Aeduinum regno simul et vita privaturum: qui habebat sicam bicipitem toxicatam; ut si ferri vulnus minus ad mortem regis sufficeret, peste iuvaretur veneni. Pervenit autem ad regem primo die paschae,

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_248_1"><a class="footnoteCrossrefLink" href="#target_note_LCL246_248_1" title="Click to highlight in text"><sup class="lineRef">1</sup>for <span class="italic">viro</span>, Pl.</a></li><script type="text/javascript">document.getElementById('note_LCL246_248_1').style.display = "none";</script></ul></section></notes></section>