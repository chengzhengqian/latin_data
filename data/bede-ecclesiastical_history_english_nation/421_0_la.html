<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="lineGroup">
<span class="line">Transiit, et gaudens caelestia regna petivit.</span><span class="linebreak"></span>
<span class="line">Dona, Jesu, ut grex pastoris calle sequatur.‚Äù</span><span class="linebreak"></span>
</p>
<h3>CAP. XX</h3>
<h4><span class="italic">Ut religioso abbati Hadriano Albinus, Vilfrido in episcopatum Acca successerit.</span></h4>
<p><span class="sc">Anno</span> post obitum praefati patris proximo, id est, quinto Osredi regis, reverentissimus pater Hadrianus abbas, cooperator in verbo Dei Theodori beatae memoriae episcopi, defunctus est, et in monasterio suo in ecclesia beatae Dei genitricis sepultus; qui est annus quadragesimus primus, ex quo a Vitaliano papa directus est cum Theodoro; ex quo autem Brittaniam venit, tricesimus nonus. Cuius doctrinae simul et Theodori inter alia testimonium perhibet, quod Albinus discipulus eius qui monasterio ipsius in regimine successit, in tantum studiis scripturarum institutus est, ut Graecam quidem linguam non parva ex parte, Latinam vero non minus quam Anglorum, quae sibi naturalis est, noverit.</p>
<p>Suscepit vero pro Vilfrido episcopatum Hagustaldensis ecclesiae Acca presbyter eius, vir et ipse strenuissimus, et coram Deo et hominibus magnificus; qui et ipsius ecclesiae suae quae in beati Andreae apostoli honorem consecrata est, aedificium multifario decore ac mirificis ampliavit operibus. Dedit namque operam, quod et hodie facit, ut adquisitis undecumque reliquiis beatorum apostolorum et martyrum Christi, in venerationem illorum
<span class="br"></span><span class="lineNumber"></span><span class="br"></span>
</p></section><notes></notes></section>