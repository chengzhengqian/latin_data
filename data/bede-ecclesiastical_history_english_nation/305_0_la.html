<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

tota idolatriae dedita; ac stragica<a class="footnoteLink" href="#note_LCL248_88_1" id="target_note_LCL248_88_1"><sup>1</sup></a> caede omnes indigenas exterminare, ac suae provinciae homines pro his substituere contendit, voto se obligans, quamvis necdum regeneratus, ut ferunt, in Christo, quia, si cepisset insulam, quartam partem eius, simul et praedae, Domino daret. Quod ita solvit, ut hanc Vilfrido episcopo, qui tunc forte de gente sua superveniens aderat, utendam pro Domino offerret. Est autem mensura eiusdem insulae, iuxta aestimationem Anglorum, mille ducentarum familiarum: unde data est episcopo possessio terrae trecentarum familiarum. At ipse partem quam accepit, commendavit cuidam de clericis suis, cui nomen Bernuini, et erat filius sororis eius, dans illi presbyterum nomine Hiddila, qui omnibus qui salvari vellent, verbum ac lavacrum vitae ministraret.</p>
<p>Ubi silentio praetereundum non esse reor, quod in primitias eorum qui de eadem insula credendo salvati sunt, duo regii pueri fratres videlicet Arualdi regis insulae, speciali sunt Dei gratia coronati: siquidem imminentibus insulae hostibus, fuga lapsi sunt de insula, et in proximam lutorum provinciam translati: ubi cum delati in locum qui vocatur Ad Lapidem, occulendos se a facie regis victoris credidissent, proditi sunt, atque occidi iussi. Quod cum audisset abbas quidam et presbyter, vocabulo Cyniberct, habens non longe ab inde monasterium in loco qui vocatur Hreutford, id est, Vadum harundinis, venit ad regem, qui tunc eisdem in partibus occultus

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL248_88_1"><a class="footnoteCrossrefLink" href="#target_note_LCL248_88_1" title="Click to highlight in text"><sup class="lineRef">1</sup>For <span class="italic">tragica,</span> Pl.</a></li><script type="text/javascript">document.getElementById('note_LCL248_88_1').style.display = "none";</script></ul></section></notes></section>