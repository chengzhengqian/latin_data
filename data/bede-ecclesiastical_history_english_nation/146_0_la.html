<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

pagani a quibus Aeduini rex occisus est,<a class="footnoteLink" href="#note_LCL246_292_1" id="target_note_LCL246_292_1"><sup>1</sup></a> cum tota eadem villa succenderunt: pro qua reges posteriores fecere sibi villam in regione quae vocatur Loidis. Evasit autem ignem altare, quia lapideum erat; et servatur adhuc in monasterio reverentissimi abbatis et presbyteri Thryduulfi, quod est in silva Elmete.</p>
<h3>CAP. XV</h3>
<h4><span class="italic">Ut provincia Orientalium Anglorum fidem Christi susceperit.</span></h4>
<p><span class="sc">Tantum</span> autem devotionis Aeduini erga cultum veritatis habuit, ut etiam regi Orientalium Anglorum, Earpualdo filio Redualdi, persuaderet, relictis idolorum superstitionibus, fidem et sacramenta Christi cum sua provincia suscipere. Et quidem pater eius Reduald iamdudum in Cantia sacramentis Christianae fidei imbutus est, sed frustra: nam rediens domum, ab uxore sua et quibusdam perversis doctoribus seductus est, atque a sinceritate fidei depravatus habuit posteriora peiora prioribus; ita ut in morem antiquorum Samaritanorum et Christo servire videretur, et diis quibus antea serviebat. Atque in eodem fano et altare haberet ad sacrificium Christi, et arulam ad victimas daemoniorum. Quod videlicet fanum rex eiusdem provinciae Alduulf, qui nostra

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_292_1"><a class="footnoteCrossrefLink" href="#target_note_LCL246_292_1" title="Click to highlight in text"><sup class="lineRef">1</sup>for <span class="italic">occisus</span>, Pl.</a></li><script type="text/javascript">document.getElementById('note_LCL246_292_1').style.display = "none";</script></ul></section></notes></section>