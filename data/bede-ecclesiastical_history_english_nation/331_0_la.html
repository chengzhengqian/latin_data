<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
erant famulis Christi manifeste narraverit, easque ad orandum pro anima eius, etiam priusquam cetera congregatio eius obitum cognovisset, excitaverit. Quod ita fuisse factum mox congregationi mane facto innotuit. Erat enim haec ipsa hora cum aliis nonnullis Christi ancillis in extremis monasterii locis seorsum posita, ubi nuper venientes ad conversationem<a class="footnoteLink" href="#note_LCL248_140_1" id="target_note_LCL248_140_1"><sup>1</sup></a> feminae solebant probari, donec regulariter institutae in societatem congregationis susciperentur.</p>
<h3>CAP. XXIV</h3>
<h4><span class="italic">Quod in monasterio eius fuerit frater, cui donum canendi sit divinitus concessum.</span></h4>
<p><span class="sc">In</span> huius monasterio abbatissae fuit frater quidam divina gratia specialiter insignis, quia carmina religioni et pietati apta facere solebat; ita ut quicquid ex divinis literis per interpretes disceret, hoc ipse post pusillum verbis poeticis maxima suavitate et compunctione compositis, in sua, id est, Anglorum lingua proferret. Cuius carminibus multorum saepe animi ad contemptum saeculi, et appetitum sunt vitae caelestis accensi. Et quidem et alii post illum in gente Anglorum religiosa poemata facere tentabant;

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL248_140_1"><a class="footnoteCrossrefLink" href="#target_note_LCL248_140_1" title="Click to highlight in text"><sup class="lineRef">1</sup>Should perhaps be <span class="italic">conversionem,</span> Pl.</a></li><script type="text/javascript">document.getElementById('note_LCL248_140_1').style.display = "none";</script></ul></section></notes></section>