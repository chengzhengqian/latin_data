<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

secum venire in praelium. Illo nolente ac contradicente, invitum monasterio eruentes duxerunt in certamen, sperantes minus animos militum trepidare, minus praesente duce quondam strenuissimo et eximio posse fugam meditari. Sed ipse professionis suae non immemor, dum optimo esset vallatus exercitu, nonnisi virgam tantum habere in manu voluit: occisusque est una cum rege Ecgrice, et cunctus eorum, insistentibus paganis, caesus sive dispersus exercitus.</p>
<p>Successor autem regni eorum factus est Anna, filius Eni, de regio genere, vir optimus, atque optimae genitor sobolis, de quibus in sequentibus suo tempore dicendum est: qui et ipse postea ab eodem pagano Merciorum duce, a quo et praedecessores<a class="footnoteLink" href="#note_LCL246_414_1" id="target_note_LCL246_414_1"><sup>1</sup></a> eius, occisus est.</p>
<h3>CAP. XIX</h3>
<h4><span class="italic">Ut Furseus apud Orientales Anglos monasterium fecerit; et de visionibus vel sanctitate eius, cui etiam caro pos mortem incorrupta testimonium perhibuerit.</span></h4>
<p><span class="sc">Verum</span> dum adhuc Sigberct regni infulas teneret; supervenit de Hibernia vir sanctus, nomine Furseus, verbo et actibus clarus, sed egregiis insignis virtutibus, cupiens pro Domino, ubicumque sibi opportunum nveniret, peregrinam ducere vitam. Qui cum ad</p>
</section><notes><section class="footnotes"><ul><li class="note" id="note_LCL246_414_1"><a class="footnoteCrossrefLink" href="#target_note_LCL246_414_1" title="Click to highlight in text"><sup class="lineRef">1</sup>for <span class="italic">praedecessor</span>, Pl.</a></li><script type="text/javascript">document.getElementById('note_LCL246_414_1').style.display = "none";</script></ul></section></notes></section>