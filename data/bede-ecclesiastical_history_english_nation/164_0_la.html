<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

quibus nihil resistere posse iactabat, interemptus est in loco qui lingua Anglorum Denisesburna, id est rivus Denisi vocatur.</p>
<h3>CAP. II</h3>
<h4><span class="italic">Ut de ligno crucis quod idem rex contra barbaros pugnaturus erexerat, inter innumera sanitatum miracula, quidam a dolentis brachii sit languore curatus.</span></h4>
<p><span class="sc">Ostenditur</span> autem usque hodie et in magna veneratione habetur locus ille, ubi venturus ad hanc pugnam Osuald signum sanctae crucis erexit, ac flexis genibus Dominum deprecatus est, ut in tanta rerum necessitate suis cultoribus caelesti succurreret auxilio. Denique fertur quia facta citato opere cruce, ac fovea praeparata in qua statui deberet, ipse fide fervens hanc arripuerit, ac foveae imposuerit, atque utraque manu erectam tenuerit. donec adgesto a militibus pulvere terrae figeretur. Et hoc facto, elata in altum voce cuncto exercitui proclamaverit: “Flectamus omnes genua, et Deum omnipotentem vivum ac verum in commune deprecemur, ut nos ab hoste superbo ac feroce sua miseratione defendat: scit enim ipse quia iusta pro salute gentis nostrae bella suscepimus.” Fecerunt omnes ut iusserat, et sic incipiente diluculo
<span class="br"></span><span class="lineNumber"></span><span class="br"></span>
</p></section><notes></notes></section>