<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
ad vicesimam Dominicae resurrectionis diem observandum esse putarent; scripsit cum coepiscopis suis exhortatoriam ad eos epistolam: obsecrans eos, et contestans unitatem pacis et catholicae observations cum ea quae toto orbe diffusa est Ecclesia Christi, tenere; cuius videlicet epistolae principium hoc est:</p>
<p>“Dominis carissimis fratribus episcopis, vel abbatibus per universam Scottiam, Laurentius, Mellitus, et Iustus episcopi, servi servorum Dei. Dum nos sedes apostolica, more suo sicut in universo orbe terrarum, in his occiduis partibus ad praedicandum gentibus paganis dirigeret, atque in hanc insulam, quae Brittania nuncupatur, contigit introisse;<a class="footnoteLink" href="#note_LCL246_220_1" id="target_note_LCL246_220_1"><sup>1</sup></a> antequam cognosceremus,<a class="footnoteLink" href="#note_LCL246_220_1" id="target_note_LCL246_220_1"><sup>1</sup></a> credentes quod iuxta morem universalis Ecclesiae ingrederentur, in magna reverentia sanctitatis tam Brettones quam Scottos venerati sumus; sed cognoscentes Brettones, Scottos meliores putavimus. Scottos vero per Daganum episcopum in hanc, quam superius memoravimus, insulam, et Columbanum abbatem in Galliis venientem, nihil discrepare a Brettonibus in eorum conversatione didicimus. Nam Daganus episcopus ad nos veniens, non solum cibum nobiscum, sed nec in eodem hospitio quo vescebamur, sumere voluit.” Misit idem Laurentius cum coepiscopis suis, etiam Brettonum sacerdotibus litteras suo gradui condignas, quibus eos in unitate catholica confirmare satagit.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL246_220_1"><a class="footnoteCrossrefLink" href="#target_note_LCL246_220_1" title="Click to highlight in text"><sup class="lineRef">1</sup>Stops corrected, Pl.</a></li><script type="text/javascript">document.getElementById('note_LCL246_220_1').style.display = "none";</script></ul></section></notes></section>