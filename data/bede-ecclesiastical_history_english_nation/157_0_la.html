<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

Adae, etiam sine actuali peccato existentes, portare noscuntur; secundum prophetam dicentem: ‘Ecce enim in iniquitatibus conceptus sum et in peccatis concepit me mater mea.’”</p>
<h3>CAP. XX</h3>
<h4><span class="italic">Ut occiso Aeduino Paulinus Cantiam rediens Hrofensis ecclesiae praesulatum susceperit.</span></h4>
<p><span class="sc">At</span> vero Aeduini cum decem et septem annis genti Anglorum simul et Brittonum gloriosissime praeesset, e quibus sex etiam ipse, ut diximus, Christi regno militavit, rebellavit adversus eum Caedualla rex Brettonum, auxilium praebente illi Penda virostrenuissimo de regio genere Merciorum, qui et ipse ex<a class="footnoteLink" href="#note_LCL246_314_1" id="target_note_LCL246_314_1"><sup>1</sup></a> eo tempore gentis eiusdem regno annis viginti et duobus varia sorte praefuit: et conserto gravi praelio in campo qui vocatur Haethfelth, occisus est Aeduini die quarta Iduum Octobris, anno Dominicae incarnationis sexcentesimo tricesimo tertio, cum esset annorum quadraginta et octo: eiusque totus vel interemptus vel dispersus est exercitus. In quo etiam bello ante illum unus filius eius Osfrid iuvenis bellicosus cecidit, alter Eadfrid necessitate cogente ad Pendam regem transfugit, et ab eo postmodum regnante Osualdo contra fidem iurisiurandi peremptus est.</p>
<p>Quo tempore maxima est facta strages in ecclesia vel gente Nordanhymbrorum, maxime quod unus ex

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_314_1"><a class="footnoteCrossrefLink" href="#target_note_LCL246_314_1" title="Click to highlight in text"><sup class="lineRef">1</sup>for <span class="italic">eo tempore</span>, Pl.</a></li><script type="text/javascript">document.getElementById('note_LCL246_314_1').style.display = "none";</script></ul></section></notes></section>