<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

primus eorum, quem diximus, Eanfrid regnum Berniciorum. Qui uterque rex ut terreni regni infulas sortitus est, sacramenta regni caelestis quibus initiatus erat, anathematizando prodidit, ac se priscis idolatriae sordibus polluendum perdendumque restituit.</p>
<p>Nec mora, utrumque rex Brettonum Ceadualla impia manu, sed iusta ultione peremit. Et primo quidem proxima aestate Osricum, dum se in oppido municipio temerarie obsedisset, erumpens subito cum suis omnibus imparatum cum toto<a class="footnoteLink" href="#note_LCL246_326_1" id="target_note_LCL246_326_1"><sup>1</sup></a> exercitu delevit. Dein cum anno integro provincias Nordanhymbrorum non ut rex victor possideret sed quasi tyrannus saeviens disperderet, ac tragica caede dilaceraret, tandem Eanfridum inconsulte ad se cum duodecim lectis militibus, postulandae pacis gratia venientem simili sorte damnavit. Infaustus ille annus et omnibus bonis exosus usque hodie permanet, tam propter apostasiam regum Anglorum qua se fidei sacramentis exuerant, quam propter vesanam Brettonici regis tyrannidem. Unde cunctis placuit regum tempora computantibus, ut ablata de medio regum perfidorum memoria, idem annus sequentis regis, id est, Osualdi, viri Deo dilecti regno adsignaretur: quo, post occisionem fratris Eanfridi, superveniente cum parvo exercitu, sed fide Christi munito, infandus Brettonum dux cum immensis illis copiis

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_326_1"><a class="footnoteCrossrefLink" href="#target_note_LCL246_326_1" title="Click to highlight in text"><sup class="lineRef">1</sup>for <span class="italic">suo</span>, Pl.</a></li><script type="text/javascript">document.getElementById('note_LCL246_326_1').style.display = "none";</script></ul></section></notes></section>