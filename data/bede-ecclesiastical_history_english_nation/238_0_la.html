<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

ecclesiae Christi, eorum est paucitas uno de angulo extremae insulae praeferenda? Et si sanctus erat ac potens virtutibus ille Columba vester, immo et noster si Christi erat, numquid praeferri potuit beatissimo apostolorum principi, cui Dominus ait: ‘Tu es Petrus, et super hanc petram aedificabo ecclesiam meam, et portae inferi non praevalebunt adversus eam, et tibi dabo claves regni caelorum?’”</p>
<p>Haec perorante Vilfrido, dixit rex: “Verene, Colmane, haec illi Petro dicta sunt a Domino?” Qui ait: “Vere, rex.” At ille, “Habetis,” inquit, “vos proferre aliquid tantae potestatis vestro Columbae datum?” At ait ille: “Nihil.” Rursum rex: “Si utrique vestrum,” inquit, “in hoc sine ulla controversia consentiunt, quod haec principaliter Petro dicta, et ei claves regni caelorum sint datae a Domino?” Responderunt: “Etiam, utique.” At ille ita conclusit: “Et ego vobis dico, quia hic est ostiarius ille cui ego contradicere nolo; sed in quantum novi vel valeo, huius cupio in omnibus obedire statutis; ne forte me adveniente ad fores regni caelorum, non sit qui reserat,<a class="footnoteLink" href="#note_LCL246_476_1" id="target_note_LCL246_476_1"><sup>1</sup></a> averso illo qui claves tenere probatur.”</p>
<p>Haec dicente rege, faverunt adsidentes quique sive adstantes, maiores una cum mediocribus; et abdicata minus perfecta institutione, ad ea quae meliora cognoverant, sese transferre festinabant.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL246_476_1"><a class="footnoteCrossrefLink" href="#target_note_LCL246_476_1" title="Click to highlight in text"><sup class="lineRef">1</sup>For <span class="italic">reseret</span>, Pl.</a></li><script type="text/javascript">document.getElementById('note_LCL246_476_1').style.display = "none";</script></ul></section></notes></section>