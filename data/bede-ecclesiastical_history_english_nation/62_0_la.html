<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<p>Respondit Gregorius. “Quaedam terrena lex in Romana republica permittit, ut sive frater et soror,<a class="footnoteLink" href="#note_LCL246_124_1" id="target_note_LCL246_124_1"><sup>1</sup></a> seu duorum fratrum germanorum vel duarum sororum filius et filia misceantur. Sed experimento didicimus, ex tali coniugio sobolem non posse succrescere: et sacra lex prohibet cognationis turpitudinem revelare. Unde necesse est ut iam tertia vel quarta generatio fidelium licenter sibi iungi debeat: nam secunda quam praediximus, a se omni modo debet abstinere. Cum noverca autem miscere grave est facinus, quia et in Lege scriptum est: ‘Turpitudinem patris tui non revelabis.’ Neque enim patris turpitudinem filius revelare potest. Sed quia scriptum est: ‘Erunt duo in carne una’; qui turpitudinem novercae quae una caro cum patre fuit revelare praesumpserit, profecto patris turpitudinem revelavit. Cum cognata quoque miscere prohibitum est, quia per coniunctionem priorem caro fratris fuerat facta. Pro qua re etiam Iohannes Baptista capite truncatus est, et sancto martyrio consummatus, cui non est dictum ut Christum negaret, et pro Christi confessione occisus est; sed quia isdem Dominus noster Iesus Christus dixerat: ‘Ego sum veritas’; quia pro veritate Iohannes occisus est, videlicet et pro Christo sanguinem fudit.</p>
<p>“Quia vero sunt multi in Anglorum gente, qui dum adhuc in infidelitate essent, huic nefando, coniugio dicuntur admixit, ad fidem venientes admonendi sunt ut se abstineant, et grave hoc esse peccatum

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_124_1"><a class="footnoteCrossrefLink" href="#target_note_LCL246_124_1" title="Click to highlight in text"><sup class="lineRef">1</sup><span class="italic">fratris et sororis</span> are required, Pl.</a></li><script type="text/javascript">document.getElementById('note_LCL246_124_1').style.display = "none";</script></ul></section></notes></section>