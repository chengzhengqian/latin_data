<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

suae condidit et creavit, caelum videlicet et terram, mare et omnia quae in eis sunt, dispositis ordinibus quibus subsisterent,<a class="footnoteLink" href="#note_LCL246_256_1" id="target_note_LCL246_256_1"><sup>1</sup></a> coaeterni Verbi sui consilio, et sancti Spiritus unitate dispensans, hominem ad imaginem et similitudinem suam ex limo terrae plasmatum constituit, eique tantam praemii praerogativam indulsit, ut eum cunctis praeponeret, atque servato termino praeceptionis, aeternitatis subsistentia praemuniret. Hunc ergo Deum Patrem, et Filium, et Spiritum sanctum, quod est individua Trinitas, ab ortu solis usque ad occasum, humanum genus, quippe ut creatorem omnium atque factorem suum, salutifera confessione fide veneratur et colit; cui etiam summitates imperii rerumque potestates submissae sunt, quia eius dispositione omnium praelatio regnorum conceditur. Eius ergo bonitatis misericordia toti<a class="footnoteLink" href="#note_LCL246_256_2" id="target_note_LCL246_256_2"><sup>2</sup></a> creaturae suae dilatandi subsidii<a class="footnoteLink" href="#note_LCL246_256_3" id="target_note_LCL246_256_3"><sup>3</sup></a> etiam in extremitate terrae positarum gentium corda frigida, sancti Spiritus fervore in sui quoque agnitione mirabiliter est dignata succendere.</p>
<p>â€œQuae enim in gloriosi filii nostri Audubaldi regis, gentibusque ei subpositis<a class="footnoteLink" href="#note_LCL246_256_4" id="target_note_LCL246_256_4"><sup>4</sup></a> illustratione, clementia Redemptoris fuerit operata, plenius ex vicinitate locorum vestram gloriam conicimus cognovisse. Eius ergo mirabile donum et in vobis certa spe caelesti longanimitate conferri confidimus; cum profecto gloriosam coniugem vestram, quae vestri corporis pars esse dignoscitur, aeternitatis praemio per sacri baptismatis regenerationem illuminatam agnovimus.</p>
</section><notes><section class="footnotes"><ul><li class="note" id="note_LCL246_256_1"><a class="footnoteCrossrefLink" href="#target_note_LCL246_256_1" title="Click to highlight in text"><sup class="lineRef">1</sup>for <span class="italic">subsisteret</span> Pl.</a></li><script type="text/javascript">document.getElementById('note_LCL246_256_1').style.display = "none";</script><li class="note inline" id="note_LCL246_256_2"><a class="footnoteCrossrefLink" href="#target_note_LCL246_256_2" title="Click to highlight in text"><sup class="lineRef">2</sup>for <span class="italic">totius</span> MSS.</a></li><script type="text/javascript">document.getElementById('note_LCL246_256_2').style.display = "none";</script><li class="note" id="note_LCL246_256_3"><a class="footnoteCrossrefLink" href="#target_note_LCL246_256_3" title="Click to highlight in text"><sup class="lineRef">3</sup>for <span class="italic">subdi</span> MSS.</a></li><script type="text/javascript">document.getElementById('note_LCL246_256_3').style.display = "none";</script><li class="note inline" id="note_LCL246_256_4"><a class="footnoteCrossrefLink" href="#target_note_LCL246_256_4" title="Click to highlight in text"><sup class="lineRef">4</sup>The sense requires a genitive.</a></li><script type="text/javascript">document.getElementById('note_LCL246_256_4').style.display = "none";</script></ul></section></notes></section>