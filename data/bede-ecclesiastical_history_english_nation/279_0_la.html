<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

ordinem quique suum resedissemus: ‘Rogo,’ inquam, ‘dilectissimi fratres, propter timorem et amorem Redemptoris nostri, ut in commune omnes pro nostra fide tractemus: ut quaeque decreta ac definita sunt a sanctis et probabilibus patribus, incorrupte ab omnibus nobis serventur.’ Haec et alia quamplura quae ad caritatem pertinebant, unitatemque ecclesiae conservandam, prosecutus sum. Cumque explessem praelocutionem, interrogavi unumquemque eorum per ordinem, si consentirent, ea quae a patribus canonice sunt antiquitus decreta, custodire. Ad quod omnes consacerdotes nostri respondentes dixerunt: ‘Optime omnibus placet, quaeque definierunt sanctorum canones patrum, nos quoque omnes alacri animo libentissime servare.’ Quibus statim protuli eundem librum canonum, et ex eodem libro decem capitula quae per loca notaveram, quia maxime nobis necessaria sciebam, illis coram ostendi, et ut haec diligentius ab omnibus susciperentur, rogavi.”</p>
<p>“Primum capitulum, ‘Ut sanctum diem paschae in commune omnes servemus Dominica post quartam decimam lunam mensis primi.’</p>
<p>“Secundum, ‘Ut nullus episcoporum parochiam alterius invadat, sed contentus sit gubernatione creditae sibi plebis.’</p>
<p>“Tertium, ‘Ut quaeque monasteria Deo consecrata sunt, nulli episcoporum liceat ea in aliquo
<span class="br"></span><span class="lineNumber"></span><span class="br"></span>
</p></section><notes></notes></section>