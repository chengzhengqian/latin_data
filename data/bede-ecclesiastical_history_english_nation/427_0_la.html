<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

Aegypto, ab initio, ut diximus, tertiae septimanae, hoc est, a quintadecima die mensis primi, usque ad vicesimam primam eiusdem mensis diem completam computari oportet. Porro dies quartadecima extra hunc numerum separatim sub paschae titulo praenotatur, sicut Exodi sequentia patenter edocent; ubi cum dictum esset: ‘In eadem enim ipsa die educam exercitum vestrum de terra Aegypti’; protinus adiunctum est: ‘Et custodietis diem istum in generationes vestras ritu perpetuo. Primo mense, quartadecima die mensis, comedetis azyma usque ad diem vicesimam primam eiusdem mensis ad vesperam. Septem diebus fermentatum non invenietur in domibus vestris.’ Quis enim non videat, a quartadecima usque ad vicesimam primam, non septem solummodo, sed octo potius esse dies, si et ipsa quartadecima annumeretur? Sin autem, ut diligentius explorata Scripturae veritas docet, a vespera diei quartaedecimae usque ad vesperam vicesimae primae computaverimus, videbimus profecto quod ita dies quartadecima vesperam suam in festi paschalis initium prorogat, ut non amplius tota sacra sollemnitas quam septem tantummodo noctes cum totidem diebus comprehendat; unde vera esse probatur nostra definitio,<a class="footnoteLink" href="#note_LCL248_332_1" id="target_note_LCL248_332_1"><sup>1</sup></a> qua tempus paschale primo mense anni et tertia eius hebdomada celebrandum esse diximus. Veraciter enim tertia agitur hebdomada, quod a vespera quartaedecimae diei incipit, et in vespera vicesimae primae completur.</p>
<p>“Postquam vero pascha nostrum immolatus est Christus, diemque nobis Dominicam, quae apud antiquos una vel prima sabbati, sive sabbatorum,


</p></section><notes><section class="footnotes"><ul><li class="note" id="note_LCL248_332_1"><a class="footnoteCrossrefLink" href="#target_note_LCL248_332_1" title="Click to highlight in text"><sup class="lineRef">1</sup>for <span class="italic">diffinitio,</span> Pl.</a></li><script type="text/javascript">document.getElementById('note_LCL248_332_1').style.display = "none";</script></ul></section></notes></section>