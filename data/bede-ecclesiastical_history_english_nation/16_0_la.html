<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
vallum crebris insuper turribus communitum, a mari ad mare duxit: ibique apud Eboracum oppidum morbo obiit. Reliquit duos filios, Bassianum et Getam: quorum Geta hostis publicus iudicatus interiit; Bassianus Antonini cognomine adsumpto, regno potitus est.</p>
<h3>CAP. VI<a class="footnoteLink" href="#note_LCL246_32_1" id="target_note_LCL246_32_1"><sup>1</sup></a></h3>
<h4><span class="italic">De imperio Diocletiani, et ut Christianos persecutus sit.</span></h4>
<p><span class="sc">Anno</span> incarnationis Dominicae ducentesimo octogesimo sexto, Diocletianus tricesimus tertius ab Augusto imperator ab exercitu electus, annis viginti fuit, Maximianumque cognomento Herculium socium creavit imperii. Quorum tempore Carausius quidam, genere quidem infimus, sed consilio et manu promptus, cum ad observanda oceani litora quae tunc Franci et Saxones infestabant, positus, plus in perniciem quam in profectum<a class="footnoteLink" href="#note_LCL246_32_2" id="target_note_LCL246_32_2"><sup>2</sup></a> reipublicae ageret, ereptam praedonibus praedam nulla ex parte restituendo dominis, sed sibi soli vindicando; accendens suspicionem quia ipsos quoque hostes ad incursandos fines artifici negligentia permitteret. Quamobrem a Maximiano iussus occidi, purpuram sumpsit ac Brittanias occupavit; quibus sibi per septem annos fortissime vindicatis ac retentis, tandem fraude Allecti socii sui interfectus est.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL246_32_1"><a class="footnoteCrossrefLink" href="#target_note_LCL246_32_1" title="Click to highlight in text"><sup class="lineRef">1</sup>From Orosius vii. 25.</a></li><script type="text/javascript">document.getElementById('note_LCL246_32_1').style.display = "none";</script><li class="note inline" id="note_LCL246_32_2"><a class="footnoteCrossrefLink" href="#target_note_LCL246_32_2" title="Click to highlight in text"><sup class="lineRef">2</sup>For <span class="italic">provectum</span>, Pl.</a></li><script type="text/javascript">document.getElementById('note_LCL246_32_2').style.display = "none";</script></ul></section></notes></section>