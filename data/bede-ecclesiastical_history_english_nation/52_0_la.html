<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

gloria sequitur. Remeanti autem Augustino praeposito vestro, quem et abbatem vobis constituimus, in omnibus humiliter obedite: scientes hoc vestris animabus per omnia profuturum, quidquid a vobis fuerit in eius admonitione completum. Omnipotens Deus sua vos gratia protegat, et vestri laboris fructum in aeterna me patria videre concedat; quatenus etsi vobiscum laborare nequeo, simul in gaudio retributionis inveniar, quia laborare scilicet volo. Deus vos incolumes custodiat, dilectissimi filii.</p>
<p>“Data die decima kalendarum Augustarum, imperante domino nostro Mauricio Tiberio piissimo Augusto anno decimo quarto, post consulatum eiusdem domini nostri anno decimo tertio, indictione decima quarta.”</p>
<h3>CAP. XXIV</h3>
<h4><span class="italic">Ut Arelatensi episcopo epistolam pro eorum susceptione miserit.</span></h4>
<p><span class="sc">Misit</span> etiam tunc isdem venerandus pontifex ad Etherium Arelatensem archiepiscopum,<a class="footnoteLink" href="#note_LCL246_104_1" id="target_note_LCL246_104_1"><sup>1</sup></a> ut Augustinum Brittaniam pergentem benigne susciperet, litteras quarum iste est textus:</p>
<p>“Reverentissimo et sanctissimo fratri Etherio coepiscopo, Gregorius servus servorum Dei.</p>
<p>“Licet apud sacerdotes habentes Deo placitam

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_104_1"><a class="footnoteCrossrefLink" href="#target_note_LCL246_104_1" title="Click to highlight in text"><sup class="lineRef">1</sup>For <span class="italic">episcopum</span>, Pl.</a></li><script type="text/javascript">document.getElementById('note_LCL246_104_1').style.display = "none";</script></ul></section></notes></section>