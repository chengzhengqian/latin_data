<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

confidam, nisi forte misero mihi et indigno venia, per auxilium eorum qui illi fideliter servierunt, propitiari dignatus fuerit. Audivimus autem et fama est<a class="footnoteLink" href="#note_LCL246_390_1" id="target_note_LCL246_390_1"><sup>1</sup></a> celeberrima, quia fuerit in gente vestra rex mirandae sanctitatis, vocabulo Osuald, cuius excellentia fidei et virtutis, etiam post mortem, virtutum frequentium operatione claruerit: precorque, si aliquid reliquiarum illius penes te habes, adferas mihi, si forte mihi Dominus per eius meritum misereri voluerit.’ At ego respondi: ‘Habeo quidem de ligno, in quo caput eius occisi a paganis infixum est; et, si firmo corde credideris, potest divina pietas per tanti meritum viri, et huius vitae spatia longiora concedere, et ingressu te vitae perennis dignum reddere.’ Nec moratus ille, integram se in hoc habere fidem respondebat.</p>
<p>“Tune benedixi aquam, et astulam roboris praefati inmittens obtuli aegro potandum. Nec mora, melius habere coepit, et convalescens ab infirmitate, multo deinceps tempore vixit: totoque ad Deum corde et opere conversus, omnibus ubicumque perveniebat, clementiam pii Conditoris, et fidelis eius famuli gloriam praedicabat.”</p>
</section><notes><section class="footnotes"><ul><li class="note" id="note_LCL246_390_1"><a class="footnoteCrossrefLink" href="#target_note_LCL246_390_1" title="Click to highlight in text"><sup class="lineRef">1</sup><span class="italic">est</span>, Pl.</a></li><script type="text/javascript">document.getElementById('note_LCL246_390_1').style.display = "none";</script></ul></section></notes></section>