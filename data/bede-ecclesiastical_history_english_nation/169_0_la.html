<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<p>una cum maioribus studiis et observatione disciplinae regularis.</p>
<p>Nam monachi erant maxime qui ad praedicandum venerant. Monachus ipse episcopus Aedan, utpote de insula quae vocatur Hii, destinatus: cuius monasterium in cunctis pene septentrionalium Scottorum, et omnium Pictorum monasteriis non parvo tempore arcem tenebat, regendisque eorum populis praeerat: quae videlicet insula ad ius quidem Brittaniae pertinet, non magno ab ea freto discreta, sed donatione Pictorum, qui illas Brittaniae plagas incolunt, iamdudum monachis Scottorum tradita, eo quod illis praedicantibus fidem Christi perceperint.</p>
<h3>CAP. IV</h3>
<h4><span class="italic">Quando gens Pictorum fidem Christi perceperit.</span></h4>
<p><span class="sc">Siquidem</span> anno incarnationis Dominicae quingentesimo sexagesimo quinto, quo tempore gubernaculum Romani imperii post Iustinianum Iustinus minor accepit, venit de Hibernia presbyter et abbas habitu et vita monachi insignis, nomine Columba Brittaniam, praedicaturus verbum Dei provinciis septentrionalium Pictorum, hoc est, eis quae arduis atque horrentibus
<span class="br"></span><span class="lineNumber"></span><span class="br"></span>
</p></section><notes></notes></section>