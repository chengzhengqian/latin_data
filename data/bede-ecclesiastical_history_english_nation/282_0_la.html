<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

et religionis. Nam Bonifatio post decem et septem episcopatus sui annos defuncto, episcopus ipse pro eo, Theodoro ordinante, factus est. Quo adhuc superstite, sed gravissima infirmitate ab administrando episcopatu prohibito, duo sunt pro illo, Aecci, et Baduuini, electi et consecrati episcopi: ex quo usque hodie provincia illa duos habere solet episcopos.</p>
<h3>CAP. VI</h3>
<h4><span class="italic">Ut deposito Vynfrido, Saexuulf episcopatum eius acceperit, et Earconuald Orientalibus Saxonibus sit episcopus datus.</span></h4>
<p><span class="sc">Non</span> multo post haec elapso tempore, offensus a Vynfrido Merciorum episcopo per meritum cuiusdam inobedientiae, Theodorus archiepiscopus deposuit eum de episcopatu post annos accepti episcopatus non multos; et in loco eius ordinavit episcopum Sexuulfum, qui erat constructor et abbas monasterii quod dicitur Medeshamstedi, in regione Gyrviorum. Depositus vero Vynfrid rediit ad monasterium suum quod dicitur Adbaruae, ibique in optima vitam conversatione finivit.</p>
<p>Tunc etiam Orientalibus Saxonibus, quibus eo tempore praefuerunt Sebbi et Sigheri, quorum supra meminimus, Earconualdum constituit episcopum in civitate Lundonia: cuius videlicet viri et in episcopatu,
<span class="br"></span><span class="lineNumber"></span><span class="br"></span>
</p></section><notes></notes></section>