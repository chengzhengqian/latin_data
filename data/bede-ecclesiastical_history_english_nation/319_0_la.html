<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="lineGroup">
<span class="line">Tota sacrata polo celsis ubi floruit actis,</span><span class="linebreak"></span>
<span class="line indent2">Reddidit atque animam tota sacrata polo.</span><span class="linebreak"></span>
<span class="line">Virginis alma caro est tumulata bis octo Novembres,</span><span class="linebreak"></span>
<span class="line indent2">Nec putet in tumulo virginis alma caro.</span><span class="linebreak"></span>
<span class="line">Christe, tui est operis, quia vestis et ipsa sepulcro</span><span class="linebreak"></span>
<span class="line indent2">Inviolata nitet: Christe, tui est operis.</span><span class="linebreak"></span>
<span class="line">Ydros et ater abit sacrae pro vestis honore,</span><span class="linebreak"></span>
<span class="line indent2">Morbi diffugiunt, ydros et ater abit.</span><span class="linebreak"></span>
<span class="line">Zelus in hoste furit quondam qui vicerat Evam:</span><span class="linebreak"></span>
<span class="line indent2">Virgo triumphat ovans, zelus in hoste furit.</span><span class="linebreak"></span>
<span class="line">Aspice nupta Deo, quae sit tibi gloria terris:</span><span class="linebreak"></span>
<span class="line indent2">Quae maneat caelis, aspice nupta Deo.</span><span class="linebreak"></span>
<span class="line">Munera laeta capis festivis fulgida taedis,</span><span class="linebreak"></span>
<span class="line indent2">Ecce venit sponsus, munera laeta capis.</span><span class="linebreak"></span>
<span class="line">Et nova dulcisono modularis carmina plectro:</span><span class="linebreak"></span>
<span class="line indent2">Sponsa hymno exultas et nova dulcisono.</span><span class="linebreak"></span>
<span class="line">Nullus ab Altithroni comitatu segregat agni,</span><span class="linebreak"></span>
<span class="line indent2">Quam affectu tulerat nullus ab Altithroni.‚Äù</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>