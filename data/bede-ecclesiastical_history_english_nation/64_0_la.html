<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
quatenus nulla sit necessitas, ut<a class="footnoteLink" href="#note_LCL246_128_1" id="target_note_LCL246_128_1"><sup>1</sup></a> in ordinatione episcopi, pastores quoque alii quorum praesentia valde est utilis, facile debeant convenire. Cum igitur auctore Deo ita fuerint episcopi in propinquis sibi locis ordinati, per omnia episcoporum ordinatio sine adgregatis tribus vel quatuor episcopis fieri non debet. Nam in ipsis rebus spiritalibus ut sapienter et mature disponantur, exemplum trahere a rebus etiam carnalibus possumus. Certe enim dum coniugia in mundo celebrantur, coniugati quique convocantur, ut qui in via iam coniugii praecesserunt, in subsequentis quoque copulae gaudio misceantur. Cur non ergo et in hac spiritali ordinatione, qua per sacrum ministerium homo Deo coniungitur, tales conveniant, qui vel in provectu ordinati episcopi gaudeant, vel pro eius custodia omnipotenti Deo preces pariter fundant.”</p>
<p>VII. Interrogatio Augustini. “Qualiter debemus cum Galliarum Britaniarumque episcopis agere?”</p>
<p>Respondit Gregorius. “In Galliarum episcopos nullam tibi auctoritatem tribuimus: quia ab antiquis praedecessorum meorum temporibus pallium Arelatensis episcopus accepit, quem nos privare auctoritate percepta minime debemus. Si igitur contingat ut fraternitas tua ad Galliarum provinciam transeat, cum eodem Arelatense episcopo debet agere, qualiter, si qua sunt in episcopis vitia, corrigantur. Qui si

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_128_1"><a class="footnoteCrossrefLink" href="#target_note_LCL246_128_1" title="Click to highlight in text"><sup class="lineRef">1</sup>The words <span class="italic">nulla sit necessitas ut</span> are not required and spoil the sense, Pl.</a></li><script type="text/javascript">document.getElementById('note_LCL246_128_1').style.display = "none";</script></ul></section></notes></section>