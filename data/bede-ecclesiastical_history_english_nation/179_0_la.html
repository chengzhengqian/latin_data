<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

tempore demoratus, coniunxitque se regi, sponte ministerium praedicandi adsumens: cuius eruditionem atque industriam videns rex, rogavit eum, accepta ibi sede episcopali, suae gentis<a class="footnoteLink" href="#note_LCL246_358_1" id="target_note_LCL246_358_1"><sup>1</sup></a> manere pontificem; qui precibus eius adnuens, multis annis eidem genti sacerdotali iure praefuit. Tandem rex, qui Saxonum tantum linguam noverat, pertaesus barbarae loquelae, subintroduxit in provinciam alium suae linguae episcopum vocabulo Vini, et ipsum in Gallia ordinatum; dividensque in duas parochias provinciam, huic in civitate Venta, quae a gente Saxonum Vintancaestir appellatur, sedem episcopalem tribuit: unde offensus graviter Agilberctus, quod hoc ipso inconsulto ageret rex, rediit Galliam, et accepto episcopatu Parisiacae civitatis, ibidem senex ac plenus dierum obiit. Non multis autem annis post abscessum eius a Brittania transactis, pulsus est Vini ab eodem rege de episcopatu: qui secedens ad regem Merciorum, vocabulo Vulfheri, emit pretio ab eodem sedem Lundoniae civitatis, eiusque episcopus usque ad vitae suae terminum mansit. Sicque provincia Occidentalium Saxonum tempore non pauco absque praesule fuit.</p>
<p>Quo etiam tempore rex praefatus ipsius gentis, gravissimis regni sui damnis saepissime ab hostibus adflictus, tandem ad memoriam reduxit, quod eum pridem perfidia regno pepulerit, fides agnita Christi in regnum revocaverit: intellexitque quod etiam tunc destituta pontifice provincia, recte pariter

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL246_358_1"><a class="footnoteCrossrefLink" href="#target_note_LCL246_358_1" title="Click to highlight in text"><sup class="lineRef">1</sup>for <span class="italic">genti</span>, Pl.</a></li><script type="text/javascript">document.getElementById('note_LCL246_358_1').style.display = "none";</script></ul></section></notes></section>