<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<h3>CAP. XII</h3>
<h4><span class="italic">Ut Aeduini per visionem quondam sibi exuli ostensam sit ad credendum provocatus.</span></h4>
<p><span class="sc">Haec</span> quidem memoratus papa Bonifatius de salute regis Aeduini ac gentis ipsius, literis agebat. Sed et oraculum caeleste quod illi quondam exulanti apud Redualdum regem Anglorum pietas divina revelare dignata est, non minimum ad suscipienda vel intelligenda doctrinae monita salutaris sensum iuvit illius. Cum ergo videret Paulinus difficulter posse sublimitatem animi regalis, ad humilitatem viae salutaris, et suscipiendum mysterium vivificae crucis inclinari, ac pro salute illius, simul et gentis cui praeerat, et verbo exhortationis apud homines, et apud divinam pietatem verbo deprecationis ageret; tandem, ut verisimile videtur, didicit in spiritu, quod<a class="footnoteLink" href="#note_LCL246_270_1" id="target_note_LCL246_270_1"><sup>1</sup></a> vel quale esset oraculum regi quondam caelitus ostensum. Nec exinde distulit quin continuo regem ammoneret explere votum, quod in oraculo sibi exhibito se facturum promiserat, si temporis illius aerumnis exemptus, ad regni fastigia perveniret.</p>
<p>Erat autem oraculum huiusmodi. Cum persequente illum Aedilfrido, qui ante eum regnavit, per diversa occultus loca vel regna, multo annorum tempore profugus vagaretur; tandem venit ad


</p></section><notes><section class="footnotes"><ul><li class="note" id="note_LCL246_270_1"><a class="footnoteCrossrefLink" href="#target_note_LCL246_270_1" title="Click to highlight in text"><sup class="lineRef">1</sup>for <span class="italic">ut quod</span>, Pl.</a></li><script type="text/javascript">document.getElementById('note_LCL246_270_1').style.display = "none";</script></ul></section></notes></section>