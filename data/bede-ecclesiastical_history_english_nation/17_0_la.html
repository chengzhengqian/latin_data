<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<p class="noindent">Allectus postea ereptam Carausio insulam per triennium tenuit, quem Asclepiodotus Praefectus Praetorio oppressit, Brittaniamque post decem annos recepit.</p>
<p>Interea Diocletianus in oriente, Maximianus Herculius in occidente, vastari ecclesias, affligi interficique Christianos decimo post Neronem loco praeceperunt: quae persecutio omnibus fere ante actis diuturnior atque inmanior fuit; nam per decem annos, incendiis ecclesiarum, proscriptionibus innocentum, caedibus martyrum incessabiliter acta est. Denique etiam Brittaniam tum plurima confessionis Deo devotae gloria sublimavit.</p>
<h3>CAP. VII</h3>
<h4><span class="italic">Passio sancti Albani et sociorum eius, qui eodem tempore pro Domino sanguinem fuderunt.</span></h4>
<p><span class="sc">Siquidem</span> in ea passus est sanctus Albanus, de quo presbyter Fortunatus in Laude Virginum, cum beatorum martyrum qui de toto orbe ad Dominum venirent mentionem faceret, ait:</p>
<p>“Albanum egregium fecunda Britania profert.” Qui videlicet Albanus paganus adhuc, cum perfidorum
<span class="br"></span><span class="lineNumber"></span><span class="br"></span>
</p></section><notes></notes></section>