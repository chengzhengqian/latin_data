<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

inquietare, nec quicquam de eorum rebus violenter abstrahere.’</p>
<p>“Quartum, ‘Ut ipsi monachi non migrent de loco ad locum, hoc est, de monasterio ad monasterium, nisi per dimissionem proprii abbatis: sed in ea permaneant obedientia quam tempore suae conversions promiserunt.’</p>
<p>“Quintum, ‘Ut nullus clericorum relinquens proprium episcopum, passim quolibet discurrat, neque alicubi veniens absque commendatitiis literis sui praesulis suscipiatur. Quod si semel susceptus noluerit invitatus redire, et susceptor et is qui susceptus est excommunicationi subiacebit.’</p>
<p>“Sextum, ‘Ut episcopi atque clerici peregrini contenti sint hospitalitatis munere oblato; nullique eorum liceat ullum officium sacerdotale absque permissu episcopi in cuius parochia esse cognoscitur, agere.’</p>
<p>“Septimum, ‘Ut bis in anno synodus congregetur; sed quia diversae causae impediunt, placuit omnibus in commune, ut Kalendis Augustis in loco qui appellatur Clofeshoch, semel in anno congregemur.’</p>
<p>“Octavum, ‘Ut nullus episcoporum se praeferat alteri per ambitionem; sed omnes agnoscant tempus et ordinem consecrationis<a class="footnoteLink" href="#note_LCL248_38_1" id="target_note_LCL248_38_1"><sup>1</sup></a> suae.’</p>
<p>“Nonum capitulum in commune tractatum est, ‘Ut plures episcopi, crescente numero fidelium, augerentur;’ sed de hac re ad praesens siluimus.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL248_38_1"><a class="footnoteCrossrefLink" href="#target_note_LCL248_38_1" title="Click to highlight in text"><sup class="lineRef">1</sup>For <span class="italic">congregationis,</span> Pl.</a></li><script type="text/javascript">document.getElementById('note_LCL248_38_1').style.display = "none";</script></ul></section></notes></section>