<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<p>Anno 605 Gregorius obiit.</p>
<p>Anno 616 Aedilberct rex Cantuariorum defunctus est.</p>
<p>Anno 625 Paulinus a Iusto archiepiscopo ordinatur genti Nordanhymbrorum antistes.</p>
<p>Anno 626 Eanfled, filia Aeduini regis, baptizata cum duodecim in sabbato pentecostes.</p>
<p>Anno 627 Aeduini rex baptizatus cum sua gente in pascha.</p>
<p>Anno 633 Aeduine rege perempto, Paulinus Cantiam rediit.</p>
<p>Anno 640 Eadbald rex Cantuariorum obiit.</p>
<p>Anno 642 Osuald rex occisus.</p>
<p>Anno 644 Paulinus, quondam Eboraci, sed tunc Hrofensis antistes civitatis, migravit ad Dominum.</p>
<p>Anno 651 Osuini rex occisus, et Aidan episcopus defunctus est.</p>
<p>Anno 653 Middilangli sub principe Peada fidei mysteriis sunt imbuti.</p>
<p>Anno 655 Penda periit, et Mercii sunt facti Christiani.</p>
<p>Anno 664 eclipsis facta: Earconberct rex Cantuariorum defunctus, et Colman cum Scottis ad suos reversus est; et pestilentia venit; et Ceadda ac Vilfrid Nordanhymbrorum ordinantur episcopi.</p>
<p>Anno 668 Theodorus ordinatur episcopus.</p>
<p>Anno 670 Osuiu rex Nordanhymbrorum obiit.</p>
<p>Anno 673 Ecgberct, rex Cantuariorum, obiit; et synodus facta est ad Herutforda praesente Ecgfrido

</p></section><notes></notes></section>