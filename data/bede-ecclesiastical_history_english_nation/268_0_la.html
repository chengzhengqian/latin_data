<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

ordinabatur, mittebatur, Vilfrid quoque de Brittania Galliam ordinandus est missus: et quoniam ante Theodorum rediit, ipse etiam in Cantia presbyteros et diaconos, usquedum archiepiscopus ad sedem suam perveniret, ordinabat. At ipse veniens mox in civitate Hrofi, ubi defuncto Damiano episcopatus iam diu cessaverat, ordinavit virum magis ecclesiasticis disciplinis institutum et vitae simplicitate contentum, quam in saeculi rebus strenuum, cui nomen erat Putta; maxime autem modulandi in ecclesia more Romanorum, quem a discipulis beati papae Gregorii didicerat, peritum.</p>
<h3>CAP. III</h3>
<h4><span class="italic">Ut Ceadda, de quo supra dictum est, provinciae Merciorum sit episcopus datus: et de vita et de obitu et sepultura eius.</span></h4>
<p>Eo tempore provinciae Merciorum rex Vulfheri praefuit, qui cum mortuo Iarumanno, sibi quoque suisque a Theodoro episcopum dari peteret, non eis novum voluit ordinare episcopum; sed postulavit a rege Osuio, ut illis episcopus Ceadda daretur, qui tunc in monasterio suo, quod est in Laestingae, quietam vitam agebat, Vilfrido administrante episcopatum Eboracensis ecclesiae, necnon et omnium Nordanhymbrorum, sed et Pictorum, quousque rex Osuiu imperium protendere poterat. Et quia moris erat eidem reverentissimo antistiti, opus evangelii magis ambulando per loca, quam equitando perficere;
<span class="br"></span><span class="lineNumber"></span><span class="br"></span>
</p></section><notes></notes></section>