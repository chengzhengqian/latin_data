<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
silvis<a class="footnoteLink" href="#note_LCL246_46_1" id="target_note_LCL246_46_1"><sup>1</sup></a> ac desertis abditisve speluncis occulerant, renovant ecclesias ad solum usque destructas, basilicas sanctorum martyrum fundant, construunt, perficiunt, ac veluti victricia signa passim propalant, dies festos celebrant, sacra mundo corde atque ore conficiunt: mansitque haec in ecclesiis Christi quae erant in Brittania pax usque ad tempora Arrianae vesaniae, quae corrupto orbe toto, hanc etiam insulam extra orbem tam longe remotam veneno sui infecit erroris: et hac quasi via pestilentiae trans oceanum patefacta, non mora, omnis se lues haereseos cuiusque, insulae novi semper aliquid audire gaudenti et nihil certi firmiter obtinenti infudit.</p>
<p>His temporibus Constantius qui vivente Diocletiano Galliam Hispaniamque regebat, vir summae mansuetudinis et civilitatis in Brittania morte obiit. Hic Constantinum filium ex concubina Helena creatum imperatorem Galliarum reliquit<a class="footnoteLink" href="#note_LCL246_46_2" id="target_note_LCL246_46_2"><sup>2</sup></a> Scribit autem Eutropius,<a class="footnoteLink" href="#note_LCL246_46_3" id="target_note_LCL246_46_3"><sup>3</sup></a> quod Constantinus in Brittania creatus imperator, patri in regnum successerit: cuius temporibus Arriana haeresis exorta et in Nicaena synodo detecta atque damnata, nihilominus exitiabile perfidiae suae virus, ut diximus, non solum orbis totius sed et insularum ecclesiis aspersit.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL246_46_1"><a class="footnoteCrossrefLink" href="#target_note_LCL246_46_1" title="Click to highlight in text"><sup class="lineRef">1</sup>To <span class="italic">conficiunt</span> quoted, to <span class="italic">infudit</span> adapted from Gildas, §§ 11, 12.</a></li><script type="text/javascript">document.getElementById('note_LCL246_46_1').style.display = "none";</script><li class="note" id="note_LCL246_46_2"><a class="footnoteCrossrefLink" href="#target_note_LCL246_46_2" title="Click to highlight in text"><sup class="lineRef">2</sup>Orosius vii. 25.</a></li><script type="text/javascript">document.getElementById('note_LCL246_46_2').style.display = "none";</script><li class="note inline" id="note_LCL246_46_3"><a class="footnoteCrossrefLink" href="#target_note_LCL246_46_3" title="Click to highlight in text"><sup class="lineRef">3</sup>X. 2.</a></li><script type="text/javascript">document.getElementById('note_LCL246_46_3').style.display = "none";</script></ul></section></notes></section>