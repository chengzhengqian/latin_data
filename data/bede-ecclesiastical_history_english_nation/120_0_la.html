<section class="div1 language" lang="la"><header><hgroup><h1>The Venerable Bede</h1></hgroup></header><section class="div2">
<h3>CAP. VIII</h3>
<h4><span class="italic">Ut Bonifatius papa Iusto successori eius pallium et epistolam miserit.</span></h4>
<p><span class="sc">Cui</span> statim successit in pontificatum Iustus, qui erat Hrofensis ecclesiae episcopus. Illi autem ecclesiae Romanum pro se consecravit episcopum, data sibi ordinandi episcopos auctoritate a pontifice Bonifatio, quem successorem fuisse Deusdedit supra meminimus; cuius auctoritatis ista est forma:</p>
<p>“Dilectissimo fratri Justo, Bonifatius. Quam devote, quamque etiam vigilanter pro Christi Evangelio elaboraverit vestra fraternitas, non solum epistolae a vobis directae tenor, immo indulta desuper operi vestro perfectio indicavit. Nec enim omnipotens Deus, aut sui nominis sacramentum, aut vestri fructum laboris deseruit, dum ipse praedicatoribus Evangelii fideliter repromisit: ‘Ecce ego vobiscum sum omnibus diebus usque ad consummationem saeculi.’ Quod specialiter iniuncto vobis ministerio eius clementia demonstravit, aperiens corda gentium ad suscipiendum praedicationis vestrae singulare mysterium. Magno enim praemio fastigiorum vestrorum delectabilem cursum, bonitatis suae suffragiis illustravit, dum creditorum vobis talentorum fidelissimae negotiationis officiis uberem fructum impendens ei, quod signare possetis multiplicatis generationibus, praeparavit. Hocque etiam illa vobis repensatione collatum est, qua iniuncto
<span class="br"></span><span class="lineNumber"></span><span class="br"></span>
</p></section><notes></notes></section>