<section class="div1 language" lang="la"><header><hgroup><h1>terence</h1></hgroup></header><div class="sp"><p class="lineGroup">
<span class="line">“o mi Pamphile, abs te quam ob rem haec abierit causam</span><span class="linebreak"></span>
<span class="line indent1">vides.</span><span class="linebreak"></span>
<span class="line">nam vitiumst oblatum virgini olim a nescioquo improbo.</span><span class="linebreak"></span>
<span class="line">nunc huc confugit te atque alios partum ut celaret</span><span class="linebreak"></span>
<span class="line indent1">suom.”</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>sed quom orata huius reminiscor nequeo quin lacrumem</span><span class="linebreak"></span>
<span class="line indent1">miser.</span><span class="linebreak"></span>
<span class="line">“quaeque fors fortunast” inquit “nobis quae te hodie</span><span class="linebreak"></span>
<span class="line indent1">obtulit,</span><span class="linebreak"></span>
<span class="line">per eam te obsecramus ambae, si ius, si fas est, uti</span><span class="linebreak"></span>
<span class="line">advorsa eius per te tecta tacitaque apud omnis sient.</span><span class="linebreak"></span>
<span class="line">si umquam erga te animo esse amico sensisti eam, mi</span><span class="linebreak"></span>
<span class="line indent1">Pamphile,</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>sine labore hanc gratiam te uti sibi des pro illa nunc rogat.</span><span class="linebreak"></span>
<span class="line">ceterum de redducenda id facias quod in rem sit tuam.</span><span class="linebreak"></span>
<span class="line">parturire eam nec gravidam esse ex te solus consciu’s.</span><span class="linebreak"></span>
<span class="line">nam aiunt tecum post duobus concubuisse mensibus.</span><span class="linebreak"></span>
<span class="line">tum, postquam ad te venit, mensis agitur hic iam septi-</span><span class="linebreak"></span>
<span class="line indent1">mus:</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>quod te scire ipsa indicat res. nunc si potis es, Pamphile,</span><span class="linebreak"></span>
<span class="line">maxume volo doque operam ut clam partus eveniat pa-</span><span class="linebreak"></span>
<span class="line indent1">trem</span><span class="linebreak"></span>
<span class="line">atque adeo omnis. sed si id fieri non potest quin sentiant,</span><span class="linebreak"></span>
<span class="line">dicam abortum esse. scio nemini aliter suspectum fore</span><span class="linebreak"></span>
<span class="line">quin, quod veri similest, e te recte eum natum putent.</span><span class="linebreak"></span>
</p></div><notes></notes></section>