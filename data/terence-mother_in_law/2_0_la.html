<section class="div1 language" lang="la"><header><hgroup><h1>terence</h1></hgroup></header>
<span class="line">easdem agere coepi ut ab eodem alias discerem</span><span class="linebreak"></span>
<span class="line">novas, studiose ne illum ab studio abducerem.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>perfeci ut spectarentur: ubi sunt cognitae,</span><span class="linebreak"></span>
<span class="line">placitae sunt. ita poetam restitui in locum</span><span class="linebreak"></span>
<span class="line">prope iam remotum iniuria advorsarium</span><span class="linebreak"></span>
<span class="line">ab studio atque ab labore atque arte musica.</span><span class="linebreak"></span>
<span class="line">quod si scripturam sprevissem in praesentia</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>et in deterrendo voluissem operam sumere,</span><span class="linebreak"></span>
<span class="line">ut in otio esset potius quam in negotio,</span><span class="linebreak"></span>
<span class="line">deterruissem facile ne alias scriberet.</span><span class="linebreak"></span>
<span class="line">nunc quid petam mea causa aequo animo attendite.</span><span class="linebreak"></span>
<span class="line">Hecyram ad vos refero, quam mihi per silentium</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>numquam agere licitumst; ita eam oppressit calamitas.</span><span class="linebreak"></span>
<span class="line">eam calamitatem vostra intellegentia</span><span class="linebreak"></span>
<span class="line">sedabit, si erit adiutrix nostrae industriae.</span><span class="linebreak"></span>
<span class="line">quom primum eam agere coepi, pugilum gloria</span><span class="linebreak"></span>
<span class="line">(funambuli eodem accessit exspectatio),</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>comitum conventus, strepitus, clamor mulierum</span><span class="linebreak"></span>
<span class="line">fecere ut ante tempus exirem foras.</span><span class="linebreak"></span>
<span class="line">vetere in nova coepi uti consuetudine</span><span class="linebreak"></span>
<span class="line">in experiundo ut essem; refero denuo.</span><span class="linebreak"></span>
<span class="line">primo actu placeo. quom interea rumor venit</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>datum iri gladiatores, populus convolat,</span><span class="linebreak"></span>
<span class="line">tumultuantur, clamant, pugnant de loco.</span><span class="linebreak"></span>
<span class="line">ego interea meum non potui tutari locum.</span><span class="linebreak"></span>
<span class="line">nunc turba nullast: otium et silentiumst.</span><span class="linebreak"></span>
<span class="line">agendi tempus mihi datumst: vobis datur</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>potestas condecorandi ludos scaenicos.</span><span class="linebreak"></span>
<span class="line">nolite sinere per vos artem musicam</span><span class="linebreak"></span>
<span class="line">recidere ad paucos. facite ut vostra auctoritas</span><span class="linebreak"></span>
<notes></notes></section>