<section class="div1 language" lang="la"><header><hgroup><h1>terence</h1></hgroup></header><div class="sp"><p class="lineGroup">
</p></div>
<span class="line"><span class="br"></span><span class="lineNumber">90</span><span class="br"></span></span><span class="linebreak"></span>
<div class="sp inline"><p class="lineGroup">
<span class="line indent10"><span class="speaker">
<span class="sc">phi</span>
</span> non dici potest</span><span class="linebreak"></span>
<span class="line">quam cupida eram huc redeundi, abeundi a milite,</span><span class="linebreak"></span>
<span class="line">vosque hic videndi, antiqua ut consuetudine</span><span class="linebreak"></span>
<span class="line">agitarem inter vos libere convivium.</span><span class="linebreak"></span>
<span class="line">nam illi haud licebat nisi praefinito loqui</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>quae illi placerent.</span><span class="linebreak"></span>
</p></div>
<div class="sp"><span class="speaker">
<span class="sc">par</span>
</span><p class="lineGroup">
<span class="line indent6">haud opinor commode</span><span class="linebreak"></span>
<span class="line">finem statuisse orationi militem.</span><span class="linebreak"></span>
</p></div>
<div class="sp"><span class="speaker">
<span class="sc">phi</span>
</span><p class="lineGroup">
<span class="line">sed quid hoc negotist? modo quae narravit mihi</span><span class="linebreak"></span>
<span class="line">hic intus Bacchis! quod ego numquam credidi</span><span class="linebreak"></span>
<span class="line">fore, ut ille hac viva posset animum inducere</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>uxorem habere.</span><span class="linebreak"></span>
</p></div>
<div class="sp"><span class="speaker">
<span class="sc">par</span>
</span><p class="lineGroup">
<span class="line indent5">habere autem?</span><span class="linebreak"></span>
</p></div>
<div class="sp"><span class="speaker">
<span class="sc">phi</span>
</span><p class="lineGroup">
<span class="line indent10">eho tu, an non habet?</span><span class="linebreak"></span>
</p></div>
<div class="sp"><span class="speaker">
<span class="sc">par</span>
</span><p class="lineGroup">
<span class="line">habet, sed firmae haec vereor ut sint nuptiae.</span><span class="linebreak"></span>
</p></div>
<div class="sp"><span class="speaker">
<span class="sc">phi</span>
</span><p class="lineGroup">
<span class="line">ita di deaeque faxint, si in remst Bacchidis.</span><span class="linebreak"></span>
<span class="line">sed qui istuc credam ita esse dic mihi, Parmeno.</span><span class="linebreak"></span>
</p></div>
<div class="sp"><span class="speaker">
<span class="sc">par</span>
</span><p class="lineGroup">
<span class="line">non est opus prolato hoc. percontarier</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>desiste.</span><span class="linebreak"></span>
</p></div>
<div class="sp"><span class="speaker">
<span class="sc">phi</span>
</span><p class="lineGroup">
<span class="line indent3">nempe ea causa ut ne id fiat palam?</span><span class="linebreak"></span>
<span class="line">ita me di amabunt, haud propterea te rogo,</span><span class="linebreak"></span>
<span class="line">uti hoc proferam, sed ut tacita mecum gaudeam.</span><span class="linebreak"></span>
</p></div>
<div class="sp"><span class="speaker">
<span class="sc">par</span>
</span><p class="lineGroup">
<span class="line">numquam tam dices commode ut tergum meum</span><span class="linebreak"></span>
<span class="line">tuam in fidem committam.</span><span class="linebreak"></span>
</p></div>
<div class="sp"><span class="speaker">
<span class="sc">phi</span>
</span><p class="lineGroup">
<span class="line indent10">ah! noli, Parmeno.</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>quasi tu non multo malis narrare hoc mihi</span><span class="linebreak"></span>
<span class="line">quam ego quae percontor scire.</span><span class="linebreak"></span>
</p></div>
<div class="sp"><span class="speaker">
<span class="sc">par</span>
</span><p class="lineGroup">
<span class="line indent12">vera haec praedicat</span><span class="linebreak"></span>
<span class="line">et illud mihi vitiumst maxumum. si mihi fidem</span><span class="linebreak"></span>
<span class="line">das te tacituram, dicam.</span><span class="linebreak"></span>
</p></div><notes></notes></section>