<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 663</span>LXXI. M. Livius Drusus tribunus plebis, quo<a class="footnoteLink" href="#note_LCL404_88_1" id="target_note_LCL404_88_1"><sup>1</sup></a> maioribus
viribus senatus causam susceptam tueretur, socios et Italicos populos spe civitatis Romanae sollicitavit; iisque adiuvantibus per vim legibus agrariis frumentariisque
latis iudiciariam quoque pertulit, ut aequa parte iudicia penes senatum et equestrem ordinem essent. Cum deinde promissa sociis civitas praestari non posset, irati Italici defectionem agitare coeperunt. Eorum coetus<a class="footnoteLink" href="#note_LCL404_88_2" id="target_note_LCL404_88_2"><sup>2</sup></a> coniurationesque et orationes in consiliis principum referuntur.
Propter quae Livius Drusus invisus etiam senatui factus velut socialis belli auctor, incertum a quo domi occisus est.</p>
<p>LXXII. Italici populi defecerunt Picentes, Vestini, Marsi, Paeligni, Marrucini, Samnites, Lucani. Initio belli a Picentibus moto Q. Servilius pro cos. in oppido Asculo<a class="footnoteLink" href="#note_LCL404_88_3" id="target_note_LCL404_88_3"><sup>3</sup></a> cum omnibus civibus Romanis, qui in eo oppido erant, occisus est. Saga populus sumpsit. Ser. Galba a Lucanis comprehensus, unius feminae opera, ad quam devertebatur, e<a class="footnoteLink" href="#note_LCL404_88_4" id="target_note_LCL404_88_4"><sup>4</sup></a> captivitate receptus est. Aesernia et Alba coloniae ab Italicis obsessae sunt. Auxilia deinde Latini nominis et<a class="footnoteLink" href="#note_LCL404_88_5" id="target_note_LCL404_88_5"><sup>5</sup></a> exterarum gentium missa populo Romano et expeditiones invicem expugnationesque urbium referuntur.</p>
</section><notes><section class="footnotes"><ul><li class="note" id="note_LCL404_88_1"><a class="footnoteCrossrefLink" href="#target_note_LCL404_88_1" title="Click to highlight in text"><sup class="lineRef">1</sup>quo <span class="italic">Jahn</span>: qui NPII.</a></li><script type="text/javascript">document.getElementById('note_LCL404_88_1').style.display = "none";</script><li class="note" id="note_LCL404_88_2"><a class="footnoteCrossrefLink" href="#target_note_LCL404_88_2" title="Click to highlight in text"><sup class="lineRef">2</sup>coetus <span class="italic">Duker</span>: coitus MSS.</a></li><script type="text/javascript">document.getElementById('note_LCL404_88_2').style.display = "none";</script><li class="note" id="note_LCL404_88_3"><a class="footnoteCrossrefLink" href="#target_note_LCL404_88_3" title="Click to highlight in text"><sup class="lineRef">3</sup>Asculo <span class="italic">add.</span> GR: <span class="italic">om. vet.</span></a></li><script type="text/javascript">document.getElementById('note_LCL404_88_3').style.display = "none";</script><li class="note" id="note_LCL404_88_4"><a class="footnoteCrossrefLink" href="#target_note_LCL404_88_4" title="Click to highlight in text"><sup class="lineRef">4</sup>e <span class="italic">add. Jahn</span>: <span class="italic">om.</span> MSS.</a></li><script type="text/javascript">document.getElementById('note_LCL404_88_4').style.display = "none";</script><li class="note" id="note_LCL404_88_5"><a class="footnoteCrossrefLink" href="#target_note_LCL404_88_5" title="Click to highlight in text"><sup class="lineRef">5</sup>et <span class="italic">add. Rossbach</span>: <span class="italic">om.</span> MSS.</a></li><script type="text/javascript">document.getElementById('note_LCL404_88_5').style.display = "none";</script></ul></section></notes></section>