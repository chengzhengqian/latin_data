<section class="div1 language" lang="la"><header><hgroup><h1>Livy</h1></hgroup></header><section class="div2">
<p>19. Frontinus, <span class="italic">Strategemata</span> II. v. 31: Hoc primum proelium inter Sertorium et Pompeium fuit. Decem milia hominum de Pompeii exercitu amissa et omnia impedimenta, Livius auctor est.</p>
<p>19a. Asconius in Cicero. <span class="italic">pro Cornelio</span> lix f. Clark = fr. 23 Mueller: Neque apud Sallustium neque apud Livium neque apud Fenestellam ullius alterius latae ab eo (C. Cotta) legis est mentio, praeter eam quam in consulatu tulit invita nobilitate, magno populi studio, ut iis qui tribuni plebis fuissent, alios quoque magistratus capere liceret.</p>
<h4><span class="sc">Liber</span> XCIV</h4>
<p>20. Servius ad Vergil. <span class="italic">Aen.</span> IX. 715: Livius in libro nonagesimo quarto Inarimen in Maeoniae partibus esse dicit, ubi per quinquaginta millia terrae igni exustae sunt. Hoc etiam Homerum significasse vult.</p>
</section><notes></notes></section>