<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 711</span>caesus iussu Antonii, in cuius potestatem venerat, a Capeno Sequano interfectus est. C. Caesar pacem cum Antonio et Lepido fecit ita, ut tresviri rei publicae constituendae per quinquennium essent ipse et Lepidus et Antonius, et ut suos quisque inimicos proscriberent. In qua proscriptione plurimi equites Romani, CXXX senatorum nomina fuerunt, et inter eos L. Pauli, fratris M. Lepidi, et L. Caesaris, Antonii avunculi, et M. Ciceronis. Huius occisi a Popillio legionario milite, cum haberet annos LXIII, caput quoque cum dextra manu in rostris positum est. Praeterea res a M. Bruto in Graecia gestas continet.</p>
<p>CXXI qui editus post excessum Augusti dicitur.</p>
<p>C. Cassius, cui mandatum a senatu erat, ut Dolabellam hostem iudicatum bello persequeretur, auctoritate rei publicae adiutus Syriam cum tribus exercitibus, qui in eadem provincia erant, in potestatem suam redegit, Dolabellam in urbe Laodicia obsessum mori coegit. M. quoque Bruti iussu C. Antonius captus occisus est.</p>
<p>CXXII. M. Brutus adversus Thracas parumper<a class="footnoteLink" href="#note_LCL404_152_1" id="target_note_LCL404_152_1"><sup>1</sup></a> prospere rem gessit, omnibusque transmarinis provinciis exercitibusque in potestatem eius et C. Cassii redactis coierunt Smyrnae uterque ad ordinanda belli futuri consilia. M. Messalae Publicolam fratrem vinctum communi consilio condonaverunt.</p>
</section><notes><section class="footnotes"><ul><li class="note" id="note_LCL404_152_1"><a class="footnoteCrossrefLink" href="#target_note_LCL404_152_1" title="Click to highlight in text"><sup class="lineRef">1</sup>parumper <span class="italic">P. la Roche</span>: parum MSS: <span class="italic">del. Xylander.</span></a></li><script type="text/javascript">document.getElementById('note_LCL404_152_1').style.display = "none";</script></ul></section></notes></section>