<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 384â€“686</span>erat, a Q. Catulo dedicatum est. L. Lucullus in Armenia Mithridaten et Tigranen et ingentes utriusque regis copias pluribus proeliis fudit. Q. Metellus procos. bello adversus Cretenses mandato Cydoniam urbem obsedit. C. Triarius legatus Luculli adversus Mithridaten parum prospere pugnavit. Lucullum, ne persequeretur Mithridaten ac Tigranen summamque victoriae imponeret, seditio militum tenuit, quia sequi nolebant. Id est duae<a class="footnoteLink" href="#note_LCL404_122_1" id="target_note_LCL404_122_1"><sup>1</sup></a> legiones Valerianae, quae impleta a se stipendia dicentes Lucullum reliquerunt.</p>
<p> <span class="marginNote left"><span class="sc">a.u.c.</span> 687</span>XCIX. Q. Metellus procos. Cnoson et Lyctum et Cydoniam et alias plurimas urbes expugnavit. L. Roscius tribunus plebis legem tulit, ut equitibus Romanis in theatro quattuordecim gradus proximi adsignarentur. Cn. Pompeius lege ad populum lata persequi piratas iussus, qui commercium annonae intercluserant, intra quadragesimum diem toto mari eos expulit; belloque cum his in Cilicia confecto, acceptis in deditionem piratis agros et urbes dedit. Praeterea res gestas a Q. Metello adversus Cretenses continet et epistulas Metelli et Cn. Pompeii invicem missas. Queritur Q. Metellus gloriam sibi rerum a se gestarum a Pompeio praeverti,<a class="footnoteLink" href="#note_LCL404_122_2" id="target_note_LCL404_122_2"><sup>2</sup></a> qui in Cretam miserit legatum suum ad accipiendas urbium deditiones. Pompeius rationem reddit hoc se facere debuisse.</p>
</section><notes><section class="footnotes"><ul><li class="note" id="note_LCL404_122_1"><a class="footnoteCrossrefLink" href="#target_note_LCL404_122_1" title="Click to highlight in text"><sup class="lineRef">1</sup>duae <span class="italic">Rossbach</span>: quae MSS.</a></li><script type="text/javascript">document.getElementById('note_LCL404_122_1').style.display = "none";</script><li class="note" id="note_LCL404_122_2"><a class="footnoteCrossrefLink" href="#target_note_LCL404_122_2" title="Click to highlight in text"><sup class="lineRef">2</sup>praeverti <span class="italic">Rossbach</span>: praeterii N: preteriri PIIR.</a></li><script type="text/javascript">document.getElementById('note_LCL404_122_2').style.display = "none";</script></ul></section></notes></section>