<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 679</span>multa crudelia in suos facta continet; qui plurimos ex amicis et secum proscriptis crimine proditionis insimulatos ccoidit.</p>
<p> <span class="marginNote left"><span class="sc">a.u.c.</span> 679–680</span>XCIII. P. Servilius procos. in Cilicia Isauros domuit et
aliquot urbes piratarum expugnavit. Nicomedes Bithyniae rex populum Romanum fecit heredem, regnumque eius in provinciae formam redactum est. Mithridates foedere cum Sertorio icto bellum populo Romano intulit. Apparatus dein regiarum copiarum pedestrium navalium-que; et occupata Bithynia M. Aurelius Cotta consul ad Calchedona proelio a rege victus; resque a Pompeio et Metello adversus Sertorium... omnibus belli militiaeque artibus par fuit,... et ab obsidione Calagurris oppidi depulsos coegerit diversas regiones petere, Metellum ulteriorem Hispaniam, Pompeium Galliam.</p>
<p> <span class="marginNote left"><span class="sc">a.u.c.</span> 680–681</span>XCIV. L. Licinius Lucullus consul adversus Mithridaten equestribus proeliis feliciter pugnavit et aliquot expeditiones prosperas fecit poscentesque pugnam milites a seditione inhibuit. Deiotarus Gallograeciae tetrarches praefectos Mithridatis bellum in Phrygia moventes cecidit. Praeterea res a Cn. Pompeio in Hispania contra Sertorium prospere gestas continet.</p>
<p> <span class="marginNote left"><span class="sc">a.u.c.</span> 681</span>XCV. C. Curio procos. Dardanos in Thracia domuit. Quattuor et septuaginta gladiatores Capuae ex ludo Lentuli profugerunt et congregata servitiorum ergastulorumque





</p></section><notes></notes></section>