<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 720–723</span>CXXXII. Caesar in Illyrico Dalmatas domuit. Cum M.
Antonius ob amorem Cleopatrae, ex qua duos filios habebat, Philadelphum et Alexandrum, neque in urbem venire vellet neque finito IIIviratus<a class="footnoteLink" href="#note_LCL404_162_1" id="target_note_LCL404_162_1"><sup>1</sup></a> tempore imperium deponere bellumque moliretur, quod urbi et Italiae inferret, ingentibus tam navalibus quam terrestribus copiis ob hoc contractis remissoque Octaviae sorori Caesaris repudio, Caesar in Epirum cum exercitu traiecit. Pugnae deinde navales et proelia equestria secunda Caesaris referuntur.</p>
<p> <span class="marginNote left"><span class="sc">a.u.c.</span> 723–725</span>CXXXIII. M. Antonius ad Actium classe victus Alexandriam profugit; obsessusque a Caesare in ultima desperatione rerum, praecipue occisae Cleopatrae falso rumore impulsus se ipse interfecit. Caesar Alexandria in potestatem redacta, Cleopatra, ne in arbitrium victoris veniret, voluntaria morte defuncta, in urbem reversus tres triumphos egit, unum ex Illyrico, alterum ex Actiaca victoria, tertium de Cleopatra, imposito fine civilibus bellis altero et vicesimo anno. M. Lepidus Lepidi, qui triumvir fuerat, filius, coniuratione adversus Caesarem facta bellum moliens oppressus et occisus est.</p>
<p> <span class="marginNote left"><span class="sc">a.u.c.</span> 725–727</span>CXXXIV. C. Caesar rebus compositis et omnibus provinciis in certam formam redactis Augustus quoque cognominatus est; et mensis Sextilis in honorem eius






</p></section><notes><section class="footnotes"><ul><li class="note" id="note_LCL404_162_1"><a class="footnoteCrossrefLink" href="#target_note_LCL404_162_1" title="Click to highlight in text"><sup class="lineRef">1</sup>IIIviratus <span class="italic">Gruter</span>: eius ratus MSS.</a></li><script type="text/javascript">document.getElementById('note_LCL404_162_1').style.display = "none";</script></ul></section></notes></section>