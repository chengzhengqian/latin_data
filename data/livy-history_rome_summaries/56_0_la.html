<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 672–674</span>liberis ius petendorum honorum eripuit et
bona eorum vendidit, ex quibus plurima priva<a class="footnoteLink" href="#note_LCL404_112_1" id="target_note_LCL404_112_1"><sup>1</sup></a> rapuit. Redactum est sestertium ter milies quingenties. Q. Lucretium Ofellam<a class="footnoteLink" href="#note_LCL404_112_2" id="target_note_LCL404_112_2"><sup>2</sup></a> adversus voluntatem suam consulatum petere ausum iussit occidi in foro; et cum hoc indigne ferret populus Romanus, contione advocata se iussisse dixit. Cn. Pompeius in Africa Cn. Domitium proscriptum et Hiertam, regem Numidiae, bellum molientes victos occidit et quattuor et viginti annos natus, adhuc eques Romanus, quod nulli contigerat, ex Africa triumphavit. C. Norbanus consularis proscriptus in urbe Rhodo cum comprehenderetur, ipse se occidit. Mutilus, unus ex proscriptis, clam capite adoperto ad posticias aedes Bastiae uxoris cum accessisset, admissus non est, quia illum proscriptum diceret; itaque ipse se transfodit et sanguine suo fores uxoris respersit. Sylla Aeserniam in Samnio recepit. XLVII legiones in agros captos deduxit et eos his divisit. Volaterras, quod oppidum adhuc in armis erat, obsessum in deditionem accepit. Mitylenae quoque in Asia, quae sola urbs post victum Mithridaten arma retinebat, expugnatae dirutaeque sunt.</p>
<p> <span class="marginNote left"><span class="sc">a.u.c.</span> 675–677</span>XC. Sylla decessit, honosque ei a senatu habitus est, ut in campo Martio sepeliretur. M. Lepidus cum acta Syllae temptaret rescindere, bellum excitavit. A Q.







</p></section><notes><section class="footnotes"><ul><li class="note" id="note_LCL404_112_1"><a class="footnoteCrossrefLink" href="#target_note_LCL404_112_1" title="Click to highlight in text"><sup class="lineRef">1</sup>priva <span class="italic">Rossbach</span>: prima MSS.</a></li><script type="text/javascript">document.getElementById('note_LCL404_112_1').style.display = "none";</script><li class="note" id="note_LCL404_112_2"><a class="footnoteCrossrefLink" href="#target_note_LCL404_112_2" title="Click to highlight in text"><sup class="lineRef">2</sup>Q. Lucretium Ofellam <span class="italic">Sigonius</span>: quingentisque lucretium afellam NPII.</a></li><script type="text/javascript">document.getElementById('note_LCL404_112_2').style.display = "none";</script></ul></section></notes></section>