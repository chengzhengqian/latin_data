<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 629â€“633</span>Gracchus, Tiberii frater, tribunus plebis, eloquentior quam frater, perniciosas aliquot leges tulit, inter quas frumentariam,
ut senis et<a class="footnoteLink" href="#note_LCL404_70_1" id="target_note_LCL404_70_1"><sup>1</sup></a> triente frumentum plebi daretur; alteram legem agrariam, quam et frater eius tulerat<a class="footnoteLink" href="#note_LCL404_70_2" id="target_note_LCL404_70_2"><sup>2</sup></a>; tertiam, qua equestrem ordinem, tunc cum senatu consentientem, corrumperet, ut sescenti ex equite<a class="footnoteLink" href="#note_LCL404_70_3" id="target_note_LCL404_70_3"><sup>3</sup></a> in curiam sublegerentur et, quia illis temporibus trecenti tantum senatores erant, sescenti equites trecentis senatoribus admiscerentur, id est ut equester ordo bis tantum virium in senatu haberet. Et continuato in alterum annum tribunatu
legibus agrariis latis effecit, ut complures coloniae in Italia deducerentur, et una in solo dirutae Carthaginis; quo ipse triumvir creatus coloniam deduxit. Praeterea res a Q. Metello consule adversus Baleares gestas continet, quos Graeci Gymnesios<a class="footnoteLink" href="#note_LCL404_70_4" id="target_note_LCL404_70_4"><sup>4</sup></a> appellant, quia aestatem nudi exigunt. Baleares a teli missu appellati, aut a Balio<a class="footnoteLink" href="#note_LCL404_70_5" id="target_note_LCL404_70_5"><sup>5</sup></a> Herculis comite ibi relicto, cum Hercules ad Geryonen navigaret. Motus quoque Syriae referuntur, in quibus Cleopatra Demetrium virum suum et Seleucum filium, indignata, quod occiso patre eius a se iniussu suo diadema sumpsisset, interemit.</p>
</section><notes><section class="footnotes"><ul><li class="note" id="note_LCL404_70_1"><a class="footnoteCrossrefLink" href="#target_note_LCL404_70_1" title="Click to highlight in text"><sup class="lineRef">1</sup>senis et <span class="italic">Weissenborn</span>: sexis et NPII: sesis cn Vossianus: semis et Norvicensis R.</a></li><script type="text/javascript">document.getElementById('note_LCL404_70_1').style.display = "none";</script><li class="note" id="note_LCL404_70_2"><a class="footnoteCrossrefLink" href="#target_note_LCL404_70_2" title="Click to highlight in text"><sup class="lineRef">2</sup>tulerat G: fuerat <span class="italic">vetera.</span></a></li><script type="text/javascript">document.getElementById('note_LCL404_70_2').style.display = "none";</script><li class="note" id="note_LCL404_70_3"><a class="footnoteCrossrefLink" href="#target_note_LCL404_70_3" title="Click to highlight in text"><sup class="lineRef">3</sup>equite Gudianus: equitem <span class="italic">vetera.</span></a></li><script type="text/javascript">document.getElementById('note_LCL404_70_3').style.display = "none";</script><li class="note" id="note_LCL404_70_4"><a class="footnoteCrossrefLink" href="#target_note_LCL404_70_4" title="Click to highlight in text"><sup class="lineRef">4</sup>quos . . . Gymnesios <span class="italic">Jahn</span>: quas . . . Gymnesias MSS.</a></li><script type="text/javascript">document.getElementById('note_LCL404_70_4').style.display = "none";</script><li class="note" id="note_LCL404_70_5"><a class="footnoteCrossrefLink" href="#target_note_LCL404_70_5" title="Click to highlight in text"><sup class="lineRef">5</sup>Balio <span class="italic">edd.</span>: blato NPII, Balteo Norvicensis R.</a></li><script type="text/javascript">document.getElementById('note_LCL404_70_5').style.display = "none";</script></ul></section></notes></section>