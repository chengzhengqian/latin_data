<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 666</span>dux crearetur, et adversantibus consulibus Q. Pompeio et L. Syllae vim intulisset, occiso q. Pompeio<a class="footnoteLink" href="#note_LCL404_96_1" id="target_note_LCL404_96_1"><sup>1</sup></a> Q. Pompei consulis filio, genero Syllae, L. Sylla consul cum exercitu in urbem venit et adversus factionem Sulpicii et Marii in ipsa urbe pugnavit, eamque expulit. Ex qua duodecim a senatu hostes, inter quos C. Marius pater et filius, iudicati sunt. P. Sulpicius cum in quadam villa lateret, indicio servi sui retractus et occisus est. Servus, ut praemium promissum indici<a class="footnoteLink" href="#note_LCL404_96_2" id="target_note_LCL404_96_2"><sup>2</sup></a> haberet, manumissus et ob scelus proditi domini de saxo deiectus est. C. Marius filius in Africam traiecit. C. Marius pater cum in paludibus Minturnensium lateret, extractus est ab oppidanis; et cum missus ad occidendum eum servus natione Gallus maiestate tanti viri perterritus recessisset, impositus publice navi delatus est in Africam. L. Sylla civitatis statum ordinavit, exinde colonias deduxit. Q. Pompeius consul, ad accipiendum a Cn. Pompeio procos. exercitum profectus, consilio eius occisus est. Mithridates, Ponti rex, Bithynia et Cappadocia occupatis et pulso Aquilio legato Phrygiam, provinciam populi Romani, cum ingenti exercitu intravit.</p>
</section><notes><section class="footnotes"><ul><li class="note" id="note_LCL404_96_1"><a class="footnoteCrossrefLink" href="#target_note_LCL404_96_1" title="Click to highlight in text"><sup class="lineRef">1</sup>Q. Pompeio <span class="italic">add. Sigonius, Hertz</span>: occisoque pompei NPR, occisoque pompeio Gu.</a></li><script type="text/javascript">document.getElementById('note_LCL404_96_1').style.display = "none";</script><li class="note" id="note_LCL404_96_2"><a class="footnoteCrossrefLink" href="#target_note_LCL404_96_2" title="Click to highlight in text"><sup class="lineRef">2</sup>promissum indici <span class="italic">Gronovius</span>: promissi indicii NPIIR.</a></li><script type="text/javascript">document.getElementById('note_LCL404_96_2').style.display = "none";</script></ul></section></notes></section>