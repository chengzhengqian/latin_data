<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 718</span>exercitu, abrogato triumviratus honore vitam impetravit. M. Agrippa navali corona a Caesare donatus est, qui honos nulli ante eum habitus erat.</p>
<p>CXXX. M. Antonius dum cum Cleopatra luxuriatur, tarde Mediam ingressus bellum cum legionibus XVIII et X͞V͞I͞ equitum Parthis intulit, et cum duabus legionibus amissis, nulla re prospere cedente retro rediret, insecutis subinde Parthis et ingenti trepidatione et magno totius exercitus periculo in Armeniam reversus est XXI diebus CCC milia fuga emensus. Circa V͞I͞I͞I͞ hominum tempestatibus amisit. Tempestates quoque infestas super tam infeliciter susceptum Parthicum bellum culpa sua passus est, quia hiemare in Armenia nolebat, dum ad Cleopatram festinat.</p>
<p> <span class="marginNote left"><span class="sc">a.u.c.</span> 718–720</span>CXXXI. Sex. Pompeius cum in fidem M. Antonii veniret, bellum adversus eum in Asia moliens, oppressus a legatis eius occisus est. Caesar seditionem veteranorum cum magna pernicie motam inhibuit, Iapydas<a class="footnoteLink" href="#note_LCL404_160_1" id="target_note_LCL404_160_1"><sup>1</sup></a> et Dalmatas et Pannonios subegit. Antonius Artavasden<a class="footnoteLink" href="#note_LCL404_160_2" id="target_note_LCL404_160_2"><sup>2</sup></a> Armeniae regem fide data perductum in vincula conici iussit, regnumque Armeniae filio suo ex Cleopatra nato dedit, quam uxoris loco iam pridem captus amore eius habere coeperat.</p>
</section><notes><section class="footnotes"><ul><li class="note" id="note_LCL404_160_1"><a class="footnoteCrossrefLink" href="#target_note_LCL404_160_1" title="Click to highlight in text"><sup class="lineRef">1</sup>Iapydas <span class="italic">Sigonius</span>: iapygas NPII.</a></li><script type="text/javascript">document.getElementById('note_LCL404_160_1').style.display = "none";</script><li class="note" id="note_LCL404_160_2"><a class="footnoteCrossrefLink" href="#target_note_LCL404_160_2" title="Click to highlight in text"><sup class="lineRef">2</sup>Artavasden <span class="italic">Frobenius</span>: artunden NPII.</a></li><script type="text/javascript">document.getElementById('note_LCL404_160_2').style.display = "none";</script></ul></section></notes></section>