<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 604â€“606</span>cum unus ex his multis cicatricibus sartum<a class="footnoteLink" href="#note_LCL404_32_1" id="target_note_LCL404_32_1"><sup>1</sup></a> caput haberet, alter pedibus aeger esset, tertius ingenio socors haberetur, M. Cato dixit eam in legationem, nec caput nec pedes nec cor habere. In Syria, quae eo tempore stirpe generis parem Macedonum regis, inertia socordiaque similem Prusiae regem habebat, iacente eo in ganea et lustris Hammonius regnabat, per quem et amici omnes regis et Laodice regina et Antigonus Demetri filius occisi sunt.<a class="footnoteLink" href="#note_LCL404_32_2" id="target_note_LCL404_32_2"><sup>2</sup></a> Masinissa Numidiae rex maior nonaginta annis decessit, vir insignis. Inter cetera iuvenalia opera, quae ad ultimum edidit, adeo etiam veneris usu<a class="footnoteLink" href="#note_LCL404_32_3" id="target_note_LCL404_32_3"><sup>3</sup></a> in senecta viguit, ut post sextum et octogesimum annum filium genuerit. Inter tres liberos eius (maximus natu Micipsa, Gulussa, Mastanabal, qui etiam Graecis litteris eruditus erat) P. Scipio Aemilianus, cum commune his regnum pater reliquisset et dividere eos arbitro Scipione iussisset, partes administrandi regni divisit. Item Phameae<a class="footnoteLink" href="#note_LCL404_32_4" id="target_note_LCL404_32_4"><sup>4</sup></a> Himilconi, praefecto equitum Carthaginiensium, viro forti et cuius praecipua opera Poeni utebantur, persuasit ut ad Romanos cum equitatu suo transiret. Ex tribus legatis, qui ad Masinissam missi erant, M. Claudius Marcellus coorta tempestate fluctibus obrutus est. Carthaginienses Hasdrubalem, Masinissae nepotem, quem praetorem habebant, hominem proditionis suspectum in curia occiderunt;
quae suspicio inde manavit, quod propinquus









</p></section><notes><section class="footnotes"><ul><li class="note" id="note_LCL404_32_1"><a class="footnoteCrossrefLink" href="#target_note_LCL404_32_1" title="Click to highlight in text"><sup class="lineRef">1</sup>sartum <span class="italic">Jahn</span>: sarsum MSS.: sparsum R.</a></li><script type="text/javascript">document.getElementById('note_LCL404_32_1').style.display = "none";</script><li class="note" id="note_LCL404_32_2"><a class="footnoteCrossrefLink" href="#target_note_LCL404_32_2" title="Click to highlight in text"><sup class="lineRef">2</sup>occisi sunt <span class="italic">edd</span>.: occisum NPR.</a></li><script type="text/javascript">document.getElementById('note_LCL404_32_2').style.display = "none";</script><li class="note" id="note_LCL404_32_3"><a class="footnoteCrossrefLink" href="#target_note_LCL404_32_3" title="Click to highlight in text"><sup class="lineRef">3</sup>veneris usu <span class="italic">Seyffert</span>: versus MSS.: nervis <span class="italic">Britzlmayr, Rossbach.</span></a></li><script type="text/javascript">document.getElementById('note_LCL404_32_3').style.display = "none";</script><li class="note" id="note_LCL404_32_4"><a class="footnoteCrossrefLink" href="#target_note_LCL404_32_4" title="Click to highlight in text"><sup class="lineRef">4</sup>Phameae <span class="italic">edd.</span>: phamae NP<a class="footnoteLink" href="#note_LCL404_32_2" id="target_note_LCL404_32_2"><sup>2</sup></a>.</a></li><script type="text/javascript">document.getElementById('note_LCL404_32_4').style.display = "none";</script></ul></section></notes></section>