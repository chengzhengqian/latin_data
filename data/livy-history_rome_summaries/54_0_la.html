<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 71â€“672</span>vivus exustus est. L. Philippus legatus Syllae Sardiniam
Q. Antonio praetore pulso et occiso occupavit. Sylla cum Italicis populis, ne timeretur ab his velut erepturus civitatem<a class="footnoteLink" href="#note_LCL404_108_1" id="target_note_LCL404_108_1"><sup>1</sup></a> et suffragii ius nuper datum, foedus percussit. Itemque ex fiducia iam certae victoriae litigatores, a quibus adibatur, vadimonia Romam deferre iussit, cum a parte diversa urbs adhuc teneretur. L. Damasippus<a class="footnoteLink" href="#note_LCL404_108_2" id="target_note_LCL404_108_2"><sup>2</sup></a> praetor ex voluntate C. Marii consulis cum senatum contraxisset, omnem, quae in urbe erat, nobilitatem trucidavit. Ex cuius numero Q. Mucius Scaevola pontifex maximus fugiens in vestibulo aedis Vestae occisus est. Praeterea bellum a L. Murena adversus Mithridaten in Asia renovatum continet.</p>
<p> <span class="marginNote left"><span class="sc">a.u.c.</span> 672</span>LXXXVII. Sylla C. Marium, exercitu eius fuso deletoque ad Sacriportum, in oppido Praeneste obsedit, urbem Romam ex inimicorum manibus recepit. Marium erumpere temptantem reppulit. Praeterea res a legatis eius eadem ubique fortuna partium gestas<a class="footnoteLink" href="#note_LCL404_108_3" id="target_note_LCL404_108_3"><sup>3</sup></a> continet.</p>
<p>LXXXVIII. Sylla Carbonem, eius<a class="footnoteLink" href="#note_LCL404_108_4" id="target_note_LCL404_108_4"><sup>4</sup></a> exercitu ad Clusium ad Faventiam Fidentiamque caeso, Italia expulit; cum Samnitibus, qui soli ex Italicis populis nondum arma posuerant, iuxta urbem Romanam ante portam Collinam debellavit, reciperataque re publica pulcherrimam victoriam crudelitate, quanta in nullo hominum fuit, inquinavit.








</p></section><notes><section class="footnotes"><ul><li class="note" id="note_LCL404_108_1"><a class="footnoteCrossrefLink" href="#target_note_LCL404_108_1" title="Click to highlight in text"><sup class="lineRef">1</sup>civitatem <span class="italic">edd.</span>: civitates NPII</a></li><script type="text/javascript">document.getElementById('note_LCL404_108_1').style.display = "none";</script><li class="note" id="note_LCL404_108_2"><a class="footnoteCrossrefLink" href="#target_note_LCL404_108_2" title="Click to highlight in text"><sup class="lineRef">2</sup>Damasippus <span class="italic">Frobenius</span>: damasicius <span class="italic">vet</span>.: damascius NR,</a></li><script type="text/javascript">document.getElementById('note_LCL404_108_2').style.display = "none";</script><li class="note" id="note_LCL404_108_3"><a class="footnoteCrossrefLink" href="#target_note_LCL404_108_3" title="Click to highlight in text"><sup class="lineRef">3</sup>fortuna partium gestas <span class="italic">edd.</span>: fortunam partium gesta MSS.</a></li><script type="text/javascript">document.getElementById('note_LCL404_108_3').style.display = "none";</script><li class="note" id="note_LCL404_108_4"><a class="footnoteCrossrefLink" href="#target_note_LCL404_108_4" title="Click to highlight in text"><sup class="lineRef">4</sup>eius Lovelianus 2: eum II, cum NP.</a></li><script type="text/javascript">document.getElementById('note_LCL404_108_4').style.display = "none";</script></ul></section></notes></section>