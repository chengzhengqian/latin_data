<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 621</span>iugera possideret, in eum furorem exarsit, ut M. Octavio collegae causam diversae partis defendenti potestatem lege lata abrogaret seque et C.<a class="footnoteLink" href="#note_LCL404_62_1" id="target_note_LCL404_62_1"><sup>1</sup></a> Gracchum fratrem et Appium Claudium socerum triumviros ad dividendum agrum crearet. Promulgavit et aliam legem agrariam, qua sibi latius agrum patefaceret, ut idem triumviri iudicarent, qua publicus ager, qua privatus esset. Deinde cum minus agri esset quam quod dividi posset sine offensa etiam plebis, quoniam eos ad cupiditatem amplum modum sperandi incitaverat, legem se promulgaturum ostendit, ut his, qui Sempronia lege agrum accipere deberent, pecunia, quae regis Attali fuisset, divideretur. Heredem autem populum Romanum reliquerat Attalus, rex Pergami, Eumenis filius. Tot indignitatibus commotus graviter senatus, ante omnis T. Annius consularis,<a class="footnoteLink" href="#note_LCL404_62_2" id="target_note_LCL404_62_2"><sup>2</sup></a> qui cum<a class="footnoteLink" href="#note_LCL404_62_3" id="target_note_LCL404_62_3"><sup>3</sup></a> in senatu in Gracchum perorasset, raptus ab eo ad populum delatusque plebi, rursus in eum pro rostris contionatus est. Cum iterum tribunus plebis creari vellet Gracchus, auctore P. Cornelio Nasica in Capitolio ab optimatibus occisus est, ictus primum fragmentis subsellii, et inter alios, qui in eadem seditione occisi erant, insepultus in flumen proiectus. Res praeterea in Sicilia vario eventu adversus fugitivos gestas continet.</p>
</section><notes><section class="footnotes"><ul><li class="note" id="note_LCL404_62_1"><a class="footnoteCrossrefLink" href="#target_note_LCL404_62_1" title="Click to highlight in text"><sup class="lineRef">1</sup>C. <span class="italic">add. Sigonius</span>: <span class="italic">om.</span> NPIIR.</a></li><script type="text/javascript">document.getElementById('note_LCL404_62_1').style.display = "none";</script><li class="note" id="note_LCL404_62_2"><a class="footnoteCrossrefLink" href="#target_note_LCL404_62_2" title="Click to highlight in text"><sup class="lineRef">2</sup>consularis <span class="italic">Drakenborch</span>: cos. NPR.</a></li><script type="text/javascript">document.getElementById('note_LCL404_62_2').style.display = "none";</script><li class="note" id="note_LCL404_62_3"><a class="footnoteCrossrefLink" href="#target_note_LCL404_62_3" title="Click to highlight in text"><sup class="lineRef">3</sup>cum <span class="italic">add.</span> R: <span class="italic">om.</span> MSS.</a></li><script type="text/javascript">document.getElementById('note_LCL404_62_3').style.display = "none";</script></ul></section></notes></section>