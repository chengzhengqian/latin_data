<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 667</span>de saxo deici iussit editisque plurimis sceleribus idibus Ianuariis decessit, vir, cuius si examinentur cum virtutibus vitia, haud facile sit dictu, utrum bello melior an paoe perniciosior fuerit. Adeo quam rem publicam armatus servavit, eam primo togatus omni genere fraudis, postremo armis hostiliter evertit.</p>
<p>LXXXI. L. Sylla Athenas, quas Archelaus praefectus Mithridatis occupaverat, circumsedente et cum magno labore expugnante<a class="footnoteLink" href="#note_LCL404_102_1" id="target_note_LCL404_102_1"><sup>1</sup></a> urbi libertatem et quae habuerat reddidit. Magnesia, quae sola in Asia civitas in fide manserat, summa virtute adversus Mithridaten defensa est. Praeterea excursiones Thracum in Macedoniam continet.</p>
<p> <span class="marginNote left"><span class="sc">a.u.c.</span> 668</span>LXXXII. Sylla copias regis, quae Macedonia occupata in Thessaliam venerant, proelio vicit, caesis hostium centum milibus et castris quoque expugnatis. Renovato deinde bello iterum exercitum regis fudit ac delevit. Archelaus cum classe regia Syllae se tradidit. L. Valerius Flaccus consul, collega Cinnae, missus, ut Syllae succederet, propter avaritiam invisus exercitui suo a C. Fimbria legato ipsius, ultimae audaciae homine, occisus est, et imperium ad Fimbriam translatum. Praeterea expugnatae in Asia urbes a Mithridate et crudeliter direpta provincia, incursiones Thracum in Macedoniam referuntur.</p>
</section><notes><section class="footnotes"><ul><li class="note" id="note_LCL404_102_1"><a class="footnoteCrossrefLink" href="#target_note_LCL404_102_1" title="Click to highlight in text"><sup class="lineRef">1</sup>expugnante Gu.: expugnare <span class="italic">vet.</span>: expugnavit GR: expugnaret <span class="italic">Jahn.</span></a></li><script type="text/javascript">document.getElementById('note_LCL404_102_1').style.display = "none";</script></ul></section></notes></section>