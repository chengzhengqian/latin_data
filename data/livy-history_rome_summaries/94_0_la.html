<section class="div1 language" lang="la"><header><hgroup><h1>Livy</h1></hgroup></header><section class="div2">
<p>Simul et oppidi turris quae maximum propugnaculum fuerat, subrutis fundamentis, dehiscere ingentibus rimis et tum conflagrare immisso facium<a class="footnoteLink" href="#note_LCL404_188_1" id="target_note_LCL404_188_1"><sup>1</sup></a> igni coepit; incendiique simul et ruinae metu territi Contrebienses de muro trepidi refugerunt; et ut legati mitterentur ad dedendam urbem ab universa multitudine conclamatum est. Eadem virtus quae irritantes oppugnaverat victorem placabiliorem fecit. Obsidibus acceptis pecuniae modicam exegit summam armaque omnia ademit. Transfugas liberos vivos ad se adduci iussit; fugitivos, quorum maior multitudo erat, ipsis imperavit ut interficerent. Iugulatos de muro deiecerunt.</p>
<p>Cum magna iactura militum quattuor et quadraginta diebus Contrebia expugnata, relictoque ibi L. Insteio cum valido praesidio,<a class="footnoteLink" href="#note_LCL404_188_2" id="target_note_LCL404_188_2"><sup>2</sup></a> ipse ad Hiberum flumen copias adduxit. Ibi hibernaculis secundum oppidum quod Castra Aelia vocatur aedificatis ipse in castris manebat; interdiu conventum sociarum civitatium in oppido agebat. Arma ut fierent pro copiis cuiusque populi per totam provinciam edixerat; quibus inspectis referre cetera arma milites iussit, quae aut itineribus crebris aut oppugnationibus et proeliis inutilia<a class="footnoteLink" href="#note_LCL404_188_3" id="target_note_LCL404_188_3"><sup>3</sup></a> facta erant, novaque viris per cen-turiones divisit. Equitatum quoque novis instruxit armis, vestimentaque praeparata ante divisa, et



</p></section><notes><section class="footnotes"><ul><li class="note" id="note_LCL404_188_1"><a class="footnoteCrossrefLink" href="#target_note_LCL404_188_1" title="Click to highlight in text"><sup class="lineRef">1</sup>tum conflagrare immisso facium <span class="italic">post alios Weissenborn</span> tu. . . o . . . um MS: tugurium conflagrare correptum <span class="italic">Niebuhr.</span></a></li><script type="text/javascript">document.getElementById('note_LCL404_188_1').style.display = "none";</script><li class="note" id="note_LCL404_188_2"><a class="footnoteCrossrefLink" href="#target_note_LCL404_188_2" title="Click to highlight in text"><sup class="lineRef">2</sup>cum valido (<span class="italic">sive</span> modico) praesidio <span class="italic">add. Kreyssig</span>; <span class="italic">om.</span> MS.</a></li><script type="text/javascript">document.getElementById('note_LCL404_188_2').style.display = "none";</script><li class="note" id="note_LCL404_188_3"><a class="footnoteCrossrefLink" href="#target_note_LCL404_188_3" title="Click to highlight in text"><sup class="lineRef">3</sup>et proeliis inutilia <span class="italic">add. Niebuhr</span>: <span class="italic">om.</span> MS.</a></li><script type="text/javascript">document.getElementById('note_LCL404_188_3').style.display = "none";</script></ul></section></notes></section>