<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 711</span>CXIX. C. Trebonius in Asia fraude P. Dolabellae occisus est. Ob id facinus Dolabella hostis a senatu iudicatus est. Cum Pansa consul male adversus Antonium pugnasset, A. Hirtius consul cum exercitu superveniens fusis M. Antonii copiis fortunam utriusque partis aequavit. Victus deinde ab Hirtio et Caesare Antonius in Galliam confugit et M. Lepidum cum legionibus, quae sub eo erant, sibi iunxit; hostisque a senatu cum omnibus, qui intra praesidia eius essent, iudicatus est. A. Hirtius, qui post victoriam in ipsis hostium castris ceciderat, et C.<a class="footnoteLink" href="#note_LCL404_150_1" id="target_note_LCL404_150_1"><sup>1</sup></a> Pansa ex vulnere, quod in adverso proelio exceperat, defunctus, in campo Martio sepulti sunt. Adversus C. Caesarem, qui solus ex tribus ducibus supererat, parum gratus senatus fuit, qui Dec. Bruto obsidione Mutinensi a Caesare liberato triumphi honore decreto Caesaris militumque eius mentionem non satis gratam habuit. Ob quae C. Caesar reconciliata per M. Lepidum cum M. Antonio gratia Romam cum exercitu venit et perculsis adventu eius his, qui in eum iniqui erant, cum XVIIII annos haberet, consul creatus est.</p>
<p>CXX. C. Caesar consul legem tulit de quaestione habenda in eos, quorum opera pater occisus esset; postulatique ea lege M. Brutus C. Cassius Dec. Brutus absentes damnati sunt. Cum M. Antoni<a class="footnoteLink" href="#note_LCL404_150_2" id="target_note_LCL404_150_2"><sup>2</sup></a> vires Asinius quoque Pollio et Munatius Plancus cum exercitibus suis adiuncti ampliassent, et Dec. Brutus, cui senatus ut persequeretur Antonium mandaverat, relictus a legionibus suis, profugisset





</p></section><notes><section class="footnotes"><ul><li class="note" id="note_LCL404_150_1"><a class="footnoteCrossrefLink" href="#target_note_LCL404_150_1" title="Click to highlight in text"><sup class="lineRef">1</sup>C. <span class="italic">Sigonius</span>: I. MSS.</a></li><script type="text/javascript">document.getElementById('note_LCL404_150_1').style.display = "none";</script><li class="note" id="note_LCL404_150_2"><a class="footnoteCrossrefLink" href="#target_note_LCL404_150_2" title="Click to highlight in text"><sup class="lineRef">2</sup>Antoni <span class="italic">Hahn</span>: antonius NPII.</a></li><script type="text/javascript">document.getElementById('note_LCL404_150_2').style.display = "none";</script></ul></section></notes></section>