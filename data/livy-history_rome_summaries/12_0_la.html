<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 605</span>evicit,<a class="footnoteLink" href="#note_LCL404_24_1" id="target_note_LCL404_24_1"><sup>1</sup></a> ut in decreto perstaretur, et ut consules quam primum ad bellum proficiscerentur. Qui ubi in Africam transierunt, acceptis quos imperaverant trecentis obsidibus et armis omnibus instrumentisque belli, si qua Carthagine erant, cum<a class="footnoteLink" href="#note_LCL404_24_2" id="target_note_LCL404_24_2"><sup>2</sup></a> ex auctoritate patrum iuberent, ut in alio loco, dum a mari decem milia passuum ne minus remoto, oppidum
facerent, indignitate rei ad bellandum Carthaginienses compulerunt. Obsideri oppugnarique coepta est Carthago a L. Marcio M’. Manilio<a class="footnoteLink" href="#note_LCL404_24_3" id="target_note_LCL404_24_3"><sup>3</sup></a> consulibus. In qua oppugnatione
cum neglectos ab una parte muros duo tribuni temere cum cohortibus suis irrupissent et ab oppidanis graviter caederentur, a Scipione Africano<a class="footnoteLink" href="#note_LCL404_24_4" id="target_note_LCL404_24_4"><sup>4</sup></a> expliciti sunt; per quem et castellum Romanorum, quod nocte expugnabant,
paucis equitibus iuvantibus liberatum est, castrorumque,
quae Carthaginienses omnibus copiis ab urbe pariter egressi oppugnabant, liberatorum is ipse praecipuam gloriam tulit. Praeterea cum ab inrita oppugnatione Carthaginis consul—alter enim Romam<a class="footnoteLink" href="#note_LCL404_24_5" id="target_note_LCL404_24_5"><sup>5</sup></a> ad comitia ierat<a class="footnoteLink" href="#note_LCL404_24_6" id="target_note_LCL404_24_6"><sup>6</sup></a>—exercitum duceret adversus Hasdrubalem, qui<a class="footnoteLink" href="#note_LCL404_24_7" id="target_note_LCL404_24_7"><sup>7</sup></a> cum ampla manu saltum iniquum insederat, suasit primo consuli, ne tam iniquo loco confligeret. Victus deinde complurum, qui et prudentiae et virtuti eius invidebant, sententiis et ipse saltum ingressus est. Cum, sicut praedixerat, fusus fugatusque esset Romanus exercitus et duae cohortes ab hoste obsiderentur, cum paucis equitum turmis in saltum reversus liberavit eas et incolumes reduxit. Quam virtutem eius et Cato, vir promptioris ad vituperandum linguae, in senatu sic prosecutus est, ut diceret reliquos, qui In Africa militarent, umbras volitare,<a class="footnoteLink" href="#note_LCL404_24_8" id="target_note_LCL404_24_8"><sup>8</sup></a> Scipionem vigere, et populus Romanus








</p></section><notes><section class="footnotes"><ul><li class="note" id="note_LCL404_24_1"><a class="footnoteCrossrefLink" href="#target_note_LCL404_24_1" title="Click to highlight in text"><sup class="lineRef">1</sup>evicit <span class="italic">Halm</span>: pervicit R, devicit MSS.</a></li><script type="text/javascript">document.getElementById('note_LCL404_24_1').style.display = "none";</script><li class="note" id="note_LCL404_24_2"><a class="footnoteCrossrefLink" href="#target_note_LCL404_24_2" title="Click to highlight in text"><sup class="lineRef">2</sup>cum <span class="italic">Jahn</span>: tum N, tunc P, tunc cum R.</a></li><script type="text/javascript">document.getElementById('note_LCL404_24_2').style.display = "none";</script><li class="note" id="note_LCL404_24_3"><a class="footnoteCrossrefLink" href="#target_note_LCL404_24_3" title="Click to highlight in text"><sup class="lineRef">3</sup>M’. Manilio <span class="italic">Sigonius</span>: M. Manlio NPR.</a></li><script type="text/javascript">document.getElementById('note_LCL404_24_3').style.display = "none";</script><li class="note" id="note_LCL404_24_4"><a class="footnoteCrossrefLink" href="#target_note_LCL404_24_4" title="Click to highlight in text"><sup class="lineRef">4</sup>Africano PR: Orfitiano NII.</a></li><script type="text/javascript">document.getElementById('note_LCL404_24_4').style.display = "none";</script><li class="note" id="note_LCL404_24_5"><a class="footnoteCrossrefLink" href="#target_note_LCL404_24_5" title="Click to highlight in text"><sup class="lineRef">5</sup>Romam R: Roma NII; Romae P.</a></li><script type="text/javascript">document.getElementById('note_LCL404_24_5').style.display = "none";</script><li class="note" id="note_LCL404_24_6"><a class="footnoteCrossrefLink" href="#target_note_LCL404_24_6" title="Click to highlight in text"><sup class="lineRef">6</sup>ierat R, erat NPII.</a></li><script type="text/javascript">document.getElementById('note_LCL404_24_6').style.display = "none";</script><li class="note" id="note_LCL404_24_7"><a class="footnoteCrossrefLink" href="#target_note_LCL404_24_7" title="Click to highlight in text"><sup class="lineRef">7</sup>qui <span class="italic">add.</span> R: <span class="italic">om</span>. MSS, <span class="italic">Rossbach.</span></a></li><script type="text/javascript">document.getElementById('note_LCL404_24_7').style.display = "none";</script><li class="note" id="note_LCL404_24_8"><a class="footnoteCrossrefLink" href="#target_note_LCL404_24_8" title="Click to highlight in text"><sup class="lineRef">8</sup>volitare <span class="italic">Sigonius</span>: militare MSS.</a></li><script type="text/javascript">document.getElementById('note_LCL404_24_8').style.display = "none";</script></ul></section></notes></section>