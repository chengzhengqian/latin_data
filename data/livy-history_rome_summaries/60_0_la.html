<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 682–683</span>debellavit, caesis cum ipso sexaginta milibus. M. Antonius praetor bellum adversus Cretenses parum prospere susceptum morte sua finiit. M. Lucullus pro cos. Thracas subegit. L. Lucullus in Ponto adversus Mithridaten feliciter pugnavit, caesis hostium amplius quam sexaginta milibus. M. Crassus et Cn. Pompeius consules facti (s. c.<a class="footnoteLink" href="#note_LCL404_120_1" id="target_note_LCL404_120_1"><sup>1</sup></a> Pompeius, antequam quaesturam gereret, ex equite Romano) tribuniciam potestatem restituerunt. Iudicia quoque per M. Aurelium Cottam praetorem ad equites Romanos translata sunt. Mithridates desperatione rerum suarum coactus ad Tigranen Armeniae regem confugit.</p>
<p> <span class="marginNote left"><span class="sc">a.u.c.</span> 681–686</span>XCVIII. Machares filius Mithridatis, Bospori rex, a L.
Lucullo in amicitiam receptus est. Cn. Lentulus et L. Gellius censores asperam censuram egerunt, quattuor et sexaginta senatu motis. A quibus lustro condito censa sunt civium capita D͞C͞C͞C͞C͞. L. Metellus praetor in Sicilia adversus piratas prospere rem gessit. Templum Iovis in Capitolio, quod incendio consumptum ac refectum









</p></section><notes><section class="footnotes"><ul><li class="note" id="note_LCL404_120_1"><a class="footnoteCrossrefLink" href="#target_note_LCL404_120_1" title="Click to highlight in text"><sup class="lineRef">1</sup>s.c. <span class="italic">Rossbach</span>: sicut MSS.</a></li><script type="text/javascript">document.getElementById('note_LCL404_120_1').style.display = "none";</script></ul></section></notes></section>