<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 600â€“604</span>necasse insimulabantur, cognita causa, cum praetori praedes vades dedissent, cognatorum decreto necatae sunt. Gulussa Masinissae filius nuntiavit Carthagine dilectus agi, classem comparari et haud dubie bellum strui. Cum Cato suaderet, ut his bellum indiceretur, P. Cornelio Nasica dicente nihil temere faciundum, placuit decem legatos mitti exploratum. L. Licinius Lucullus A. Postumius Albinus consules cum dilectum severe agerent nec quemquam gratia dimitterent, ab tribunis plebis, qui pro amicis suis vacationem impetrare non poterant, in carcerem coniecti sunt. Cum Hispaniense bellum parum prospere aliquotiens gestum ita confudisset civitatem Romanam, ut ne hi quidem invenirentur, qui aut tribunatum exciperent aut legati ire vellent, P. Cornelius
Aemilianus processit et excepturum se militiae genus, quodcumque imperatum esset, professus est; quo exemplo omnes ad studium militandi concitavit. Lucullus consul, cum Claudius Marcellus, cui<a class="footnoteLink" href="#note_LCL404_18_1" id="target_note_LCL404_18_1"><sup>1</sup></a> successerat, pacasse omnes Celtiberiae populos videretur, Vaccaeos et Cantabros et alias incognitas adhuc in Hispania gentes subegit. Ibi P. Cornelius Scipio<a class="footnoteLink" href="#note_LCL404_18_2" id="target_note_LCL404_18_2"><sup>2</sup></a> Aemilianus, L. Pauli<a class="footnoteLink" href="#note_LCL404_18_3" id="target_note_LCL404_18_3"><sup>3</sup></a> filius, Africani nepos, sed<a class="footnoteLink" href="#note_LCL404_18_4" id="target_note_LCL404_18_4"><sup>4</sup></a> adoptivus, provocatorem barbarum tribunus militum occidit et in expugnatione Intercatiae<a class="footnoteLink" href="#note_LCL404_18_5" id="target_note_LCL404_18_5"><sup>5</sup></a> urbis maius etiamnum periculum adit; nam








</p></section><notes><section class="footnotes"><ul><li class="note" id="note_LCL404_18_1"><a class="footnoteCrossrefLink" href="#target_note_LCL404_18_1" title="Click to highlight in text"><sup class="lineRef">1</sup>cum C.M. cui <span class="italic">Sigonius</span>: cui C.M. MSS.</a></li><script type="text/javascript">document.getElementById('note_LCL404_18_1').style.display = "none";</script><li class="note" id="note_LCL404_18_2"><a class="footnoteCrossrefLink" href="#target_note_LCL404_18_2" title="Click to highlight in text"><sup class="lineRef">2</sup>P. Cornelius Scipio <span class="italic">Gronovius</span>: P. Cornelius Africanus Scipio MSS.</a></li><script type="text/javascript">document.getElementById('note_LCL404_18_2').style.display = "none";</script><li class="note" id="note_LCL404_18_3"><a class="footnoteCrossrefLink" href="#target_note_LCL404_18_3" title="Click to highlight in text"><sup class="lineRef">3</sup>L. Pauli <span class="italic">Aldus</span>: L. Corneli Pauli MSS.</a></li><script type="text/javascript">document.getElementById('note_LCL404_18_3').style.display = "none";</script><li class="note" id="note_LCL404_18_4"><a class="footnoteCrossrefLink" href="#target_note_LCL404_18_4" title="Click to highlight in text"><sup class="lineRef">4</sup>sed <span class="italic">Frobenius</span>: et MSS.</a></li><script type="text/javascript">document.getElementById('note_LCL404_18_4').style.display = "none";</script><li class="note" id="note_LCL404_18_5"><a class="footnoteCrossrefLink" href="#target_note_LCL404_18_5" title="Click to highlight in text"><sup class="lineRef">5</sup>Intercatiae <span class="italic">Sigonius</span>: inter captae MSS.</a></li><script type="text/javascript">document.getElementById('note_LCL404_18_5').style.display = "none";</script></ul></section></notes></section>