<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 589–691</span>parum profecisset ad mortem, a milite Gallo nomine Bitoco, a quo ut adiuvaret se petierat, interfectus est. Cn. Pompeius Iudaeos subegit; fanum eorum Hierosolyma, inviolatum ante id tempus, cepit. L. Catilina bis repulsam in petitione consulatus passus cum Lentulo praetore et Cethego et compluribus<a class="footnoteLink" href="#note_LCL404_126_1" id="target_note_LCL404_126_1"><sup>1</sup></a> aliis coniuravit de caede consulum et senatus, incendiis urbis et opprimenda re publica, exercitu quoque in Etruria comparato. Ea coniuratio industria M. Tullii Ciceronis eruta est. Catilina urbe pulso de reliquis coniuratis supplicium sumptum est.</p>
<p> <span class="marginNote left"><span class="sc">a.u.c.</span> 592–696</span>CIII. Catilina a C. Antonio procos. cum exercitu caesus est. P. Clodius accusatus, quod in habitu mulieris in sacrarium, quo<a class="footnoteLink" href="#note_LCL404_126_2" id="target_note_LCL404_126_2"><sup>2</sup></a> virum intrare nefas est, clam intrasset et uxorem Metelli pontificis stuprasset, absolutus est. C. Pontinus praetor Allobrogas, qui rebellaverant, ad Solonem domuit. P. Clodius ad plebem transit. C. Caesar Lusitanos subegit; eoque consulatus candidato et captante rem publicam invadere conspiratio inter tres civitatis principes facta est, Cn. Pompeium, M. Crassum, C. Caesarem. Leges agrariae a Caesare consule cum magna contentione, invito senatu et altero consule M. Bibulo, latae sunt. C. Antonius pro cos. in Thracia parum








</p></section><notes><section class="footnotes"><ul><li class="note" id="note_LCL404_126_1"><a class="footnoteCrossrefLink" href="#target_note_LCL404_126_1" title="Click to highlight in text"><sup class="lineRef">1</sup>compluribus <span class="italic">Jahn</span>: cum pluribus NPII.</a></li><script type="text/javascript">document.getElementById('note_LCL404_126_1').style.display = "none";</script><li class="note" id="note_LCL404_126_2"><a class="footnoteCrossrefLink" href="#target_note_LCL404_126_2" title="Click to highlight in text"><sup class="lineRef">2</sup>quo <span class="italic">Gruter</span>: in quo MSS.</a></li><script type="text/javascript">document.getElementById('note_LCL404_126_2').style.display = "none";</script></ul></section></notes></section>