<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549–652</span>primi post regem Tarquinium, imperiumque ei abrogatum.
In triumpho C. Marii ductus ante currum eius Iugurtha cum duobus filiis et in carcere necatus est. Marius triumphali veste in senatum venit, quod nemo ante eum fecerat; eique propter metum Cimbrici belli continuatus
per complures annos est consulatus. Secundo et tertio absens consul creatus quartum consulatum dissimulanter captans consecutus est. Cn. Domitius pontifex
maximus populi suffragio creatus est. Cimbri vastatis omnibus, quae inter Rhodanum et Pyrenaeum sunt, per saltum in Hispaniam transgressi ibique multa loca populati a Celtiberis fugati sunt, reversique in Galliam in Vellocassis
se Teutonis<a class="footnoteLink" href="#note_LCL404_80_1" id="target_note_LCL404_80_1"><sup>1</sup></a> coniunxerunt.</p>
<p> <span class="marginNote left"><span class="sc">a.u.c.</span> 652–653</span>LXVIII. M. Antonius praetor in Ciliciam maritimos praedones<a class="footnoteLink" href="#note_LCL404_80_2" id="target_note_LCL404_80_2"><sup>2</sup></a> persecutus est. C. Marius consul summa vi oppugnata a Teutonis et Ambronibus castra defendit. Duobus deinde proeliis circa Aquas Sextias eosdem hostes delevit, in quibus caesa traduntur hostium ducenta milia, capta nonaginta. Marius absens quinto consul creatus est. Triumphum oblatum, donec et Cimbros vinceret, distulit.






</p></section><notes><section class="footnotes"><ul><li class="note" id="note_LCL404_80_1"><a class="footnoteCrossrefLink" href="#target_note_LCL404_80_1" title="Click to highlight in text"><sup class="lineRef">1</sup>in Veliocassis se Teutonis <span class="italic">Mommsen</span>: inbellicosis et teutonis NP.</a></li><script type="text/javascript">document.getElementById('note_LCL404_80_1').style.display = "none";</script><li class="note" id="note_LCL404_80_2"><a class="footnoteCrossrefLink" href="#target_note_LCL404_80_2" title="Click to highlight in text"><sup class="lineRef">2</sup>praedones GR: praedones, id est piratas <span class="italic">vetera.</span></a></li><script type="text/javascript">document.getElementById('note_LCL404_80_2').style.display = "none";</script></ul></section></notes></section>