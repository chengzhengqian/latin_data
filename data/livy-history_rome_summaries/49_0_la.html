<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 666</span>LXXVIII. Mithridates Asiam occupavit; Q. Oppium procos., item Aquilium legatum in vincula coniecit, iussuque eius, quidquid civium Romanorum in Asia fuit, uno die trucidatum est. Urbem Rhodum, quae sola in fide populi R.<a class="footnoteLink" href="#note_LCL404_98_1" id="target_note_LCL404_98_1"><sup>1</sup></a> manserat, oppugnavit et aliquot proeliis navalibus victus recessit. Archelaus praefectus regis in Graeciam cum exercitu venit, Athenas occupavit. Praeterea trepidationem urbium insularumque, aliis ad Mithridatem aliis ad populum Romanum civitates suas trahentibus, continet.</p>
<p> <span class="marginNote left"><span class="sc">a.u.c.</span> 667</span>LXXIX. L. Cornelius Cinna consul cum perniciosas leges per vim atque arma ferret, pulsus urbe a Cn. Octavio collega cum sex tribunis plebis imperioque ei abrogato corruptum Appii Claudii exercitum in potestatem suam redegit et bellum urbi intulit, arcessito C. Mario ex Africa cum aliis exulibus. In quo bello duo fratres, alter ex Pompei exercitu alter ex Cinnae, ignorantes concurrerunt, et cum victor spoliaret occisum, agnito fratre ingenti lamentatione edita, rogo ei extructo, ipse se supra rogum transfodit et eodem igne consumptus est. Et cum opprimi inter initia potuisset, Cn. Pompeii fraude, qui utramque partem fovendo vires Cinnae dedit nec nisi profligatis optimatium rebus auxilium tulit, et consulis segnitia confirmati Cinna et Marius quattuor exercitibus,





</p></section><notes><section class="footnotes"><ul><li class="note" id="note_LCL404_98_1"><a class="footnoteCrossrefLink" href="#target_note_LCL404_98_1" title="Click to highlight in text"><sup class="lineRef">1</sup>fide populi Romani <span class="italic">edd.</span>: fidem pr. NII.</a></li><script type="text/javascript">document.getElementById('note_LCL404_98_1').style.display = "none";</script></ul></section></notes></section>