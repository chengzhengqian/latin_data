<section class="div1 language" lang="la"><header><hgroup><h1>Livy</h1></hgroup></header><section class="div2">
<p>63. Gelasius Papa, <span class="italic">Epist. adv. Andromachum</span> (Baronii <span class="italic">Annal. Eccles.</span> 35 [anno 496]): Dic mihi, cum saepe numero in Romanis historiis legatur, Livio auctore,<a class="footnoteLink" href="#note_LCL404_226_1" id="target_note_LCL404_226_1"><sup>1</sup></a> saepissime in hac urbe exorta pestilentia infinita hominum millia deperiisse, atque eo frequenter ventum ut vix esset unde illis bellicosis temporibus exercitus potuisset ascribi, illo tempore deo tuo Februario minime litabatur? An etiam cultus hic omnino nihil proderat?
Illo tempore Lupercalia non celebrabantur? Nec enim dicturus es haec sacra adhuc illo tempore non coepisse, quae ante Romulum ab Euandro in Italiam perhibentur illata. Lupercalia autem propter quid instituta sint (quantum ad ipsius superstitionis commenta respectant) Livius secunda decade loquitur; nec propter morbos inhibendos instituta commemorat, sed propter sterilitatem, ut ei videtur, mulierum, quae tunc acciderat, exigendam.</p>
<p>64. Servius ad Vergil. <span class="italic">Aen.</span> IV. 242: Secundum Livium legati pacis caduceatores dicuntur.</p>
<p>65. Servius ad Vergil. Aen. VI. 861: Livius argentum grave dicit, id est massas.</p>
<p>66. Servius ad Vergil. <span class="italic">Aen.</span> VII. 10: In hoc summo (promontorio Circeo) oppidum fuit, quod et Circeium dictum et Circei. Nam utrumque Livius dixit.</p>
<p>67. <span class="italic">Cf. infra, fr.</span> 84.</p>
<p>68. Servius ad Vergil. <span class="italic">Georg.</span> III, initium: Scimus concessum esse scribentibus ut iteratione prooemii legentium reficiant interdum laborem, nam et Livius

</p></section><notes><section class="footnotes"><ul><li class="note" id="note_LCL404_226_1"><a class="footnoteCrossrefLink" href="#target_note_LCL404_226_1" title="Click to highlight in text"><sup class="lineRef">1</sup>auctore <span class="italic">Carafa</span> orare V (= Vat. lat. 3787 saec. XI) oratore <span class="italic">GÃ¼nther.</span></a></li><script type="text/javascript">document.getElementById('note_LCL404_226_1').style.display = "none";</script></ul></section></notes></section>