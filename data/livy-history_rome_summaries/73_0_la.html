<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 709-710</span>potestas abrogata est. Ex his causis conspiratione in eum facta, cuius capita fuerunt M. Brutus et C. Cassius et ex Caesaris partibus Dec. Brutus et C. Trebonius, in Pompeii curia occisus est viginti tribus vulneribus, occupatumque ab interfectoribus eius Capitolium. Oblivione deinde caedis eius a senatu decreta, obsidibus Antonii et Lepidi de liberis acceptis coniurati a Capitolio descenderunt. Testamento Caesaris heres ex parte dimidia institutus est C. Octavius, sororis nepos, et in nomen adoptatus.<a class="footnoteLink" href="#note_LCL404_146_1" id="target_note_LCL404_146_1"><sup>1</sup></a> Caesaris corpus cum in campum Martium ferretur, a plebe ante rostra crematum est. Dictaturae honos in perpetuum sublatus est. Chamates, humillimae sortis homo, qui se C. Marii filium ferebat, cum apud credulam plebem seditiones moveret, necatus est.</p>
<p> <span class="marginNote left"><span class="sc">a.u.c.</span> 710</span>CXVII. C. Octavius Romam ex Epiro venit (eo enim illum Caesar praemiserat bellum in Macedonia gesturus) ominibusque<a class="footnoteLink" href="#note_LCL404_146_2" id="target_note_LCL404_146_2"><sup>2</sup></a> prosperis exceptus et nomen Caesaris sumpsit. In confusione rerum ac tumultu M. Lepidus pontificatum maximum intercepit.<a class="footnoteLink" href="#note_LCL404_146_3" id="target_note_LCL404_146_3"><sup>3</sup></a> Et M. Antonius consul cum impotenter dominaretur legemque de permutatione

.







</p></section><notes><section class="footnotes"><ul><li class="note" id="note_LCL404_146_1"><a class="footnoteCrossrefLink" href="#target_note_LCL404_146_1" title="Click to highlight in text"><sup class="lineRef">1</sup>adoptatus <span class="italic">Rossbach</span>: adoptatus est MSS.</a></li><script type="text/javascript">document.getElementById('note_LCL404_146_1').style.display = "none";</script><li class="note" id="note_LCL404_146_2"><a class="footnoteCrossrefLink" href="#target_note_LCL404_146_2" title="Click to highlight in text"><sup class="lineRef">2</sup>ominibusque <span class="italic">Frobenius</span>: omnibusque MSS</a></li><script type="text/javascript">document.getElementById('note_LCL404_146_2').style.display = "none";</script><li class="note" id="note_LCL404_146_3"><a class="footnoteCrossrefLink" href="#target_note_LCL404_146_3" title="Click to highlight in text"><sup class="lineRef">3</sup>tumultu M. Lepidus pontificatum maximum intercepit <span class="italic">Sigonius</span>: tumultum lepidum pontificem tum maximum interfecit NPII.</a></li><script type="text/javascript">document.getElementById('note_LCL404_146_3').style.display = "none";</script></ul></section></notes></section>