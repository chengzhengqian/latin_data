<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c</span> 672</span>Octo milia dediticioruni in villa publica trucidavit; tabulam proscriptionis posuit, urbem ac totam Italiam caedibus replevit, inter quas omnes Praenestinos inermes concidi iussit, Marium, senatorii ordinis virum, cruribus bracchiisque fractis, auribus praesectis et oculis effossis necavit. C. Marius Praeneste obsessus a Lucretio Ofella,<a class="footnoteLink" href="#note_LCL404_110_1" id="target_note_LCL404_110_1"><sup>1</sup></a> Syllanarum partium viro, cum per cuniculum captaret evadere saeptum exercitu, mortem conscivit. Id est, in ipso cuniculo, cum sentiret se evadere non posse, cum Telesino, fugae comite, stricto utrimque gladio concurrit; quem cum occidisset, ipse saucius impetravit a servo, ut se occideret.</p>
<p> <span class="marginNote left"><span class="sc">a.u.c.</span> 672â€“674</span>LXXXIX. M. Brutus a Cn. Papirio Carbone, Cossyra quam adpulerant,<a class="footnoteLink" href="#note_LCL404_110_2" id="target_note_LCL404_110_2"><sup>2</sup></a> missus nave piscatoria Lilybaeum, ut exploraret, an ibi iam Pompeius esset, et circumventus navibus, quas Pompeius miserat, in se mucrone verso ad transtrum navis obnixus corporis pondere incubuit. Cn. Pompeius in Siciliam cum imperio a senatu missus Cn. Carbonem, qui flens muliebriter mortem tulit, captum occidit. Sylla dictator factus, quod nemo umquam fecerat, cum fascibus viginti quattuor processit. Legibus<a class="footnoteLink" href="#note_LCL404_110_3" id="target_note_LCL404_110_3"><sup>3</sup></a> novis rei publicae statum confirmavit, tribunorum plebis potestatem minuit et omne ius legum ferendarum ademit. Pontificum augurumque collegium ampliavit, ut essent quindecim; senatum ex equestri ordine supplevit; proscriptorum







</p></section><notes><section class="footnotes"><ul><li class="note" id="note_LCL404_110_1"><a class="footnoteCrossrefLink" href="#target_note_LCL404_110_1" title="Click to highlight in text"><sup class="lineRef">1</sup>Ofella <span class="italic">Sigonius</span>: afella NPIIR.</a></li><script type="text/javascript">document.getElementById('note_LCL404_110_1').style.display = "none";</script><li class="note" id="note_LCL404_110_2"><a class="footnoteCrossrefLink" href="#target_note_LCL404_110_2" title="Click to highlight in text"><sup class="lineRef">2</sup>Cossyra quam adpulerant <span class="italic">Rossbach</span>: quem corcyram adpulerant <span class="italic">vet.</span>: qui Corcyram adpulerat GR.</a></li><script type="text/javascript">document.getElementById('note_LCL404_110_2').style.display = "none";</script><li class="note" id="note_LCL404_110_3"><a class="footnoteCrossrefLink" href="#target_note_LCL404_110_3" title="Click to highlight in text"><sup class="lineRef">3</sup>Legibus <span class="italic">Gronovius</span>: rebus MSS.</a></li><script type="text/javascript">document.getElementById('note_LCL404_110_3').style.display = "none";</script></ul></section></notes></section>