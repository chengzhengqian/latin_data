<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 705</span>Transpadani, Caesaris auxiliares, rate sua ab hostium
navibus clusa, potius quam in potestatem hostium venirent, inter se concurrentes occubuerunt. C. Curio, legatus Caesaris in Africa, cum prospere adversus Varum Pompeianarum partium ducem pugnasset, a Iuba rege Mauretaniae cum exercitu caesus est. C. Caesar in Graeciam traiecit.</p>
<p> <span class="marginNote left"><span class="sc">a.u.c.</span> 706</span>CXI qui est civilis belli tertius.</p>
<p>M. Caelius<a class="footnoteLink" href="#note_LCL404_138_1" id="target_note_LCL404_138_1"><sup>1</sup></a> Rufus praetor, cum seditiones in urbe concitaret novarum tabularum spe plebe sollicitata, abrogato magistratu pulsus urbe Miloni exuli, qui fugitivorum exercitum contraxerat, se coniunxit. Uterque, cum bellum molirentur, interfecti sunt. Cleopatra regina Aegypti ab Ptolemaeo fratre regno pulsa est. Propter Q. Cassii<a class="footnoteLink" href="#note_LCL404_138_2" id="target_note_LCL404_138_2"><sup>2</sup></a> praetoris avaritiam crudelitatemque Cordubenses in Hispania cum duabus Varronianis<a class="footnoteLink" href="#note_LCL404_138_3" id="target_note_LCL404_138_3"><sup>3</sup></a> legionibus a partibus Caesaris desciverunt. Cn. Pompeius ad Dyrrachium obsessus a Caesare et, praesidiis eius cum magna clade diversae partis expugnatis, obsidione liberatus translato in Thessaliam bello, apud Pharsaliam acie victus est. Cicero in castris remansit, vir nihil minus quam ad bella natus. Omnibusque adversarum partium, qui se potestati victoris permiserant, Caesar ignovit.</p>
</section><notes><section class="footnotes"><ul><li class="note" id="note_LCL404_138_1"><a class="footnoteCrossrefLink" href="#target_note_LCL404_138_1" title="Click to highlight in text"><sup class="lineRef">1</sup>Caelius <span class="italic">Sigonius</span>: caecilius NPIIR.</a></li><script type="text/javascript">document.getElementById('note_LCL404_138_1').style.display = "none";</script><li class="note" id="note_LCL404_138_2"><a class="footnoteCrossrefLink" href="#target_note_LCL404_138_2" title="Click to highlight in text"><sup class="lineRef">2</sup>Cassii <span class="italic">Xylander</span>: cati NPII: Catuli R.</a></li><script type="text/javascript">document.getElementById('note_LCL404_138_2').style.display = "none";</script><li class="note" id="note_LCL404_138_3"><a class="footnoteCrossrefLink" href="#target_note_LCL404_138_3" title="Click to highlight in text"><sup class="lineRef">3</sup>Varronianis <span class="italic">Gronovius</span>: varianis MSS.</a></li><script type="text/javascript">document.getElementById('note_LCL404_138_3').style.display = "none";</script></ul></section></notes></section>