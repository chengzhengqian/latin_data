<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 594–601</span>senatu restitutus est. Missi a senatu, qui inter Masinissam et Carthaginienses de agro iudicarent. C. Marcius consul adversus Dalmatas primum parum prospere, postea feliciter pugnavit. Cum quibus bello confligendi causa fuit, quod Illyrios, socios populi Romani, vastaverant; eandemque gentem Cornelius Nasica consul domuit. Q. Opimius consul Transalpinos Liguras, qui Massiliensium oppida<a class="footnoteLink" href="#note_LCL404_14_1" id="target_note_LCL404_14_1"><sup>1</sup></a> Antipolim et Nicaeam vastabant, subegit. Praeterea res in Hispania a compluribus parum prospere gestas continet. Consules anno quingentesimo nonagesimo
octavo ab urbe condita magistratum kal. Ian.<a class="footnoteLink" href="#note_LCL404_14_2" id="target_note_LCL404_14_2"><sup>2</sup></a> inire coeperunt. Mutandi comitia causa fuit, quod Hispani rebellabant. Legati ad disceptandum inter Carthaginienses et Masinissam missi nuntiaverunt vim navalis materiae se Carthagine deprehendisse. Aliquot praetores a provinciis avaritiae nomine accusati damnati sunt.</p>
<p> <span class="marginNote left"><span class="sc">a.u.c.</span> 600–604</span>XLVIII. Lustrum a censoribus conditum est: censa sunt civium capita C͞C͞C͞X͞X͞I͞I͞I͞I͞. Semina tertii Punici belli referuntur. Cum in finibus Carthaginiensium ingens Numidarum exercitus duce Arcobarzane Syphacis nepote









</p></section><notes><section class="footnotes"><ul><li class="note" id="note_LCL404_14_1"><a class="footnoteCrossrefLink" href="#target_note_LCL404_14_1" title="Click to highlight in text"><sup class="lineRef">1</sup>oppida <span class="italic">Frobenius</span>: oppidum N, P, II, R.</a></li><script type="text/javascript">document.getElementById('note_LCL404_14_1').style.display = "none";</script><li class="note" id="note_LCL404_14_2"><a class="footnoteCrossrefLink" href="#target_note_LCL404_14_2" title="Click to highlight in text"><sup class="lineRef">2</sup>kal. Ian. <span class="italic">add. Drakenborch</span>: <span class="italic">om.</span> MSS.</a></li><script type="text/javascript">document.getElementById('note_LCL404_14_2').style.display = "none";</script></ul></section></notes></section>