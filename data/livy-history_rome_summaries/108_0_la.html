<section class="div1 language" lang="la"><header><hgroup><h1>Livy</h1></hgroup></header><section class="div2">
<p>48. Seneca, <span class="italic">Naturales Quaestiones</span> V. 18: Quod de Caesare maiore vulgo dictitatum est et a T. Livio positum, in incerto esse utrum illum magis nasci reipublicae profuerit an non nasci, dici etiam de ventis potest.</p>
<h4><span class="sc">Liber</span> CXVIII</h4>
<p>49. Priscian IX. 40. p. 477K: Livius in CXVIII: Adversus interfectores C. Caesaris ultoribus manum comparans concibat.</p>
<h4><span class="sc">Liber</span> CXX</h4>
<p>50. M. Seneca, <span class="italic">Suasoriae</span> VI. 17 (VII): Titi Livi: M. Cicero sub adventum triumvirorum cesserat urbe, pro certo habens id quod erat, non magis Antonio eripi se quam Caesari Cassium et Brutum posse. Primo in Tusculanum fugit, inde transversis itineribus in Formianum, ut ab Caieta navim conscensurus. proficiscitur. Unde aliquotiens in altum provectum cum modo venti adversi retulissent, modo ipse iactationem
navis caeco volvente fluctu pati non posset. taedium tandem eum et fugae et vitae cepit; regressusque
ad superiorem villam quae paulo plus mille
</p></section><notes></notes></section>