<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 701–702</span>ut ratio absentis Caesaris in petitione consulatus haberetur, invito et contra dicente M. Catone. Praeterea res gestas a C. Caesare adversus Gallos, qui prope universi Vercingetorige Arverno duce defecerunt, et laboriosas obsidiones urbium continet, inter quas Avarici Biturigum et Gergoviae Arvernorum.</p>
<p> <span class="marginNote left"><span class="sc">a.u.c.</span> 702–703</span>CVIII. C. Caesar Gallos ad Alesiam vicit omnesque Galliae civitates, quae in armis fuerant, in deditionem accepit. C. Cassius,<a class="footnoteLink" href="#note_LCL404_134_1" id="target_note_LCL404_134_1"><sup>1</sup></a> quaestor M. Crassi, Parthos, qui in Syriam transcenderant, cecidit. In petitione consulatus M. Cato repulsam tulit, creatis consulibus Ser. Sulpicio M. Marcello. C. Caesar Bellovacos cum aliis Gallorum populis domuit. Praeterea contentiones<a class="footnoteLink" href="#note_LCL404_134_2" id="target_note_LCL404_134_2"><sup>2</sup></a> inter consules de successore C. Caesari mittendo, agente in senatu M. Marcello consule, ut Caesar ad petitionem consulatus veniret, cum is lege lata in tempus<a class="footnoteLink" href="#note_LCL404_134_3" id="target_note_LCL404_134_3"><sup>3</sup></a> consulatus provincias obtinere deberet, resque a M. Bibulo in Syria gestas continet.</p>
<p> <span class="marginNote left"><span class="sc">a.u.c.</span> 703–705</span>CIX qui est civilis belli primus.</p>
<p>Causae civilium armorum et initia referuntur contentionesque de successore C. Caesari mittendo, cum se dimissurum exercitus negaret, nisi a Pompeio dimitterentur.</p>
</section><notes><section class="footnotes"><ul><li class="note" id="note_LCL404_134_1"><a class="footnoteCrossrefLink" href="#target_note_LCL404_134_1" title="Click to highlight in text"><sup class="lineRef">1</sup>Cassius <span class="italic">Frobenius</span>: caesius NPIIR.</a></li><script type="text/javascript">document.getElementById('note_LCL404_134_1').style.display = "none";</script><li class="note" id="note_LCL404_134_2"><a class="footnoteCrossrefLink" href="#target_note_LCL404_134_2" title="Click to highlight in text"><sup class="lineRef">2</sup>contentiones <span class="italic">Aldina</span>: continet MSS.</a></li><script type="text/javascript">document.getElementById('note_LCL404_134_2').style.display = "none";</script><li class="note" id="note_LCL404_134_3"><a class="footnoteCrossrefLink" href="#target_note_LCL404_134_3" title="Click to highlight in text"><sup class="lineRef">3</sup>in tempus <span class="italic">Gronovius</span>: in id tempus MSS.</a></li><script type="text/javascript">document.getElementById('note_LCL404_134_3').style.display = "none";</script></ul></section></notes></section>