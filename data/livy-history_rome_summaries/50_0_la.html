<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 667</span>ex quibus duo Q. Sertorio et Carboni dati sunt, urbem circumsederunt. Ostiam coloniam Marius<a class="footnoteLink" href="#note_LCL404_100_1" id="target_note_LCL404_100_1"><sup>1</sup></a> expugnavit et crudeliter diripuit.</p>
<p>LXXX. Italicis populis a senatu civitas data est. Samnites, qui soli arma recipiebant, Cinnae et Mario se coniunxerunt. Ab his Plautius legatus cum exercitu caesus est. Cinna et Marius cum Carbone et Sertorio Ianiculum oppugnaverunt et fugati ab Octavio consule recesserunt. Marius Antium et Ariciam et Lanuvium colonias expugnavit. Cum spes nulla esset optimatibus resistendi propter segnitiam et perfidiam et ducum et militum, qui corrupti aut pugnare nolebant aut in diversas partes transiebant, Cinna et Marius in urbem recepti sunt; qui velut captam eam caedibus ac rapinis vastaverunt,
Cn. Octavio consule occiso et omnibus adversae partis nobilibus trucidatis, inter quos M. Antonio eloquentissimo
viro, C. Lque<a class="footnoteLink" href="#note_LCL404_100_2" id="target_note_LCL404_100_2"><sup>2</sup></a> Caesare, quorum capita in rostris posita sunt. Crassus filius ab equitibus Fimbriae occisus. Pater Crassus, ne quid indignum virtute sua pateretur, gladio se transfixit. Et citra ulla comitia consules in sequentem annum se ipsos renuntiaverunt; eodemque die, quo magistratum inierant, Marius S. Licinium senatorem








</p></section><notes><section class="footnotes"><ul><li class="note" id="note_LCL404_100_1"><a class="footnoteCrossrefLink" href="#target_note_LCL404_100_1" title="Click to highlight in text"><sup class="lineRef">1</sup>Marius <span class="italic">add. edd.</span>: <span class="italic">om.</span> MSS.</a></li><script type="text/javascript">document.getElementById('note_LCL404_100_1').style.display = "none";</script><li class="note" id="note_LCL404_100_2"><a class="footnoteCrossrefLink" href="#target_note_LCL404_100_2" title="Click to highlight in text"><sup class="lineRef">2</sup>Lque <span class="italic">Hertz</span>: L MSS.: Caesaribus <span class="italic">Gronovius.</span></a></li><script type="text/javascript">document.getElementById('note_LCL404_100_2').style.display = "none";</script></ul></section></notes></section>