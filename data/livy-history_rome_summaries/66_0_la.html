<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 700–701</span>CVI. Iulia Caesaris filia, Pompeii uxor, decessit, honos-que ei populo habitus est, ut in campo Martio sepeliretur. Gallorum aliquot populi Ambiorige duce, rege<a class="footnoteLink" href="#note_LCL404_132_1" id="target_note_LCL404_132_1"><sup>1</sup></a> Eburonum, defecerunt; a quibus Cotta et Titurius legati Caesaris circumventi insidiis cum exercitu, cui praeerant, caesi sunt. Et cum aliarum quoque legionum castra oppugnata magno labore defensa essent, inter quae<a class="footnoteLink" href="#note_LCL404_132_2" id="target_note_LCL404_132_2"><sup>2</sup></a> eius, cui in<a class="footnoteLink" href="#note_LCL404_132_3" id="target_note_LCL404_132_3"><sup>3</sup></a> Treveris praeerat Q. Cicero, ab ipso Caesare hostes proelio fusi sunt. M. Crassus bellum Parthis inlaturus Euphraten flumen transit, victusque proelio, in quo et filius eius cecidit, cum reliquias exercitus in collem recepisset, evocatus in conloquium ab hostibus velut de pace acturis, quorum dux erat Surenas, comprehensusque et ne quid vivus pateretur repugnans, interfectus est.</p>
<p> <span class="marginNote left"><span class="sc">a.u.c.</span> 701–702</span>CVII. C. Caesar Treveris in Gallia victis iterum in Germaniam transit, nulloque ibi hoste invento reversus in Galliam Eburonas et alias civitates, quae conspiraverant, vicit et Ambiorigem in fuga persecutus est.<a class="footnoteLink" href="#note_LCL404_132_4" id="target_note_LCL404_132_4"><sup>4</sup></a> P. Clodii a T. Annio Milone, candidato consulatus, Appia via ad Bovillas occisi corpus plebs in curia cremavit. Cum seditiones inter candidatos consulatus Hypsaeum Scipionem Milonem essent, qui armis ac vi contendebant, ad comprimendas eas Cn. Pompeio legato...<a class="footnoteLink" href="#note_LCL404_132_5" id="target_note_LCL404_132_5"><sup>5</sup></a> et a senatu consul tertio factus est absens et solus, quod nulli alii umquam....<a class="footnoteLink" href="#note_LCL404_132_6" id="target_note_LCL404_132_6"><sup>6</sup></a> Quaestione decreta de morte P. Clodii Milo iudicio damnatus in exilium actus est. Lex lata est,









</p></section><notes><section class="footnotes"><ul><li class="note" id="note_LCL404_132_1"><a class="footnoteCrossrefLink" href="#target_note_LCL404_132_1" title="Click to highlight in text"><sup class="lineRef">1</sup>rege <span class="italic">add. Gronovius, Rossbach</span>: om. MSS.</a></li><script type="text/javascript">document.getElementById('note_LCL404_132_1').style.display = "none";</script><li class="note" id="note_LCL404_132_2"><a class="footnoteCrossrefLink" href="#target_note_LCL404_132_2" title="Click to highlight in text"><sup class="lineRef">2</sup>inter quae <span class="italic">Drakenborch</span>: interque NPR.</a></li><script type="text/javascript">document.getElementById('note_LCL404_132_2').style.display = "none";</script><li class="note" id="note_LCL404_132_3"><a class="footnoteCrossrefLink" href="#target_note_LCL404_132_3" title="Click to highlight in text"><sup class="lineRef">3</sup>cui in <span class="italic">Madvig</span>: quin N: qui in P.</a></li><script type="text/javascript">document.getElementById('note_LCL404_132_3').style.display = "none";</script><li class="note" id="note_LCL404_132_4"><a class="footnoteCrossrefLink" href="#target_note_LCL404_132_4" title="Click to highlight in text"><sup class="lineRef">4</sup>est <span class="italic">add. edd.</span>: <span class="italic">om.</span> NPR.</a></li><script type="text/javascript">document.getElementById('note_LCL404_132_4').style.display = "none";</script><li class="note" id="note_LCL404_132_5"><a class="footnoteCrossrefLink" href="#target_note_LCL404_132_5" title="Click to highlight in text"><sup class="lineRef">5</sup>lacunam indicavit <span class="italic">Rossbach.</span></a></li><script type="text/javascript">document.getElementById('note_LCL404_132_5').style.display = "none";</script><li class="note" id="note_LCL404_132_6"><a class="footnoteCrossrefLink" href="#target_note_LCL404_132_6" title="Click to highlight in text"><sup class="lineRef">6</sup>lacunam indicavit <span class="italic">Sigonius.</span></a></li><script type="text/javascript">document.getElementById('note_LCL404_132_6').style.display = "none";</script></ul></section></notes></section>