<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 708–709</span>CXV qui est civilis belli septimus.</p>
<p>Caesar quattuor triumphos duxit, ex Gallia, ex Aegypto, ex Ponto, ex Africa, epulum et omnis generis spectacula dedit. M. Marcello consulari senatu rogante reditum concessit; quo<a class="footnoteLink" href="#note_LCL404_144_1" id="target_note_LCL404_144_1"><sup>1</sup></a> beneficio eius Marcellus frui non potuit, a Cn. Magio cliente suo Athenis occisus. Recensum egit, quo censa sunt civium capita C͞L͞. Profectus in Hispaniam adversus Cn. Pompeium, multis utrimque expeditionibus factis et aliquot urbibus expugnatis summam victoriam cum magno discrimine ad Mundam urbem consecutus est. Necatus est Cn.<a class="footnoteLink" href="#note_LCL404_144_2" id="target_note_LCL404_144_2"><sup>2</sup></a> Pompeius, Sex. effugit.</p>
<p> <span class="marginNote left"><span class="sc">a.u.c.</span> 709–710</span>CXVI qui est civilis belli octavus.</p>
<p>Caesar ex Hispania quintum triumphum egit. Et cum plurimi maximique honores ei a senatu decreti essent, inter quos ut parens patriae appellaretur et sacrosanctus ac dictator in perpetuum esset, invidiae adversus eum causam praestiterunt, quod senatui deferenti hos honores, cum ante aedem Veneris Genetricis sederet, non adsurrexit, et quod a<a class="footnoteLink" href="#note_LCL404_144_3" id="target_note_LCL404_144_3"><sup>3</sup></a> M. Antonio consule, collega suo, inter Lupercos currente diadema capiti suo impositum in sella reposuit, et quod Epidio Marullo et Caesetio Flavo tribunis plebis invidiam ei<a class="footnoteLink" href="#note_LCL404_144_4" id="target_note_LCL404_144_4"><sup>4</sup></a> tamquam regnum adfectanti facientibus<a class="footnoteLink" href="#note_LCL404_144_5" id="target_note_LCL404_144_5"><sup>5</sup></a>
</p></section><notes><section class="footnotes"><ul><li class="note" id="note_LCL404_144_1"><a class="footnoteCrossrefLink" href="#target_note_LCL404_144_1" title="Click to highlight in text"><sup class="lineRef">1</sup>quo <span class="italic">Gronovius</span>: qui MSS.</a></li><script type="text/javascript">document.getElementById('note_LCL404_144_1').style.display = "none";</script><li class="note" id="note_LCL404_144_2"><a class="footnoteCrossrefLink" href="#target_note_LCL404_144_2" title="Click to highlight in text"><sup class="lineRef">2</sup>Necatus est Cn. <span class="italic">add. Rossbach</span>: <span class="italic">om.</span> MSS.</a></li><script type="text/javascript">document.getElementById('note_LCL404_144_2').style.display = "none";</script><li class="note" id="note_LCL404_144_3"><a class="footnoteCrossrefLink" href="#target_note_LCL404_144_3" title="Click to highlight in text"><sup class="lineRef">3</sup>a <span class="italic">add. Gryphius</span>: <span class="italic">om.</span> MSS.</a></li><script type="text/javascript">document.getElementById('note_LCL404_144_3').style.display = "none";</script><li class="note" id="note_LCL404_144_4"><a class="footnoteCrossrefLink" href="#target_note_LCL404_144_4" title="Click to highlight in text"><sup class="lineRef">4</sup>ei <span class="italic">edd.</span>: et NPIIR.</a></li><script type="text/javascript">document.getElementById('note_LCL404_144_4').style.display = "none";</script><li class="note" id="note_LCL404_144_5"><a class="footnoteCrossrefLink" href="#target_note_LCL404_144_5" title="Click to highlight in text"><sup class="lineRef">5</sup>facientibus <span class="italic">add.</span> MacDonald: <span class="italic">om.</span> MSS.</a></li><script type="text/javascript">document.getElementById('note_LCL404_144_5').style.display = "none";</script></ul></section></notes></section>