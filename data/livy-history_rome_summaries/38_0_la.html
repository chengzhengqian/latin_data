<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">

consul adversus Scordiscos, gentem a Gallis oriundam, in Thracia feliciter pugnavit.</p>
<p> <span class="marginNote left"><span class="sc">a.u.c.</span> 642–645</span>LXIV. Adherbal bello petitus ab Iugurtha et in oppido Cirta obsessus contra denuntiationem senatus ab eo occisus est, et ob hoc bellum Iugurthae indictum, idque Calpurnius Bestia consul gerere iussus pacem cum Iugurtha iniussu populi et senatus fecit. Iugurtha fide publica evocatus ad indicandos auctores consiliorum suorum, quod multos pecunia in senatu corrupisse dicebatur, Romam venit; et propter caedem admissam in regulum quendam nomine Massivam, qui regnum eius populo Romano invisi adfectabat, cum<a class="footnoteLink" href="#note_LCL404_76_1" id="target_note_LCL404_76_1"><sup>1</sup></a> periclitaretur causam capitis dicere, clam profugit et cedens urbe fertur dixisse “o urbem venalem et cito perituram, si emptorem invenerit!”
A. Postumius legatus infeliciter proelio adversus
Iugurtham gesto pacem quoque adiecit ignominiosam,
quam non esse servandam senatus censuit.</p>
<p> <span class="marginNote left"><span class="sc">a.u.c.</span> 645–647</span>LXV. Q. Caecilius Metellus consul duobus proeliis Iugurtham fudit totamque Numidiam vastavit. M. Iunius Silanus consul adversus Cimbros infeliciter pugnavit.
Legatis Cimbrorum sedem et agros, in quibus consisterent,
postulantibus senatus negavit. M. Minucius pro cos. adversus Thracas prospere pugnavit. L. Cassius








</p></section><notes><section class="footnotes"><ul><li class="note" id="note_LCL404_76_1"><a class="footnoteCrossrefLink" href="#target_note_LCL404_76_1" title="Click to highlight in text"><sup class="lineRef">1</sup>adfectabat cum <span class="italic">Jahn</span>: adfectabat Romae interfectum cum MSS.</a></li><script type="text/javascript">document.getElementById('note_LCL404_76_1').style.display = "none";</script></ul></section></notes></section>