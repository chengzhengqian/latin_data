<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 681</span>multitudine, Crixo et Spartaco ducibus bello
excitato, Claudium Pulchrum legatum et P. Varenum praetorem proelio vicerunt. L. Lucullus pro cos. ad Cyzicum urbem exercitum Mithridatis fame ferroque delevit; pulsumque Bithynia regem, variis belli ac naufragiorum casibus fractum, coegit in Pontum profugere.</p>
<p> <span class="marginNote left"><span class="sc">a.u.c.</span> 682</span>XCVI. Q. Arrius praetor Crixum fugitivorum ducem
cum viginti milibus hominum cecidit. Cn. Lentulus consul male adversus Spartacum pugnavit. Ab eodem L. Gellius consul et Q. Arrius praetor acie victi sunt. Sertorius a M. Perperna et M’. Antonio et aliis coniuratis in convivio interfectus est, octavo ducatus sui anno, magnus dux et adversus duos imperatores, Pompeium et Metellum, vel frequentius victor, ad ultimum et saevus et prodigus. Imperium partium ad Marcum translatum, quem Cn. Pompeius victum captumque interfecit, ac recepit Hispanias decimo fere anno quam coeptum erat bellum. C. Cassius pro cos. et Cn. Manlius praetor male adversus Spartacum pugnaverunt, idque bellum M. Crasso praetori mandatum est.</p>
<p> <span class="marginNote left"><span class="sc">a.u.c.</span> 682–683</span>XCVII. M. Crassus praetor primum cum parte fugitivorum,
quae ex Gallis Germanisque constabat, feliciter pugnavit, caesis hostium triginta quinque milibus et ducibus eorum Casto<a class="footnoteLink" href="#note_LCL404_118_1" id="target_note_LCL404_118_1"><sup>1</sup></a> et Gannico. Cum Spartaco dein




</p></section><notes><section class="footnotes"><ul><li class="note" id="note_LCL404_118_1"><a class="footnoteCrossrefLink" href="#target_note_LCL404_118_1" title="Click to highlight in text"><sup class="lineRef">1</sup>Casto <span class="italic">Jahn</span>: caesis MSS: <span class="italic">om.</span> R.</a></li><script type="text/javascript">document.getElementById('note_LCL404_118_1').style.display = "none";</script></ul></section></notes></section>