<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 707</span>quarum ducatum nec Afranius nec Petreius excipere volebant, bellum adversus Caesarem renovavit. Pharnaces Mithridatis filius, rex Ponti,<a class="footnoteLink" href="#note_LCL404_142_1" id="target_note_LCL404_142_1"><sup>1</sup></a> sine ulla belli mora victus est. Cum seditiones Romae a P. Dolabella tribuno plebis, legem ferente de novis tabulis, excitatae essent et ex ea causa plebs tumultuaretur, inductis a M. Antonio magistro equitum in urbem militibus octingenti ex plebe<a class="footnoteLink" href="#note_LCL404_142_2" id="target_note_LCL404_142_2"><sup>2</sup></a> caesi sunt. Caesar veteranis cum seditione missionem postulantibus dedit, et cum in Africam traiecisset, adversus copias Iubae regis cum discrimine magno pugnavit.</p>
<p> <span class="marginNote left"><span class="sc">a.u.c.</span> 707–708</span>CXIV qui est civilis belli sextus.</p>
<p>Bellum in Syria Caecilius Bassus, eques Romanus Pompeianarum partium, excitavit, relicto a legione Sexto Caesare, quae ad Bassum transierat, occisoque eo. Caesar Scipionem praetorem Iubamque vicit ad Thapsum castris eorum expugnatis. Cato audita re cum se percussisset Uticae et interveniente filio curaretur, inter ipsam curationem rescisso vulnere expiravit, anno aetatis quadragesimo octavo. Petreius Iubam seque interfecit. P. Scipio in nave circumventus honestae morti vocem quoque adiecit: quaerentibus enim imperatorem hostibus dixit, “imperator se bene habet.” Faustus et Afranius occisi. Catonis filio venia data. Brutus legatus Caesaris in Gallia Bellovacos rebellantes proelio vicit.</p>
</section><notes><section class="footnotes"><ul><li class="note" id="note_LCL404_142_1"><a class="footnoteCrossrefLink" href="#target_note_LCL404_142_1" title="Click to highlight in text"><sup class="lineRef">1</sup>rex Ponti <span class="italic">ed. Moguntina</span>: ex ponto NPIIR.</a></li><script type="text/javascript">document.getElementById('note_LCL404_142_1').style.display = "none";</script><li class="note" id="note_LCL404_142_2"><a class="footnoteCrossrefLink" href="#target_note_LCL404_142_2" title="Click to highlight in text"><sup class="lineRef">2</sup>octingenti e plebe <span class="italic">Frobenius</span>: octingentis aplebe MSS.</a></li><script type="text/javascript">document.getElementById('note_LCL404_142_2').style.display = "none";</script></ul></section></notes></section>