<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">

utraque socia gente, an ad Metellum et Lusitaniam se convertat.</p>
<p>Haec secum agitans Sertorius praeter Hiberum amnem per pacatos agros quietum exercitum sine ullius noxa duxit. Profectus inde in Bursaonum et Cascantinorum<a class="footnoteLink" href="#note_LCL404_194_1" id="target_note_LCL404_194_1"><sup>1</sup></a> et Graccuritanorum fines, evastatis omnibus proculcatisque segetibus, ad Calagurim Nasicam, sociorum urbem, venit; transgressusque amnem propinquum urbi ponte facto castra posuit. Postero die M. Marium quaestorem in Arevacos et Cerindones misit ad conscribendos ex iis gentibus milites, frumentumque inde Contrebiam, quae<a class="footnoteLink" href="#note_LCL404_194_2" id="target_note_LCL404_194_2"><sup>2</sup></a> Leucada appellatur, comportandum, praeter quam urbem opportunissimus ex Beronibus transitus erat, in quamcumque regionem ducere exercitum statuis-set; et C. Insteium, praefectum equitum, Segoviam et in Vaccaeorum gentem ad equitum conquisitionem misit, iussum cum equitibus Contrebiae sese opperiri. Dimissis iis ipse profectus, per Vasconum agrum ducto exercitu, in confinio Beronum posuit castra. Postero die cum equitibus praegressus ad itinera exploranda, iusso pedite quadrato agmine sequi, ad Vareiam, validissimam regionis eius urbem, venit. Haud inopinantibus iis noctu advenerat. Undique equitibus et suae gentis et Autriconum.<a class="footnoteLink" href="#note_LCL404_194_3" id="target_note_LCL404_194_3"><sup>3</sup></a>. . .</p>
</section><notes><section class="footnotes"><ul><li class="note" id="note_LCL404_194_1"><a class="footnoteCrossrefLink" href="#target_note_LCL404_194_1" title="Click to highlight in text"><sup class="lineRef">1</sup>Cascantinorum <span class="italic">Iuvenatius</span>: Casuantinorum MS.</a></li><script type="text/javascript">document.getElementById('note_LCL404_194_1').style.display = "none";</script><li class="note" id="note_LCL404_194_2"><a class="footnoteCrossrefLink" href="#target_note_LCL404_194_2" title="Click to highlight in text"><sup class="lineRef">2</sup>quae <span class="italic">add. Niebuhr</span>: <span class="italic">om.</span> MS.</a></li><script type="text/javascript">document.getElementById('note_LCL404_194_2').style.display = "none";</script><li class="note" id="note_LCL404_194_3"><a class="footnoteCrossrefLink" href="#target_note_LCL404_194_3" title="Click to highlight in text"><sup class="lineRef">3</sup>Autriconum <span class="italic">edd.</span>: Autric . . . MS.</a></li><script type="text/javascript">document.getElementById('note_LCL404_194_3').style.display = "none";</script></ul></section></notes></section>