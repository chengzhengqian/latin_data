<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 714–716</span>Cum vicinus Italiae hostis Sex. Pompeius Siciliam teneret et commercium annonae impediret, postulatam cum eo pacem Caesar et Antonius fecerunt ita, ut Siciliam provinciam haberet. Praeterea motus Africae et bella ibi gesta<a class="footnoteLink" href="#note_LCL404_158_1" id="target_note_LCL404_158_1"><sup>1</sup></a> continet.</p>
<p> <span class="marginNote left"><span class="sc">a.u.c.</span> 716–717</span>CXXVIII. Cum Sex. Pompeius rursus latrociniis mare infestum redderet nec pacem, quam acceperat, praestaret, Caesar necessario adversus eum bello suscepto duobus navalibus proeliis cum dubio eventu pugnavit. P.<a class="footnoteLink" href="#note_LCL404_158_2" id="target_note_LCL404_158_2"><sup>2</sup></a> Ventidius legatus M. Antonii Parthos in Syria proelio vicit regemque eorum occidit. Iudaei quoque a legatis Antonii subacti sunt. Praeterea belli Siculi apparatum continet.</p>
<p> <span class="marginNote left"><span class="sc">a.u.c.</span> 718</span>CXXIX. Adversus Sex. Pompeium vario eventu navalibus proeliis pugnatum est, ita ut ex duabus Caesaris classibus altera, cui Agrippa praeerat, vinceret, altera, quam Caesar duxerat, deleta expositi in terram milites in magno periculo essent. Victus deinde Pompeius in Siciliam profugit. M. Lepidus, qui ex Africa velut ad societatem belli contra Sex. Pompeium a Caesare gerendi traiecerat, cum bellum Caesari quoque inferret, relictus ab<a class="footnoteLink" href="#note_LCL404_158_3" id="target_note_LCL404_158_3"><sup>3</sup></a>
</p></section><notes><section class="footnotes"><ul><li class="note" id="note_LCL404_158_1"><a class="footnoteCrossrefLink" href="#target_note_LCL404_158_1" title="Click to highlight in text"><sup class="lineRef">1</sup>ibi gesta <span class="italic">Sigonius</span>: ingesta NPII.</a></li><script type="text/javascript">document.getElementById('note_LCL404_158_1').style.display = "none";</script><li class="note" id="note_LCL404_158_2"><a class="footnoteCrossrefLink" href="#target_note_LCL404_158_2" title="Click to highlight in text"><sup class="lineRef">2</sup>P. <span class="italic">Sigonius</span>: 1NPIIR.</a></li><script type="text/javascript">document.getElementById('note_LCL404_158_2').style.display = "none";</script><li class="note" id="note_LCL404_158_3"><a class="footnoteCrossrefLink" href="#target_note_LCL404_158_3" title="Click to highlight in text"><sup class="lineRef">3</sup>relictus ab <span class="italic">Frobenius</span>: relicto NPR.</a></li><script type="text/javascript">document.getElementById('note_LCL404_158_3').style.display = "none";</script></ul></section></notes></section>