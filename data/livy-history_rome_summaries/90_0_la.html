<section class="div1 language" lang="la"><header><hgroup><h1>Livy</h1></hgroup></header><section class="div2">
<h4><span class="sc">Liber</span> XIX</h4>
<p>11. Censorinus, <span class="italic">de Die Natali,</span> xvii. 10: Tertii ludi (saeculares) fuerunt, Antiate Livioque auctoribus, P. Claudio Pulchro C. Iunio Pullo consulibus.</p>
<p>12. Servius ad Vergil. Aen. VI. 198: Est in Livio quod, cum quidam cupidus belli gerendi a tribuno plebis arceretur ne iret, pullos iussit adferri. Qui cum missas non ederent fruges, irridens consul augurium ait, “Vel bibant”; et eos in Tiberim praecipitavit. Inde navibus victor revertens ad Africam in mari cum omnibus quos ducebat exstinctus est.</p>
<h4><span class="sc">Liber</span> XX</h4>
<p>12a. Scholium in codicem Parisiensem Latinum 3858 = Krueger-Mommsen, <span class="italic">Hermes</span> IV. (1870) 371–6 = Mueller, fr. 12: Livius libro vicesimo: P. Cloelius<a class="footnoteLink" href="#note_LCL404_180_1" id="target_note_LCL404_180_1"><sup>1</sup></a> patricius primus adversus veterem morem intra septimum cognationis gradum duxit uxorem. Ob hoc M. Rutilius plebeius sponsam sibi praeripi novo exemplo nuptiarum dicens seditionem populi concitavit, adeo ut patres territi in Capitolium perfugerent.</p>
</section><notes><section class="footnotes"><ul><li class="note" id="note_LCL404_180_1"><a class="footnoteCrossrefLink" href="#target_note_LCL404_180_1" title="Click to highlight in text"><sup class="lineRef">1</sup>Cloelius <span class="italic">Krueger</span>: Celius MS.</a></li><script type="text/javascript">document.getElementById('note_LCL404_180_1').style.display = "none";</script></ul></section></notes></section>