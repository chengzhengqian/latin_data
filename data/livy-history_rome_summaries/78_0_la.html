<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 713</span>corrupti<a class="footnoteLink" href="#note_LCL404_156_1" id="target_note_LCL404_156_1"><sup>1</sup></a> a Fulvia M. Antonii uxore milites adversus imperatorem suum concitaverant, cum gravi periculo inhibuit. L. Antonius consul, M. Antonii frater, eadem Fulvia consiliante bellum Caesari intulit. Receptis in partes suas populis, quorum agri veteranis adsignati erant, et M. Lepido, qui custodiae urbis cum exercitu praeerat, fuso hostiliter in urbem irrupit.</p>
<p> <span class="marginNote left"><span class="sc">a.u.c.</span>713–714</span>CXXVI. Caesar cum esset annorum viginti trium, obsessum in oppido Perusia L. Antonium conatumque aliquotiens erumpere et repulsum fame coegit in deditionem venire ipsique et omnibus militibus eius ignovit, Perusiam diruit. Redactisque in potestatem suam omnibus diversae partis exercitibus bellum citra ullum sanguinem confecit.</p>
<p> <span class="marginNote left"><span class="sc">a.u.c</span> 714–716</span>CXXVII. Parthi Labieno, qui Pompeianarum partium fuerat, duce in Syriam inruperunt victoque Decidio Saxa M. Antonii legato totam eam provinciam occupaverunt. M. Antonius cum ad bellum adversus Caesarem gerendum . . .<a class="footnoteLink" href="#note_LCL404_156_2" id="target_note_LCL404_156_2"><sup>2</sup></a> uxore Fulvia, ne concordiae ducum obstaret, pace facta cum Caesare sororem eius Octaviam in matrimonium duxit. Q. Salvidenum consilia nefaria adversus Caesarem molitum indicio suo protraxit, isque damnatus mortem conscivit. P. Ventidius Antonii legatus Parthos proelio victos Syria expulit Labieno eorum duce occiso.





</p></section><notes><section class="footnotes"><ul><li class="note" id="note_LCL404_156_1"><a class="footnoteCrossrefLink" href="#target_note_LCL404_156_1" title="Click to highlight in text"><sup class="lineRef">1</sup>corrupti <span class="italic">Ascenius</span>: correpti MSS.</a></li><script type="text/javascript">document.getElementById('note_LCL404_156_1').style.display = "none";</script><li class="note" id="note_LCL404_156_2"><a class="footnoteCrossrefLink" href="#target_note_LCL404_156_2" title="Click to highlight in text"><sup class="lineRef">2</sup>gerendum... uxore <span class="italic">H. J. Müller</span>: gerendum uxore MSS: gerendum incitaretur ab uxore R, <span class="italic">Gronovius</span>: gerendum profectus esset, mortua <span class="italic">E. Schwartz.</span></a></li><script type="text/javascript">document.getElementById('note_LCL404_156_2').style.display = "none";</script></ul></section></notes></section>