<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 606â€“610</span>triumphavit, P. Cornelius Scipio<a class="footnoteLink" href="#note_LCL404_42_1" id="target_note_LCL404_42_1"><sup>1</sup></a> Aemilianus de Carthagine
et Hasdrubale. Viriathus in Hispania primum ex pastore venator, ex venatore latro, mox iusti quoque exercitus
dux factus, totam Lusitaniam occupavit, M. Vetilium praetorem fuso eius exercitu cepit; post quem C. Plautius praetor nihilo felicius rem gessit; tantumque terroris is hostis intulit,<a class="footnoteLink" href="#note_LCL404_42_2" id="target_note_LCL404_42_2"><sup>2</sup></a> ut adversus eum consulari opus esset et duce et exercitu. Praeterea motus Syriae et bella inter reges gesta referuntur. Alexander, homo ignotus et incertae stirpis, occiso, sicut ante dictum est, Demetrio rege in Syria regnabat. Hunc Demetrius Demetri filius, qui a patre quondam ob incertos belli casus ablegatus Cnidon fuerat, contempta socordia inertiaque eius, adiuvante
Ptolemaeo Aegypti rege, cuius filiam Cleopatram in matrimonium acceperat, bello interemit. Ptolemaeus graviter in caput vulneratus inter curationem, dum ossa medici terebrare conantur, expiravit, atque in locum eius frater minor Ptolemaeus, qui Cyrenis regnabat, successit. Demetrius ob crudelitatem, quam in suos per tormenta







</p></section><notes><section class="footnotes"><ul><li class="note" id="note_LCL404_42_1"><a class="footnoteCrossrefLink" href="#target_note_LCL404_42_1" title="Click to highlight in text"><sup class="lineRef">1</sup>Cornelius Scipio <span class="italic">Jahn</span>: C. Africanus Scipio MSS.</a></li><script type="text/javascript">document.getElementById('note_LCL404_42_1').style.display = "none";</script><li class="note" id="note_LCL404_42_2"><a class="footnoteCrossrefLink" href="#target_note_LCL404_42_2" title="Click to highlight in text"><sup class="lineRef">2</sup>is . . . intulit <span class="italic">edd.</span>: his . . . impulit NPII.</a></li><script type="text/javascript">document.getElementById('note_LCL404_42_2').style.display = "none";</script></ul></section></notes></section>