<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 654</span>per vim creatus, non minus violenter tribunatum, quam petierat, gessit; et cum legem agrariam per vim tulisset, Metello Numidico, quod in eam non iuraverat, diem dixit. Qui cum a bonis civibus defenderetur, ne causa certaminum
esset, in exilium voluntarium Rhodum profectus est, ibique audiendo et legendo magnos viros avocabatur. Profecto C. Marius, seditionis auctor, qui sextum consulatum
pecunia per tribus sparsa emerat, aqua et igni interdixit.
Idem Apuleius Saturninus tribunus plebis C. Memmium
candidatum consulatus, quoniam adversarium eum<a class="footnoteLink" href="#note_LCL404_84_1" id="target_note_LCL404_84_1"><sup>1</sup></a> actionibus suis timebat, occidit. Quibus rebus concitato senatu, in cuius causam et C. Marius, homo varii et mutabilis
ingenii consiliique semper secundum fortunam, transierat, oppressus armis cum Glaucia praetore et aliis eiusdem furoris sociis<a class="footnoteLink" href="#note_LCL404_84_2" id="target_note_LCL404_84_2"><sup>2</sup></a> bello quodam interfectus est. Q. Caecilius Metellus ab exilio ingenti totius civitatis favore reductus est. Mâ€™. Aquilius pro cos. in Sicilia bellum servile excitatum confecit.</p>
</section><notes><section class="footnotes"><ul><li class="note" id="note_LCL404_84_1"><a class="footnoteCrossrefLink" href="#target_note_LCL404_84_1" title="Click to highlight in text"><sup class="lineRef">1</sup>eum Jahn: eius NPII.</a></li><script type="text/javascript">document.getElementById('note_LCL404_84_1').style.display = "none";</script><li class="note" id="note_LCL404_84_2"><a class="footnoteCrossrefLink" href="#target_note_LCL404_84_2" title="Click to highlight in text"><sup class="lineRef">2</sup>sociis <span class="italic">add.</span> R: <span class="italic">om.</span> MSS.</a></li><script type="text/javascript">document.getElementById('note_LCL404_84_2').style.display = "none";</script></ul></section></notes></section>