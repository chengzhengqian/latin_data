<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">casta domus, sincera fides, industria sollers.</span><span class="linebreak"></span>
<span class="line">elegit Stilicho; nihil ultra laudibus addi</span><span class="linebreak"></span>
<span class="line">iudiciove potest. tali nubente puella</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>nonne tibi cessare nefas? duc protinus omnes,</span><span class="linebreak"></span>
<span class="line">duc age. marcentes cupio quassare coronas</span><span class="linebreak"></span>
<span class="line">et vibrare faces et noctem ducere ludo.</span><span class="linebreak"></span>
<span class="line">haec quoque non vilem iam fistula commodat usum</span><span class="linebreak"></span>
<span class="line">responsura choris.‚Äù</span><span class="linebreak"></span>
<span class="line indent12">Vix haec Hymenaeus; at illa</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>fontibus abluitur gelidis legemque capillo</span><span class="linebreak"></span>
<span class="line">reddit et ornatum formae prelisque solutae</span><span class="linebreak"></span>
<span class="line">mira Dioneae sumit velamina telae.</span><span class="linebreak"></span>
<span class="line">floribus extruitur currus; iuga floribus halant;</span><span class="linebreak"></span>
<span class="line">florea purpureas adnectunt frena columbas.</span><span class="linebreak"></span>
<span class="line">undique concurrunt volucres, quaecumque frementem</span><span class="linebreak"></span>
<span class="line"><span class="br"></span><span class="lineNumber">106</span><span class="br"></span>permulcent Athesin cantu, quas Larius audit,</span><span class="linebreak"></span>
<span class="line">quas Benacus alit, quas excipit amne quieto</span><span class="linebreak"></span>
<span class="line">Mincius: ereptis obmutuit unda querellis.</span><span class="linebreak"></span>
<span class="line">Eridani ripas et raucae stagna Padusae</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>diffugiens nudavit olor. laetantur Amores</span><span class="linebreak"></span>
<span class="line">frenatisque truces avibus per nubila vecti</span><span class="linebreak"></span>
<span class="line">ostentant se quisque deae magnoque tumultu</span><span class="linebreak"></span>
<span class="line">confligunt pronique manus in verbera tendunt</span><span class="linebreak"></span>
<span class="line">atque impune cadunt: lapsus meliore volatu</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>consequitur vincitque suos auriga iugales.</span><span class="linebreak"></span>
<span class="line indent1">Ut thalami tetigere fores, tum vere rubentes</span><span class="linebreak"></span>
<span class="line">desuper invertunt calathos largosque rosarum</span><span class="linebreak"></span>
<span class="line">imbres et violas plenis sparsere pharetris</span><span class="linebreak"></span>
<span class="line">collectas Veneris prato, quibus ipse pepercit</span><span class="linebreak"></span>
</p></section><notes></notes></section>