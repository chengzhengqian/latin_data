<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">15</span><span class="br"></span>Indus litoribus Rubra scrutatur in alga.</span><span class="linebreak"></span>
<span class="line">nam ferro meruit vitam ferrique rigore</span><span class="linebreak"></span>
<span class="line">vescitur; hoc dulces epulas, hoc pabula novit;</span><span class="linebreak"></span>
<span class="line">hinc proprias renovat vires; hinc fusa per artus</span><span class="linebreak"></span>
<span class="line">aspera secretum servant alimenta vigorem;</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>hoc absente perit: tristi morientia torpent</span><span class="linebreak"></span>
<span class="line">membra fame, venasque sitis consumit apertas.</span><span class="linebreak"></span>
<span class="line indent1">Mavors, sanguinea qui cuspide verberat urbes,</span><span class="linebreak"></span>
<span class="line">et Venus, humanas quae laxat in otia curas,</span><span class="linebreak"></span>
<span class="line">aurati delubra tenent communia templi.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>effigies non una deis: sed ferrea Martis</span><span class="linebreak"></span>
<span class="line">forma nitet, Venerem magnetica gemma figurat.</span><span class="linebreak"></span>
<span class="line">illis conubium celebrat de more sacerdos.</span><span class="linebreak"></span>
<span class="line">ducit flamma choros; festa frondentia myrto</span><span class="linebreak"></span>
<span class="line">limina cinguntur, roseisque cubilia surgunt</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>floribus, et thalamum dotalis purpura velat.</span><span class="linebreak"></span>
<span class="line">hic mirum consurgit opus: Cytherea maritum</span><span class="linebreak"></span>
<span class="line">sponte rapit caelique toros imitata priores</span><span class="linebreak"></span>
<span class="line">pectora lascivo flatu Mavortia nectit</span><span class="linebreak"></span>
<span class="line">et tantum suspendit onus galeaeque lacertos</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>implicat et vivis totum complexibus ambit.</span><span class="linebreak"></span>
<span class="line">ille lacessitus longo spiraminis actu</span><span class="linebreak"></span>
<span class="line">arcanis trahitur gemma de coniuge nodis.</span><span class="linebreak"></span>
<span class="line">pronuba fit Natura deis ferrumque maritat</span><span class="linebreak"></span>
<span class="line">aura tenax: subitis sociantur numina furtis.</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>Quis calor infudit geminis alterna metallis</span><span class="linebreak"></span>
<span class="line">foedera? quae duras iungit concordia mentes?</span><span class="linebreak"></span>
<span class="line">flagrat anhela silex et amicam saucia sentit</span><span class="linebreak"></span>
<span class="line">materiem placidosque chalybs cognoscit amores.</span><span class="linebreak"></span>
</p></section><notes></notes></section>