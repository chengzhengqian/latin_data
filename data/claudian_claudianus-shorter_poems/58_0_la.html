<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">“quae serpit per membra silex? qui torpor inertem</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>marmorea me peste ligat?” vix pauca locutus,</span><span class="linebreak"></span>
<span class="line">quod timuit, iam totus erat; saevusque Damastor,</span><span class="linebreak"></span>
<span class="line">ad depellendos iaculum cum quaereret hostes,</span><span class="linebreak"></span>
<span class="line">germani rigidum misit pro rupe cadaver.</span><span class="linebreak"></span>
<span class="line indent1">Hic vero interitum fratris miratus Echion</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>inscius, auctorem dum vult temptare nocendo,</span><span class="linebreak"></span>
<span class="line">te, Dea, respexit, solam quam cernere nulli</span><span class="linebreak"></span>
<span class="line">bis licuit. meruit sublata audacia poenas</span><span class="linebreak"></span>
<span class="line">et didicit cum morte deam. sed turbidus ira</span><span class="linebreak"></span>
<span class="line">Palleneus, oculis aversa tuentibus atrox,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>ingreditur caecasque manus in Pallada tendit.</span><span class="linebreak"></span>
<span class="line">hunc mucrone ferit dea comminus; ac simul angues</span><span class="linebreak"></span>
<span class="line">Gorgoneo riguere gelu corpusque per unum</span><span class="linebreak"></span>
<span class="line">pars moritur ferro, partes periere videndo.</span><span class="linebreak"></span>
<span class="line indent1">Ecce autem medium spiris delapsus in aequor</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>Porphyrion trepidam conatur rumpere Delon,</span><span class="linebreak"></span>
<span class="line">scilicet ad superos ut torqueat improbus axes.</span><span class="linebreak"></span>
<span class="line">horruit Aegaeus; stagnantibus exilit antris</span><span class="linebreak"></span>
<span class="line">longaevo cum patre Thetis desertaque mansit</span><span class="linebreak"></span>
<span class="line">regia Neptuni famulis veneranda profundis.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>exclamant placidae Cynthi de vertice Nymphae,</span><span class="linebreak"></span>
<span class="line">Nymphae, quae rudibus Phoebum docuere sagittis</span><span class="linebreak"></span>
<span class="line">errantes agitare feras primumque gementi</span><span class="linebreak"></span>
<span class="line">Latonae struxere torum, cum lumina caeli</span><span class="linebreak"></span>
<span class="line">parturiens geminis ornaret fetibus orbem.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>implorat Paeana suum conterrita Delos</span><span class="linebreak"></span>
<span class="line">auxiliumque rogat: “si te gratissima fudit</span><span class="linebreak"></span>
</p></section><notes></notes></section>