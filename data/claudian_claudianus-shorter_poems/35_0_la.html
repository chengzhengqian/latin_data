<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line indent1">Quodsi nobilitas cunctis exordia pandit</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>laudibus atque omnes redeunt in semina causac,</span><span class="linebreak"></span>
<span class="line">quis venerabilior sanguis, quae maior origo</span><span class="linebreak"></span>
<span class="line">quam regalis erit? non hoc privata dedere</span><span class="linebreak"></span>
<span class="line">limina nec tantum poterat contingere nomen</span><span class="linebreak"></span>
<span class="line">angustis laribus; patruo te principe celsam</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>bellipotens inlustrat avus, qui signa Britanno</span><span class="linebreak"></span>
<span class="line">intulit Oceano Gaetulaque reppulit arma.</span><span class="linebreak"></span>
<span class="line">claram Scipiadum taceat Cornelia gentem</span><span class="linebreak"></span>
<span class="line">seque minus iactet Libycis dotata trophaeis.</span><span class="linebreak"></span>
<span class="line">cardine tu gemino laurus praetendis avitas:</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>inde Caledoniis, Australibus inde parentum</span><span class="linebreak"></span>
<span class="line">cingeris exuviis. necdum moderamina mundi</span><span class="linebreak"></span>
<span class="line">sumpserat illa domus, cum te Lucina beatis</span><span class="linebreak"></span>
<span class="line">adderet astrorum radiis, o maxima rerum</span><span class="linebreak"></span>
<span class="line">gloria: post genitam didicit regnare Serenam.</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>Quid dignum memorare tuis, Hispania, terris</span><span class="linebreak"></span>
<span class="line">vox humana valet? primo lavat aequore solem</span><span class="linebreak"></span>
<span class="line">India: tu fessos exacta luce iugales</span><span class="linebreak"></span>
<span class="line">proluis inque tuo respirant sidera fluctu.</span><span class="linebreak"></span>
<span class="line">dives equis, frugum facilis, pretiosa metallis,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>principibus fecunda piis, tibi saecula debent</span><span class="linebreak"></span>
<span class="line">Traianum; series his fontibus Aelia fluxit.</span><span class="linebreak"></span>
<span class="line">hinc senior, pater, hinc iuvenum diademata fratrum.</span><span class="linebreak"></span>
<span class="line">namque aliae gentes, quas foedere Roma recepit</span><span class="linebreak"></span>
<span class="line">aut armis domuit, varios aptantur in usus</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>imperii; Phariae segetes et Punica messis</span><span class="linebreak"></span>
<span class="line">castrorum devota cibo; dat Gallia robur</span><span class="linebreak"></span>
</p></section><notes></notes></section>