<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">ipsam praeterea dominam stellantis Olympi</span><span class="linebreak"></span>
<span class="line indent1">ad nati thalamos ausa rogare parens.</span><span class="linebreak"></span>
<span class="line">nec sprevit regina deum vel matris honore</span><span class="linebreak"></span>
<span class="line indent1">vel iusto vatis ducta favore pii,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>qui sibi carminibus totiens lustraverat aras</span><span class="linebreak"></span>
<span class="line indent1">Iunonis blanda numina voce canens</span><span class="linebreak"></span>
<span class="line">proeliaque altisoni referens Phlegraea mariti,</span><span class="linebreak"></span>
<span class="line indent1">Titanum fractas Enceladique minas.</span><span class="linebreak"></span>
<span class="line">ilicet adventu noctem dignata iugalem</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>addidit augendis munera sacra toris,</span><span class="linebreak"></span>
<span class="line">munera mortales non admittentia cultus,</span><span class="linebreak"></span>
<span class="line indent1">munera, quae solos fas habuisse deos.</span><span class="linebreak"></span>
<span class="line">sed quod Threicio Iuno placabilis Orphei,</span><span class="linebreak"></span>
<span class="line indent1">hoc poteris votis esse, Serena, meis.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>illius expectent famulantia sidera nutum;</span><span class="linebreak"></span>
<span class="line indent1">sub pedibus regitur terra fretumque tuis.</span><span class="linebreak"></span>
<span class="line">non ego, cum peterem, sollemni more procorum</span><span class="linebreak"></span>
<span class="line indent1">promisi gregibus pascua plena meis</span><span class="linebreak"></span>
<span class="line">nec, quod mille mihi lateant sub palmite colles</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>fluctuet et glauca pinguis oliva coma,</span><span class="linebreak"></span>
<span class="line">nec, quod nostra Ceres numerosa falce laboret</span><span class="linebreak"></span>
<span class="line indent1">aurataeque ferant culmina celsa trabes.</span><span class="linebreak"></span>
<span class="line">suffecit mandasse deam: tua littera nobis</span><span class="linebreak"></span>
<span class="line indent1">et pecus et segetes et domus ampla fuit.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>inflexit soceros et maiestate petendi</span><span class="linebreak"></span>
<span class="line indent1">texit pauperiem nominis umbra tui.</span><span class="linebreak"></span>
<span class="line">quid non perficeret scribentis voce Serenae</span><span class="linebreak"></span>
<span class="line indent1">vel genius regni vel pietatis amor?</span><span class="linebreak"></span>
<span class="line">Atque utinam sub luce tui contingeret oris</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>coniugis et castris et solio generi</span><span class="linebreak"></span>
</p></section><notes></notes></section>