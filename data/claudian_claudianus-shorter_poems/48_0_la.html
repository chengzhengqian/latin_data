<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">Quin age rumpe moras solaturusque sodalem</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>absens eloquio fertiliore doce,</span><span class="linebreak"></span>
<span class="line">crebraque facundo festinet littera cursu</span><span class="linebreak"></span>
<span class="line indent1">libris atque animis insinuanda meis.</span><span class="linebreak"></span>
<span class="line">dignatus tenui Caesar scripsisse Maroni,</span><span class="linebreak"></span>
<span class="line indent1">nec tibi dedecori Musa futura. vale.</span><span class="linebreak"></span>
</p>
</section>
<section class="div2">
<h2><span class="ac">XLI. (XLII.)</span></h2>
<h2><span class="italic">Ad Probinum.</span></h2>
<p class="lineGroup">
<span class="line">Quem, precor, inter nos habitura silentia finem?</span><span class="linebreak"></span>
<span class="line indent1">quando dabit caras littera grata vices?</span><span class="linebreak"></span>
<span class="line">me timidum vel te potius dixisse superbum</span><span class="linebreak"></span>
<span class="line indent1">convenit? alterius crimen utrumque tenet.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>transfluxere dies et, dum scripsisse priorem</span><span class="linebreak"></span>
<span class="line indent1">paenitet, aeternas itur in usque moras.</span><span class="linebreak"></span>
<span class="line">sed quid agam? coepisse vetat reverentia vestri;</span><span class="linebreak"></span>
<span class="line indent1">hinc amor hortatur scribere. vincat amor.</span><span class="linebreak"></span>
<span class="line">“fors iuvat audentes” prisci sententia vatis.</span><span class="linebreak"></span>
<span class="line indent1">hac duce non dubitem te reticente loqui;</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>audax aut si quid penitus peccasse videbor,</span><span class="linebreak"></span>
<span class="line indent1">arguar, ingrati non subiturus onus.</span><span class="linebreak"></span>
<span class="line">Romanos bibimus primum te consule fontes</span><span class="linebreak"></span>
<span class="line indent1">et Latiae accessit Graia Thalia togae,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>incipiensque tuis a fascibus omina cepi</span><span class="linebreak"></span>
<span class="line indent1">fataque debebo posteriora tibi.</span><span class="linebreak"></span>
<span class="line">ergo lacessitus tandem rescribe roganti</span><span class="linebreak"></span>
<span class="line indent1">et patria florens sorte, Probine, vale.</span><span class="linebreak"></span>
</p>
</section><notes></notes></section>