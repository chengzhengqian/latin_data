<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">tranquillisque fretis clavum sibi quisque regendum</span><span class="linebreak"></span>
<span class="line">vindicat; incumbat si turbidus Auster et unda</span><span class="linebreak"></span>
<span class="line">pulset utrumque latus, posito certamine nautae</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>contenti meliore manu seseque pavere</span><span class="linebreak"></span>
<span class="line">confessi (finem studiis fecere procellae):</span><span class="linebreak"></span>
<span class="line">haud aliter Stilicho, fremuit cum Thracia belli</span><span class="linebreak"></span>
<span class="line">tempestas, cunctis pariter cedentibus unus</span><span class="linebreak"></span>
<span class="line">eligitur ductor; suffragia quippe peregit</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>iudex vera timor; victus ratione salutis</span><span class="linebreak"></span>
<span class="line">ambitus et pulsus iacuit formidine livor.</span><span class="linebreak"></span>
<span class="line indent1">Quis tibi tunc per membra tremor quantaeque</span><span class="linebreak"></span>
<span class="line indent2">cadebant</span><span class="linebreak"></span>
<span class="line">ubertim lacrimae, cum saeva vocantibus arma</span><span class="linebreak"></span>
<span class="line">iam lituis madido respectans lumina vultu</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>optares reducem galeaeque inserta minaci</span><span class="linebreak"></span>
<span class="line">oscula cristati raperes festina mariti!</span><span class="linebreak"></span>
<span class="line">gaudia quae rursus, cum post victricia tandem</span><span class="linebreak"></span>
<span class="line">classica sidereas ferratum pectus in ulnas</span><span class="linebreak"></span>
<span class="line">exciperes, castae tuto per dulcia noctis</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>otia pugnarum seriem narrare iuberes!</span><span class="linebreak"></span>
<span class="line">non illo nitidos umquam bellante capillos</span><span class="linebreak"></span>
<span class="line">comere, non solitos gemmarum sumere cultus:</span><span class="linebreak"></span>
<span class="line">numinibus votisque vacas et supplice crine</span><span class="linebreak"></span>
<span class="line">verris humum: teritur neglectae gratia formae</span><span class="linebreak"></span>
<span class="line">cum proprio reditura viro.</span><span class="linebreak"></span>
<span class="line indent14"><span class="br"></span><span class="lineNumber">225</span><span class="br"></span>Nec deside cura</span><span class="linebreak"></span>
<span class="line">segnis marcet amor: laudem prudentia belli</span><span class="linebreak"></span>
<span class="line">feminea pro parte subit. dum gentibus ille</span><span class="linebreak"></span>
<span class="line">confligit, vigili tu prospicis omnia sensu,</span><span class="linebreak"></span>
<span class="line">ne quid in absentem virtutibus obvia semper</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>audeat invidiae rabies neu fervor iniquus,</span><span class="linebreak"></span>
<span class="line">ne qua procul positis furto subsederit armis</span><span class="linebreak"></span>
</p></section><notes></notes></section>