<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line indent1"><span class="br"></span><span class="lineNumber">5</span><span class="br"></span>Aegyptus sine nube ferax imbresque serenos</span><span class="linebreak"></span>
<span class="line">sola tenet; secura poli, non indiga venti</span><span class="linebreak"></span>
<span class="line">gaudet aquis, quas ipsa vehit, Niloque redundat:</span><span class="linebreak"></span>
<span class="line">qui rapido tractu mediis elatus ab Austris,</span><span class="linebreak"></span>
<span class="line">flammiferae patiens zonae cancrique calentis,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>fluctibus ignotis nostrum procurrit in orbem</span><span class="linebreak"></span>
<span class="line">secreto de fonte cadens, qui semper inani</span><span class="linebreak"></span>
<span class="line">quaerendus ratione latet, nec contigit ulli</span><span class="linebreak"></span>
<span class="line">hoc vidisse caput: fertur sine teste creatus</span><span class="linebreak"></span>
<span class="line">flumina profundens alieni conscia caeli.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>inde vago lapsu Libyam dispersus in omnem</span><span class="linebreak"></span>
<span class="line">Aethiopum per mille ruit nigrantia regna</span><span class="linebreak"></span>
<span class="line">et loca continuo solis damnata vapore</span><span class="linebreak"></span>
<span class="line">inrorat populisque salus sitientibus errat</span><span class="linebreak"></span>
<span class="line">per MeroÃ«n Blemyasque feros atramque Syenem.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>hunc bibit infrenis Garamas domitorque ferarum</span><span class="linebreak"></span>
<span class="line">Gyrraeus, qui vasta colit sub rupibus antra,</span><span class="linebreak"></span>
<span class="line">qui ramos ebeni, dentes qui vellit eburnos,</span><span class="linebreak"></span>
<span class="line">et gens compositis crinem velata sagittis.</span><span class="linebreak"></span>
<span class="line indent1">Nec vero similes causas crescentibus undis</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>aut tempus meruit. glacie non ille soluta</span><span class="linebreak"></span>
<span class="line">nec circumfuso scopulis exuberat imbre.</span><span class="linebreak"></span>
<span class="line">nam cum tristis hiems alias produxerit undas,</span><span class="linebreak"></span>
<span class="line">tunc Nilum retinent ripae; cum languida cessant</span><span class="linebreak"></span>
<span class="line">flumina, tunc Nilus mutato iure tumescit.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>quippe quod ex omni fluvio spoliaverit aestas,</span><span class="linebreak"></span>
<span class="line">hoc Nilo natura refert, totumque per orbem</span><span class="linebreak"></span>
<span class="line">collectae partes unum revocantur in amnem;</span><span class="linebreak"></span>
</p></section><notes></notes></section>