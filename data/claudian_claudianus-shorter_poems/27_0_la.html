<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line indent1">Iam breve decrescit lumen languetque senili</span><span class="linebreak"></span>
<span class="line">segnis stella gelu, qualis cum forte tenetur</span><span class="linebreak"></span>
<span class="line">nubibus et dubio vanescit Cynthia cornu.</span><span class="linebreak"></span>
<span class="line">iam solitae medios alae transcurrere nimbos</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>vix ima tolluntur humo. tum conscius aevi</span><span class="linebreak"></span>
<span class="line">defuncti reducisque parans exordia formae</span><span class="linebreak"></span>
<span class="line">arentes tepidis de collibus eligit herbas</span><span class="linebreak"></span>
<span class="line">et tumulum texens pretiosa fronde Sabaeum</span><span class="linebreak"></span>
<span class="line">componit, bustumque sibi partumque futurum.</span><span class="linebreak"></span>
<span class="line indent1"><span class="br"></span><span class="lineNumber">45</span><span class="br"></span>Hic sedet et Solem blando clangore salutat</span><span class="linebreak"></span>
<span class="line">debilior miscetque preces ac supplice cantu</span><span class="linebreak"></span>
<span class="line">praestatura novas vires incendia poscit.</span><span class="linebreak"></span>
<span class="line">quem procul adductis vidit cum Phoebus habenis,</span><span class="linebreak"></span>
<span class="line">stat subito dictisque pium solatur alumnum:</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>“o senium positure rogo falsisque sepulcris</span><span class="linebreak"></span>
<span class="line">natales habiture vices, qui saepe renasci</span><span class="linebreak"></span>
<span class="line">exitio proprioque soles pubescere leto,</span><span class="linebreak"></span>
<span class="line">accipe principium rursus corpusque coactum</span><span class="linebreak"></span>
<span class="line">desere. mutata melior procede figura.”</span><span class="linebreak"></span>
<span class="line indent1"><span class="br"></span><span class="lineNumber">55</span><span class="br"></span>Haec fatus propere flavis e crinibus unum</span><span class="linebreak"></span>
<span class="line">concussa cervice iacit missoque volentem</span><span class="linebreak"></span>
<span class="line">vitali fulgore ferit. iam sponte crematur</span><span class="linebreak"></span>
<span class="line">ut redeat gaudetque mori festinus in ortum.</span><span class="linebreak"></span>
<span class="line">fervet odoratus telis caelestibus agger</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>consumitque senem. nitidos stupefacta iuvencos</span><span class="linebreak"></span>
<span class="line">luna premit pigrosque polus non concitat axes</span><span class="linebreak"></span>
<span class="line">parturiente rogo: curis Natura laborat,</span><span class="linebreak"></span>
</p></section><notes></notes></section>