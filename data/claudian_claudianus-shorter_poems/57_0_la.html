<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">70</span><span class="br"></span>et socias truncavit aquas summaque levatus</span><span class="linebreak"></span>
<span class="line">rupe Giganteos umeros inrorat Enipeus:</span><span class="linebreak"></span>
<span class="line">subsedit patulis Tellus sine culmine campis</span><span class="linebreak"></span>
<span class="line">in natos divisa suos.</span><span class="linebreak"></span>
<span class="line indent9">Horrendus ubique</span><span class="linebreak"></span>
<span class="line">it fragor et pugnae spatium discriminat aer.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>primus terrificum Mavors non segnis in agmen</span><span class="linebreak"></span>
<span class="line">Odrysios impellit equos, quibus ille Gelonos</span><span class="linebreak"></span>
<span class="line">sive Getas turbare solet: splendentior igni</span><span class="linebreak"></span>
<span class="line">aureus ardescit clipeus, galeamque nitentes</span><span class="linebreak"></span>
<span class="line">adrexere iubae. tum concitus ense Pelorum</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>transigit adverso, femorum qua fine volutus</span><span class="linebreak"></span>
<span class="line">duplex semifero conectitur ilibus anguis,</span><span class="linebreak"></span>
<span class="line">atque uno ternas animas interficit ictu.</span><span class="linebreak"></span>
<span class="line">tum super insultans avidus languentia curru</span><span class="linebreak"></span>
<span class="line">membra terit multumque rotae sparsere cruorem.</span><span class="linebreak"></span>
<span class="line indent1">Occurrit pro fratre Mimas Lemnumque calentem</span><span class="linebreak"></span>
<span class="line"><span class="br"></span><span class="lineNumber">86</span><span class="br"></span>cum lare Vulcani spumantibus eruit undis</span><span class="linebreak"></span>
<span class="line">et prope torsisset, si non Mavortia cuspis</span><span class="linebreak"></span>
<span class="line">ante revelato cerebrum fudisset ab ore.</span><span class="linebreak"></span>
<span class="line">ille, viro toto moriens, serpentibus imis</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>vivit adhuc stridore ferox et parte rebelli</span><span class="linebreak"></span>
<span class="line">victorem post fata petit.</span><span class="linebreak"></span>
<span class="line indent9">Tritonia virgo</span><span class="linebreak"></span>
<span class="line">prosilit ostendens rutila cum Gorgone pectus;</span><span class="linebreak"></span>
<span class="line">adspectu contenta suo non utitur hasta</span><span class="linebreak"></span>
<span class="line">(nam satis est vidisse semel) primumque furentem</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>longius in faciem saxi Pallanta reformat.</span><span class="linebreak"></span>
<span class="line">ille procul subitis fixus sine vulnere nodis</span><span class="linebreak"></span>
<span class="line">ut se letifero sensit durescere visu</span><span class="linebreak"></span>
<span class="line">(et steterat iam paene lapis) “quo vertimur?” inquit,</span><span class="linebreak"></span>
</p></section><notes></notes></section>