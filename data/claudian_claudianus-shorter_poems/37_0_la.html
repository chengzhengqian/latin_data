<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">lilia; si placido cessissent lumina somno,</span><span class="linebreak"></span>
<span class="line">purpura surgebat violae, factura cubile</span><span class="linebreak"></span>
<span class="line">gramineum, vernatque tori regalis imago.</span><span class="linebreak"></span>
<span class="line">omina non audet genetrix tam magna fateri</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>successusque suos arcani conscia voti</span><span class="linebreak"></span>
<span class="line">spe trepidante tegit.</span><span class="linebreak"></span>
<span class="line indent10">Gestabat Honorius arto</span><span class="linebreak"></span>
<span class="line">te pater amplexu. quotiens ad limina princeps</span><span class="linebreak"></span>
<span class="line">Theodosius privatus adhuc fraterna veniret,</span><span class="linebreak"></span>
<span class="line">oscula libabat teque ad sua tecta ferebat</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>laetior; in matrem teneris conversa querellis:</span><span class="linebreak"></span>
<span class="line">“quid me de propriis auferre penatibus?” inquis:</span><span class="linebreak"></span>
<span class="line">“imperat hic semper!” praesagia luserat error</span><span class="linebreak"></span>
<span class="line">et dedit augurium regnis infantia linguae.</span><span class="linebreak"></span>
<span class="line">defuncto genitore tuo sublimis adoptat</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>te patruus magnique animo solacia luctus</span><span class="linebreak"></span>
<span class="line">restituens propius quam si genuisset amavit</span><span class="linebreak"></span>
<span class="line">defuncti fratis subolem; nec carior olim</span><span class="linebreak"></span>
<span class="line">mutua Ledaeos devinxit cura Lacones:</span><span class="linebreak"></span>
<span class="line">addidit et proprio germana vocabula nato</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>quaque datur fratris speciem sibi reddit adempti.</span><span class="linebreak"></span>
<span class="line">denique cum rerum summas electus habenas</span><span class="linebreak"></span>
<span class="line">susciperet, non ante suis intendit amorem</span><span class="linebreak"></span>
<span class="line">pignoribus quam te pariter fidamque sororem</span><span class="linebreak"></span>
<span class="line">litus ad Eoum terris acciret Hiberis.</span><span class="linebreak"></span>
<span class="line indent1"><span class="br"></span><span class="lineNumber">115</span><span class="br"></span>Deseritur iam ripa Tagi Zephyrique relictis</span><span class="linebreak"></span>
<span class="line">sedibus Aurorae famulas properatur ad urbes.</span><span class="linebreak"></span>
<span class="line">incedunt geminae proles fraterna puellae:</span><span class="linebreak"></span>
<span class="line">inde Serena minor, prior hinc Thermantia natu,</span><span class="linebreak"></span>
<span class="line">expertes thalami, quarum Cythereia necdum</span><span class="linebreak"></span>
</p></section><notes></notes></section>