<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">dissimiles annos sollertia temperat artis:</span><span class="linebreak"></span>
<span class="line indent1">alter in alterius redditur ore parens,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>et nova germanis paribus discrimina praebens</span><span class="linebreak"></span>
<span class="line indent1">divisit vultus cum pietate faber.</span><span class="linebreak"></span>
</p>
<p class="lineGroup">
<span class="line">O bene naturae memores, documenta supernae</span><span class="linebreak"></span>
<span class="line indent1">iustitiae, iuvenum numina, vota senum:</span><span class="linebreak"></span>
<span class="line">qui spretis opibus medios properastis in ignes</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>nil praeter sanctam tollere canitiem.</span><span class="linebreak"></span>
<span class="line">haud equidem inmerito tanta virtute repressas</span><span class="linebreak"></span>
<span class="line indent1">Enceladi fauces obriguisse reor.</span><span class="linebreak"></span>
<span class="line">ipse redundantem frenavit Mulciber Aetnam,</span><span class="linebreak"></span>
<span class="line indent1">laederet exempli ne monumenta pii.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>senserunt elementa fidem. pater adfuit aether</span><span class="linebreak"></span>
<span class="line indent1">terraque maternum sedula iuvit onus.</span><span class="linebreak"></span>
<span class="line">quodsi notus amor provexit in astra Laconas,</span><span class="linebreak"></span>
<span class="line indent1">Aenean Phrygio raptus ab igne pater,</span><span class="linebreak"></span>
<span class="line">si vetus Argolicos inlustrat gloria fratres,</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>qui sua materno colla dedere iugo:</span><span class="linebreak"></span>
<span class="line">cur non Amphinomo, cur non tibi, fortis Anapi,</span><span class="linebreak"></span>
<span class="line indent1">aeternum Siculus templa dicavit honos?</span><span class="linebreak"></span>
<span class="line">plura licet summae dederit Trinacria laudi,</span><span class="linebreak"></span>
<span class="line indent1">noverit hoc maius se genuisse nihil;</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>nec doleat damnis, quae devius intulit ardor,</span><span class="linebreak"></span>
<span class="line indent1">nec gemat exustas igne furente domos.</span><span class="linebreak"></span>
<span class="line">non potuit pietas flamma cessante probari:</span><span class="linebreak"></span>
<span class="line indent1">emptum est ingenti clade perenne decus.</span><span class="linebreak"></span>
</p>
</section><notes></notes></section>