<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">120</span><span class="br"></span>Sirius et teneras clementi sidere fovit.</span><span class="linebreak"></span>
<span class="line">gemmatis alii per totum balsama tectum</span><span class="linebreak"></span>
<span class="line">effudere cadis, duro quae saucius ungue</span><span class="linebreak"></span>
<span class="line">Niliacus pingui desudat vulnere cortex.</span><span class="linebreak"></span>
<span class="line">adgreditur Cytherea nurum flentemque pudico</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>detraxit matris gremio. matura tumescit</span><span class="linebreak"></span>
<span class="line">virginitas superatque nives ac lilia candor</span><span class="linebreak"></span>
<span class="line">et patrium flavis testatur crinibus Histrum.</span><span class="linebreak"></span>
<span class="line">tum dextram complexa viri dextramque puellae</span><span class="linebreak"></span>
<span class="line">tradit et his ultro sancit conubia dictis:</span><span class="linebreak"></span>
<span class="line indent1"><span class="br"></span><span class="lineNumber">130</span><span class="br"></span>“Vivite concordes et nostrum discite munus.</span><span class="linebreak"></span>
<span class="line">oscula mille sonent; livescant brachia nexu;</span><span class="linebreak"></span>
<span class="line">labra ligent animas. neu tu virtute proterva</span><span class="linebreak"></span>
<span class="line">confidas, iuvenis; non est terrore domanda,</span><span class="linebreak"></span>
<span class="line">sed precibus placanda tibi. concede marito</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>tu quoque neu Scythicas infensis unguibus iras</span><span class="linebreak"></span>
<span class="line">exercere velis: vinci patiare, rogamus.</span><span class="linebreak"></span>
<span class="line">sic uxor, sic mater eris. quid lumina tinguis,</span><span class="linebreak"></span>
<span class="line">virgo? crede mihi: quem nunc horrescis, amabis’</span><span class="linebreak"></span>
<span class="line indent1">Dixit et aligera geminos arcuque manuque</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>praestantes e plebe vocat. puer ilicet Aethon</span><span class="linebreak"></span>
<span class="line">et Pyrois rutilas respersi murice plumas</span><span class="linebreak"></span>
<span class="line">prosiliunt puroque imbutis melle sagittis</span><span class="linebreak"></span>
<span class="line">hic nuptam petit, ille virum. sonuere reducta</span><span class="linebreak"></span>
<span class="line">cornua; certa notos pariter sulcavit harundo</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>et pariter fixis haeserunt tela medullis.</span><span class="linebreak"></span>
</p></section><notes></notes></section>