<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">“hucine mortalis progressa potentia curae?</span><span class="linebreak"></span>
<span class="line indent1">iam meus in fragili luditur orbe labor?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>iura poli rerumque fidem legesque deorum</span><span class="linebreak"></span>
<span class="line indent1">ecce Syracusius transtulit arte senex.</span><span class="linebreak"></span>
<span class="line">inclusus variis famulatur spiritus astris</span><span class="linebreak"></span>
<span class="line indent1">et vivum certis motibus urget opus.</span><span class="linebreak"></span>
<span class="line">percurrit proprium mentitus Signifer annum,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>et simulata novo Cynthia mense redit,</span><span class="linebreak"></span>
<span class="line">iamque suum volvens audax industria mundum</span><span class="linebreak"></span>
<span class="line indent1">gaudet et humana sidera mente regit.</span><span class="linebreak"></span>
<span class="line">quid falso insontem tonitru Salmonea miror?</span><span class="linebreak"></span>
<span class="line indent1">aemula naturae parva reperta manus.”</span><span class="linebreak"></span>
</p>
</section>
<section class="div2">
<h2><span class="ac">LII. (XXXVII.)</span></h2>
<h2><span class="italic">Gigantomachia.</span></h2>
<p class="lineGroup">
<span class="line indent1">Terra parens quondam caelestibus invida regnis</span><span class="linebreak"></span>
<span class="line">Titanumque simul crebros miserata dolores</span><span class="linebreak"></span>
<span class="line">omnia monstrifero complebat Tartara fetu</span><span class="linebreak"></span>
<span class="line">invisum genitura nefas Phlegramque retexit</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tanta prole tumens et in aethera protulit hostes.</span><span class="linebreak"></span>
<span class="line">fit sonus: erumpunt crebri necdumque creati</span><span class="linebreak"></span>
<span class="line">iam dextras in bella parant superosque lacessunt</span><span class="linebreak"></span>
<span class="line">stridula volventes gemino vestigia lapsu.</span><span class="linebreak"></span>
<span class="line">pallescunt subito stellae flectitque rubentes</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>Phoebus equos docuitque timor revocare meatus.</span><span class="linebreak"></span>
<span class="line">Oceanum petit Arctos inocciduique Triones</span><span class="linebreak"></span>
<span class="line">occasum didicere pati. tum fervida natos</span><span class="linebreak"></span>
<span class="line">talibus hortatur genetrix in proelia dictis:</span><span class="linebreak"></span>
<span class="line indent1">“O pubes domitura deos, quodcumque videtis,</span><span class="linebreak"></span>
</p></section><notes></notes></section>