<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">Herculei (sic fama refert) monstratur aratri</span><span class="linebreak"></span>
<span class="line indent1">semita, vel casus vomeris egit opus.</span><span class="linebreak"></span>
<span class="line">in medio pelagi late flagrantis imago</span><span class="linebreak"></span>
<span class="line indent1">caerulus inmenso panditur ore lacus</span><span class="linebreak"></span>
<span class="line">ingenti fusus spatio; sed maior in altum</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>intrat et arcanae rupis inane subit:</span><span class="linebreak"></span>
<span class="line">densus nube sua tactuque inmitis et haustu,</span><span class="linebreak"></span>
<span class="line indent1">sed vitreis idem lucidus usque vadis.</span><span class="linebreak"></span>
<span class="line">consuluit natura sibi, ne tota lateret,</span><span class="linebreak"></span>
<span class="line indent1">admisitque oculos, quo vetat ire calor:</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>turbidus impulsu venti cum spargitur aÃ«r</span><span class="linebreak"></span>
<span class="line indent1">glaucaque fumiferae terga serenat aquae,</span><span class="linebreak"></span>
<span class="line">tunc omnem liquidi vallem mirabere fundi,</span><span class="linebreak"></span>
<span class="line indent1">tunc veteres hastae, regia dona, micant</span><span class="linebreak"></span>
<span class="line">(quas inter, nigrae tenebris obscurus harenae,</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>discolor abruptum flumen hiatus agit;</span><span class="linebreak"></span>
<span class="line">adparent infra latebrae, quas gurges opacus</span><span class="linebreak"></span>
<span class="line indent1">implet et abstrusos ducit in antra sinus);</span><span class="linebreak"></span>
<span class="line">tunc montis secreta patent, qui flexus in arcum</span><span class="linebreak"></span>
<span class="line indent1">aequora pendenti margine summa ligat.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">45</span><span class="br"></span>Viva coronatos adstringit scaena vapores,</span><span class="linebreak"></span>
<span class="line indent1">et levis exili cortice terra natat</span><span class="linebreak"></span>
<span class="line">calcantumque oneri numquam cessura virorum</span><span class="linebreak"></span>
<span class="line indent1">sustentat trepidum, fida ruina, pedem.</span><span class="linebreak"></span>
<span class="line">facta manu credas, sic levis circuit oras</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>ambitus et tenuis perpetuusque riget.</span><span class="linebreak"></span>
</p></section><notes></notes></section>