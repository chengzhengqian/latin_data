<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">militis; Illyricis sudant equitatibus alae:</span><span class="linebreak"></span>
<span class="line">sola novum Latiis vectigal Hiberia rebus</span><span class="linebreak"></span>
<span class="line">contulit Augustos. fruges, aeraria, miles</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>undique conveniunt totoque ex orbe leguntur:</span><span class="linebreak"></span>
<span class="line">haec generat qui cuncta regant. nec laude virorum</span><span class="linebreak"></span>
<span class="line">censeri contenta fuit, nisi matribus aeque</span><span class="linebreak"></span>
<span class="line">vinceret et gemino certatim splendida sexu</span><span class="linebreak"></span>
<span class="line">Flaccillam Mariamque daret pulchramque Serenam.</span><span class="linebreak"></span>
<span class="line indent1"><span class="br"></span><span class="lineNumber">70</span><span class="br"></span>Te nascente ferunt per pinguia culta tumentem</span><span class="linebreak"></span>
<span class="line">divitiis undasse Tagum; Callaecia risit</span><span class="linebreak"></span>
<span class="line">floribus et roseis formosus Duria ripis</span><span class="linebreak"></span>
<span class="line">vellere purpureo passim mutavit ovile.</span><span class="linebreak"></span>
<span class="line">Cantaber Oceanus vicino litore gemmas</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>expuit; effossis nec pallidus Astur oberrat</span><span class="linebreak"></span>
<span class="line">montibus: oblatum sacris natalibus aurum</span><span class="linebreak"></span>
<span class="line">vulgo vena vomit, Pyrenaeisque sub antris</span><span class="linebreak"></span>
<span class="line">ignea flumineae legere ceraunia Nymphae;</span><span class="linebreak"></span>
<span class="line">quaeque relabentes undas aestumque secutae</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>in refluos venere palam Nereides amnes</span><span class="linebreak"></span>
<span class="line">confessae plausu dominam cecinere futuris</span><span class="linebreak"></span>
<span class="line">auspicium thalamis. alio tum parvus in axe</span><span class="linebreak"></span>
<span class="line">crescebat Stilicho votique ignarus agebat,</span><span class="linebreak"></span>
<span class="line">debita cui longe coniunx, penitusque remoto</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>orbe parabatur tanti concordia fati.</span><span class="linebreak"></span>
<span class="line indent1">Nec tua mortalis meruit cunabula nutrix.</span><span class="linebreak"></span>
<span class="line">ubera prima dabant gremio redolente Napaeae</span><span class="linebreak"></span>
<span class="line">ternaque te nudis innectens Gratia membris</span><span class="linebreak"></span>
<span class="line">adflavit docuitque loqui. quacumque per herbam</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>reptares, fluxere rosae, candentia nasci</span><span class="linebreak"></span>
</p></section><notes></notes></section>