<section class="div1 language" lang="la"><header><hgroup><h1>Jerome</h1></hgroup></header><section class="div2"><p class="noindent">

scripsimus, nec invecti sumus in eos, qui peccant, sed, ne peccent, monuimus. Neque in illos tantum, sed et in nos ipsos severi iudices fuimus volentesque festucam de oculo alterius tollere nostram prius trabem eiecimus. Nullum laesi, nullus saltim descriptione signatus est, neminem specialiter meus sermo pulsavit: generalis de vitiis disputatio est. Qui mihi irasci voluerit, prius ipse de se, quod talis sit, confitetur.</p>
</section>
<section class="div2">
<section class="opener">
LIV
<span class="salute"><span class="sc">Ad Furiam de Viduitate Servanda</span></span>
</section>
<p>1. Obsecras litteris et suppliciter deprecaris, ut tibi scribam, immo rescribam,<a class="footnoteLink" href="#note_LCL262_228_1" id="target_note_LCL262_228_1"><sup>1</sup></a> quomodo vivere debeas et viduitatis coronam inlaeso pudicitiae nomine conservare. Gaudet animus, exultant viscera, gestit affectus hoc te cupere esse post virum, quod sanctae memoriae mater tua Titiana multo fuit tempore sub marito. Exauditae sunt preces et orationes eius. Inpetravit in unica filia, quod vivens ipsa possederat. Habes praeterea generis tui grande privilegium, quod exinde a Camillo vel nulla vel rara vestrae familiae scribitur secundos nosse concubitus, ut non tam laudanda sis, si vidua perseveres, quam



</p></section><notes><section class="footnotes"><ul><li class="note" id="note_LCL262_228_1"><a class="footnoteCrossrefLink" href="#target_note_LCL262_228_1" title="Click to highlight in text"><sup class="lineRef">1</sup>rescribam, immo scribam: <span class="italic">Hilberg.</span></a></li><script type="text/javascript">document.getElementById('note_LCL262_228_1').style.display = "none";</script></ul></section></notes></section>