<section class="div1 language" lang="la"><header><hgroup><h1>Jerome</h1></hgroup></header><section class="div2"><p class="noindent noindent">

fuerit ventilata, provincias penetrat. Videas plerasque rabido ore saevire et tincta facie, viperinis orbibus, dentibus pumicatis carpere Christianos. Hic aliqua,</p>
<blockquote><p><span class="line">‘Cui circa humeros hyacinthina laena est,</span><span class="linebreak"></span>
<span class="line">Rancidulum quiddam balba de nare locuta</span><span class="linebreak"></span>
<span class="line">Perstrepit ac tenero supplantat verba palato.’</span><span class="linebreak"></span></p></blockquote>
<p class="noindent">Omnis consonat chorus et latrant universa subsellia. Iunguntur nostri ordinis, qui et roduntur et rodunt adversum nos loquaces, pro se muti; quasi et ipsi aliud sint quam monachi, et non, quidquid in monachos dicitur, redundet in clericos, qui patres sunt monachorum. Detrimentum pecoris pastoris ignominia est, sicut e regione illius monachi vita laudatur, qui venerationi habet sacerdotes Christi et non detrahit gradui, per quem factus est Christianus.</p>
<p>6. Haec locutus sum, in Christo filia, non dubitans de proposito tuo—numquam enim exhortatorias litteras postulares, si ambigeres de bono monogamiae—sed ut nequitiam servulorum, qui te venalem portant, et insidias adfinium ac pium parentis errorem intellegeres, cui, ut amorem in te tribuam, amoris scientiam non concedo dicens aliquid cum apostolo: ‘Confiteor, zelum Dei habent, sed non secundum


</p></section><notes></notes></section>