<section class="div1 language" lang="la"><header><hgroup><h1>Jerome</h1></hgroup></header><section class="div2"><p class="noindent">

transactum omne tantundem est, nisi quod magis senex onustus peccatorum fasce proficiscitur.</p>
<blockquote><p><span class="line">‘Optima quaeque dies miseris mortalibus aevi</span><span class="linebreak"></span>
<span class="line">Prima fugit, subeunt morbi tristisque senectus</span><span class="linebreak"></span>
<span class="line">Et labor et durae rapit inclementia mortis.’</span><span class="linebreak"></span></p></blockquote>
<p class="noindent">Naevius poeta ‘Pati,’ inquit, ‘necesse est multa mortalem mala.’ Unde et Niobam, qui multum fleverit in lapidem et in diversas bestias [less-than]conversas alias et Hecubam in canem[large-than] commutatam finxit antiquitas, et. Hesiodus natales hominum plangens gaudet in funere, prudenterque Ennius:</p>
<blockquote><p><span class="line">‘Plebes,’ ait, ‘in hoc regio<a class="footnoteLink" href="#note_LCL262_296_1" id="target_note_LCL262_296_1"><sup>1</sup></a> antistat loco: licet</span><span class="linebreak"></span>
<span class="line">Lacrimare plebi, regi honeste non licet.’</span><span class="linebreak"></span></p></blockquote>
<p class="noindent">Ut regi, sic episcopo, immo minus regi quam episcopo. Ille enim nolentibus praeest, hic volentibus; ille terrore subicit, hic servitute dominatur; ille corpora custodit ad mortem, hic animas servat ad vitam. In te omnium oculi diriguntur, domus tua et conversatio quasi in specula constituta magistra est publicae disciplinae. Quidquid feceris, id sibi omnes faciendum
putant. Cave ne committas, quod aut, qui reprehendere volunt, digne lacerasse videantur aut, qui imitari, cogantur delinquere. Vince quantum potes, immo plus quam potes, mollitiem animi tui et ubertim fluentes lacrimas reprime, ne grandis pietas in nepotem apud incredulas mentes desperatio putetur in Deum. Desiderandus tibi est quasi




</p></section><notes><section class="footnotes"><ul><li class="note" id="note_LCL262_296_1"><a class="footnoteCrossrefLink" href="#target_note_LCL262_296_1" title="Click to highlight in text"><sup class="lineRef">1</sup>The best reading is <span class="italic">regi.</span></a></li><script type="text/javascript">document.getElementById('note_LCL262_296_1').style.display = "none";</script></ul></section></notes></section>