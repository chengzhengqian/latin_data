<section class="div1 language" lang="la"><header><hgroup><h1>Jerome</h1></hgroup></header><section class="div2"><p class="noindent">

sub gloria univirae exercere meretricium. Idem apostolus vult viduas ‘adulescentulas nubere, filios procreare, nullam dare occasionem maledicti gratia.’ Et protinus, cur hoc velit, exponit: ‘Iam enim quaedam abierunt retro Satanan.’ Igitur et Fabia, quia persuaserat sibi et putabat virum iure a se dimissum nec evangelii rigorem<a class="footnoteLink" href="#note_LCL262_316_1" id="target_note_LCL262_316_1"><sup>1</sup></a> noverat, in quo nubendi universa causatio viventibus viris feminis Christianis amputatur, dum multa diaboli vitat vulnera, unum incauta vulnus accepit.</p>
<p>4. Sed quid ego in abolitis et antiquis moror quaerens excusare culpam, cuius paenitentiam ipsa confessa est? Quis hoc crederet, ut post mortem secundi viri in semet reversa, quo tempore solent viduae neglegentes iugo servitutis excusso agere se liberius, adire balneas, volitare per plateas, vultus circumferre meretricios, saccum indueret, errorem publice fateretur, et tota urbe spectante Romana ante diem paschae in basilica quondam Laterani, qui Caesariano truncatus est gladio, staret in ordine paenitentum, episcopo et presbyteris et omni populo conlacrimanti sparsum crinem, ora lurida, squalidas manus, sordida colla submitteret? Quae peccata fletus iste non purget? Quas inveteratas maculas haec lamenta non abluant? Petrus trinam negationem




</p></section><notes><section class="footnotes"><ul><li class="note" id="note_LCL262_316_1"><a class="footnoteCrossrefLink" href="#target_note_LCL262_316_1" title="Click to highlight in text"><sup class="lineRef">1</sup>Rigorem <span class="italic">Engelbrecht</span>: vigorem.</a></li><script type="text/javascript">document.getElementById('note_LCL262_316_1').style.display = "none";</script></ul></section></notes></section>