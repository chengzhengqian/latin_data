<section class="div1 language" lang="la"><header><hgroup><h1>Jerome</h1></hgroup></header><section class="div2"><p class="noindent">

in mundo aliquid videris gloriosum, ad paradisum mente transgredere; esse incipe, quod futura es, et audies ab sponso tuo: ‘Pone me sicut signaculum in corde tuo, sicut signaculum in brachio tuo,’ et opere pariter ac mente munita clamabis: ‘Aqua multa non poterit extinguere caritatem et flumina non cooperient eam.’</p>
</section>
<section class="div2">
<section class="opener">
XXXVIII
<span class="salute"><span class="sc">Ad marcellam</span></span>
</section>
<p>1. <span class="sc">Abraham</span> temptatur in filio et fidelior invenitur; Ioseph in Aegypto venditur, ut patrem pascat et fratres; Ezechias vicina morte terretur, ut fusus in lacrimis quindecim annorum spatio proteletur ad vitam; Petrus apostolus domini passione concutitur, ut amare flens audiat: ‘Pasce oves meas’; Paulus, lupus rapax et Beniamin adulescentior, in extasi caecatur, ut videat, et repentino tenebrarum horrore circumdatus dominum vocat, quem dudum ut hominem persequebatur.</p>
<p>2. Ita et nunc, mi Marcella, Blesillam nostram vidimus ardore febrium per triginta ferme dies iugiter






</p></section><notes></notes></section>