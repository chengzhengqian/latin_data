<section class="div1 language" lang="la"><header><hgroup><h1>Jerome</h1></hgroup></header><section class="div2"><p class="noindent">

fraternae mortis conscia necatus est et cadaver exanimis infamatum suspendio. Quid loquar de Procopio, Maximo, Eugenio, qui utique, dum rerum potirentur, terrori gentibus erant? Omnes capti steterunt ante ora victorum et, quod potentissimis quondam miserrimum est, prius ignominia servitutis quam hostili mucrone confossi sunt.</p>
<p>16. Dicat aliquis: ‘Regum talis condicio est, “feriuntque summos fulgura montes.”’ Ad privatas veniam dignitates nec de his loquar, qui excedunt biennium; atque, ut ceteros praetermittam, sufficit nobis trium nuper consularium diversos exitus scribere. Abundantius egens Pityunte exulat; Rufini caput pilo Constantinopolin gestatum est et abscissa manus dextera ad dedecus insatiabilis avaritiae ostiatim stipes mendicavit; Timasius praecipitatus repente de altissimo dignitatis gradu evasisse se putat, quod Assae<a class="footnoteLink" href="#note_LCL262_300_1" id="target_note_LCL262_300_1"><sup>1</sup></a> vivit inglorius. Non calamitates miserorum, sed fragilem humanae condicionis narro statum—horret animus temporum nostrorum ruinas prosequi—viginti et eo amplius anni sunt, quod inter Constantinopolin et Alpes Iulias cotidie Romanus sanguis effunditur. Scythiam, Thraciam, Macedoniam, Thessaliam, Dardaniam, Daciam, Epiros, Dalmatiam, cunctasque Pannonias Gothus, Sarmata, Quadus, Alanus, Huni, Vandali,
Marcomanni vastant, trahunt, rapiunt. Quot matronae,






</p></section><notes><section class="footnotes"><ul><li class="note" id="note_LCL262_300_1"><a class="footnoteCrossrefLink" href="#target_note_LCL262_300_1" title="Click to highlight in text"><sup class="lineRef">1</sup>in Oase: <span class="italic">Hilberg.</span></a></li><script type="text/javascript">document.getElementById('note_LCL262_300_1').style.display = "none";</script></ul></section></notes></section>