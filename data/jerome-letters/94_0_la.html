<section class="div1 language" lang="la"><header><hgroup><h1>Jerome</h1></hgroup></header><section class="div2"><p class="noindent">

Christi stabimus”; ibi parebit, qua mente quis vixerit.’ Memento mei, exemplum pudicitiae et virginitatis insigne, fluctusque maris tuis precibus mitiga.</p>
</section>
<section class="div2">
<section class="opener">
LII
<span class="salute"><span class="sc">Ad Nepotianum Presbyterum</span></span>
</section>
<p>1. <span class="sc">Petis</span>, Nepotiane carissime, litteris transmarinis et crebro petis, ut tibi brevi volumine digeram praecepta vivendi et, qua ratione is, qui saeculi militia derelicta vel monachus coeperit esse vel clericus, rectum Christi tramitem teneat, ne ad diversa vitiorum diverticula rapiatur. Dum essem adulescens, immo paene puer, et primos impetus lascivientis aetatis heremi duritia refrenarem, scripsi ad avunculum tuum, sanctum Heliodorum, exhortatoriam epistulam plenam lacrimis querimoniisque et quae deserti sodalis monstraret affectum. Sed in illo opere pro aetate tunc lusimus et calentibus adhuc rhetorum studiis atque doctrinis quaedam scolastico flore depinximus. Nunc iam cano capite et fronte, ad instar boum pendentibus a mento palearibus:</p>
<blockquote><p><span class="line">‘Frigidus obsistit circum praecordia sanguis’;</span><span class="linebreak"></span></p></blockquote>
</section><notes></notes></section>