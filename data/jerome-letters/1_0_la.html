<section class="div1 language" lang="la"><header><hgroup><h1>Jerome</h1></hgroup></header>
<h1><span class="ac">Sancti Eusebii Hieronymi Epistulae</span></h1>
<section class="div2">
<section class="opener">
I
<span class="salute"><span class="sc">Ad Innocentium Presbyterum de Septies Percussa</span></span>
</section>
<p>1. <span class="sc">Saepe</span> a me, Innocenti carissime, postulasti, ut de eius miraculo rei, quae in nostram aetatem inciderat, non tacerem. Cumque ego id verecunde et vere, ut nunc experior, negarem meque adsequi posse diffiderem, sive quia omnis humanus sermo inferior esset laude caelesti, sive quia otium quasi quaedam ingenii robigo parvulam licet facultatem pristini siccasset eloquii, tu e contrario adserebas in Dei rebus non possibilitatem inspici debere, sed animum, neque eum posse verba deficere, qui credidisset in verbo.</p>
<p>2. Quid igitur faciam? Quod inplere non possum, negare non audeo. Super onerariam navem rudis vector inponor, et homo, qui necdum scalmum in lacu rexi, Euxini Maris credor fragori. Nunc mihi evanescentibus terrisâ€™ caelum undique et undique


</p></section><notes></notes></section>