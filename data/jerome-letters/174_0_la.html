<section class="div1 language" lang="la"><header><hgroup><h1>Jerome</h1></hgroup></header><section class="div2"><p class="noindent">

facere vel in propinqua vel in nobili virgine, quod Aristoteles fecit in Philippi filio, ut ipse librariorum
vilitate initia ei traderet litterarum. Non sunt contemnenda quasi parva, sine quibus magna constare non possunt. Ipse elementorum sonus et prima institutio praeceptoris aliter de erudito, aliter de rustico ore profertur. Unde et tibi est providendum, ne ineptis blanditiis feminarum dimidiata dicere filiam verba consuescas et in auro atque purpura ludere, quorum alterum linguae, alterum moribus officit, ne discat in tenero, quod ei postea dediscendum est. Gracchorum<a class="footnoteLink" href="#note_LCL262_348_1" id="target_note_LCL262_348_1"><sup>1</sup></a> eloquentiae multum ab infantia sermo matris scribitur contulisse, Hortensii<a class="footnoteLink" href="#note_LCL262_348_2" id="target_note_LCL262_348_2"><sup>2</sup></a> oratio in paterno sinu coaluit. Difficulter eraditur, quod rudes animi perbiberunt. Lanarum conchylia quis in pristinum candorem revocet? Rudis testa diu et saporem retinet et odorem, quo primum imbuta est. Graeca narrat historia Alexandrum,
potentissimum regem orbisque domitorem, et in moribus et in incessu Leonidis, paedagogi sui, non potuisse carere vitiis, quibus parvulus adhuc fuerat infectus. Proclivis est enim malorum aemulatio
et, quorum virtutem adsequi nequeas, cito imitere vitia. Nutrix ipsa non sit temulenta, non lasciva, non garrula; habeat modestam gerulam, nutricium gravem. Cum avum viderit, in pectus eius transiliat, e collo pendeat, nolenti alleluia decantet.
Rapiat eam avia, patrem risibus recognoscat,





</p></section><notes><section class="footnotes"><ul><li class="note" id="note_LCL262_348_1"><a class="footnoteCrossrefLink" href="#target_note_LCL262_348_1" title="Click to highlight in text"><sup class="lineRef">1</sup>Graccorum: <span class="italic">Hilberg.</span></a></li><script type="text/javascript">document.getElementById('note_LCL262_348_1').style.display = "none";</script><li class="note" id="note_LCL262_348_2"><a class="footnoteCrossrefLink" href="#target_note_LCL262_348_2" title="Click to highlight in text"><sup class="lineRef">2</sup>Hortensiae: <span class="italic">Hilberg.</span></a></li><script type="text/javascript">document.getElementById('note_LCL262_348_2').style.display = "none";</script></ul></section></notes></section>