<section class="div1 language" lang="la"><header><hgroup><h1>Jerome</h1></hgroup></header><section class="div2"><p class="noindent">

quia de nostris dicendum est, matronarum cotidie visitetur senatus: nobis adhaerere Deo bonum est, ponere in domino spem nostram, ut, cum paupertatem istam caelorum regna mutaverint, erumpamus in vocem: ‘Quid enim mihi restat in caelo et a te quid volui super terram?’ Quo scilicet, cum tanta reppererimus in caelo, parva et caduca quaesisse nos doleamus in terra.</p>
</section>
<section class="div2">
<section class="opener">
XLIV
<span class="salute"><span class="sc">Ad Marcellam</span></span>
</section>
<p><span class="sc">Ut</span> absentiam corporum spiritus confabulatione solemur, faciat unusquisque, quod praevalet. Vos dona transmittitis, nos epistulas remittimus gratiarum, ita tamen, ut, quia velatarum virginum munus est, aliqua in ipsis munusculis esse mysteria demonstremus. Saccus orationis signum atque ieiunii est; sellae, ut foras pedes virgo non moveat; cerei, ut accenso lumine sponsi expectetur adventus; calices mortificationem carnis ostendunt et semper animum ad martyrium praeparatum—‘Calix’ quippe ‘domini inebrians perquam optimus’—quod autem et matronis offertis muscaria parvis animalibus ventilanda, procul ab illis abesse debere luxurias, quae cito cum isto interiturae mundo oleum vitae suavioris




</p></section><notes></notes></section>