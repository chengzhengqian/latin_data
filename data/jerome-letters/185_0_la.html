<section class="div1 language" lang="la"><header><hgroup><h1>Jerome</h1></hgroup></header><section class="div2"><p class="noindent">

miseris, balbutientia senex verba formabo multo gloriosior mundi philosopho, qui non regem Macedonum
Babylonio periturum veneno, sed ancillam et sponsam Christi erudiam regnis caelestibus offerendam.</p>
</section>
<section class="div2">
<section class="opener">
CXVII
<span class="salute"><span class="sc">Ad Matrem et Filiam in Gallia Commorantes</span></span>
</section>
<p>1. <span class="sc">Rettulit</span> mihi quidam frater e Gallia se habere sororem virginem matremque viduam, quae in eadem urbe divisis habitarent cellulis et vel ob hospitii solitudinem vel custodiendas facultatulas praesules sibi quosdam clericos adsumpsissent, ut maiori dedecore iungerentur alienis, quam a se fuerant separatae. Cumque ego ingemescerem et multo plura tacendo quam loquendo significarem: ‘Quaeso te,’ inquit, ‘corripias eas litteris tuis et ad concordiam
revoces, ut mater filiam, filia matrem agnoscat.’ Cui ego: ‘Optimarn,’ inquam, ‘mihi iniungis provinciam, ut alienus conciliem, quas filius fraterque non potuit, quasi vero episcopalem cathedram
teneam et non clausus cellula ac procul a turbis remotus vel praeterita plangam vitia vel vitare nitar
</p></section><notes></notes></section>