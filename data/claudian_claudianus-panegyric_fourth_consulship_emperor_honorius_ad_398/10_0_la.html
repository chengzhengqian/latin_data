<section class="div1 language" lang="la"><p class="lineGroup">
<span class="line">illas inferius collo praeceptaque summae</span><span class="linebreak"></span>
<span class="line">passuras dominae digna statione locavit.</span><span class="linebreak"></span>
<span class="line">quippe opifex veritus confundere sacra profanis</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>distribuit partes animae sedesque removit.</span><span class="linebreak"></span>
<span class="line">iram sanguinei regio sub pectore cordis</span><span class="linebreak"></span>
<span class="line">protegit imbutam flammis avidamque nocendi</span><span class="linebreak"></span>
<span class="line">praecipitemque sui. rabie succensa tumescit,</span><span class="linebreak"></span>
<span class="line">contrahitur tepefacta metu. cumque omnia secum</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>duceret et requiem membris vesana negaret,</span><span class="linebreak"></span>
<span class="line">invenit pulmonis opem madidumque furenti</span><span class="linebreak"></span>
<span class="line">praebuit, ut tumidae ruerent in mollia fibrae.</span><span class="linebreak"></span>
<span class="line">at sibi cuncta petens, nil conlatura cupido</span><span class="linebreak"></span>
<span class="line">in iecur et tractus imos compulsa recessit,</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>quae, velut inmanis reserat dum belua rictus,</span><span class="linebreak"></span>
<span class="line">expleri pascique nequit: nunc verbere curas</span><span class="linebreak"></span>
<span class="line">torquet avaritiae, stimulis nunc flagrat amorum,</span><span class="linebreak"></span>
<span class="line">nunc gaudet, nunc maesta dolet satiataque rursus</span><span class="linebreak"></span>
<span class="line">exoritur caesaque redit pollentius hydra.</span><span class="linebreak"></span>
</p>
<p class="lineGroup">
<span class="line indent2"><span class="br"></span><span class="lineNumber">255</span><span class="br"></span>â€œHos igitur potuit si quis sedare tumultus,</span><span class="linebreak"></span>
<span class="line">inconcussa dabit purae sacraria menti.</span><span class="linebreak"></span>
<span class="line">tu licet extremos late dominere per Indos,</span><span class="linebreak"></span>
<span class="line">te Medus, te mollis Arabs, te Seres adorent:</span><span class="linebreak"></span>
<span class="line">si metuis, si prava cupis, si duceris ira,</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>servitii patiere iugum; tolerabis iniquas</span><span class="linebreak"></span>
<span class="line">interius leges. tunc omnia iure tenebis,</span><span class="linebreak"></span>
<span class="line">cum poteris rex esse tui. proclivior usus</span><span class="linebreak"></span>
<span class="line">in peiora datur suadetque licentia luxum</span><span class="linebreak"></span>
<span class="line">inlecebrisque effrena favet. tum vivere caste</span><span class="linebreak"></span>
</p><notes></notes></section>