<section class="div1 language" lang="la"><p class="lineGroup">
<span class="line">imperiumque dies; inter cunabula consul</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>proveheris, signas posito modo nomine fastos</span><span class="linebreak"></span>
<span class="line">donaturque tibi, qui te produxerat, annus.</span><span class="linebreak"></span>
<span class="line">ipsa Quirinali parvum te cinxit amictu</span><span class="linebreak"></span>
<span class="line">mater et ad primas docuit reptare curules.</span><span class="linebreak"></span>
<span class="line">uberibus sanctis inmortalique dearum</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>crescis adoratus gremio: tibi saepe Diana</span><span class="linebreak"></span>
<span class="line">Maenalios arcus venatricesque pharetras</span><span class="linebreak"></span>
<span class="line">suspendit, puerile decus; tu saepe Minervae</span><span class="linebreak"></span>
<span class="line">lusisti clipeo fulvamque impune pererrans</span><span class="linebreak"></span>
<span class="line">aegida tractasti blandos interritus angues;</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>saepe tuas etiam iam tum gaudente marito</span><span class="linebreak"></span>
<span class="line">velavit regina comas festinaque voti</span><span class="linebreak"></span>
<span class="line">praesumptum diadema dedit, tum lenibus ulnis</span><span class="linebreak"></span>
<span class="line">sustulit et magno porrexit ad oscula patri.</span><span class="linebreak"></span>
<span class="line">nec dilatus honos: mutatur principe Caesar;</span><span class="linebreak"></span>
<span class="line indent13">Non certius umquam</span><span class="linebreak"></span>
<span class="line">hortati superi, nullis praesentior aether</span><span class="linebreak"></span>
<span class="line">adfuit ominibus. tenebris involverat atra</span><span class="linebreak"></span>
<span class="line">lumen hiems densosque Notus collegerat imbres.</span><span class="linebreak"></span>
<span class="line">sed mox, cum solita miles te voce levasset,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>nubila dissolvit Phoebus pariterque dabantur</span><span class="linebreak"></span>
<span class="line">sceptra tibi mundoque dies: caligine liber</span><span class="linebreak"></span>
<span class="line">Bosphorus adversam patitur Calchedona cerni.</span><span class="linebreak"></span>
<span class="line">nec tantum vicina nitent, sed tota repulsis</span><span class="linebreak"></span>
<span class="line">nubibus exuitur Thrace, Pangaea renident</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>insuetosque palus radios Maeotia vibrat.</span><span class="linebreak"></span>
</p><notes></notes></section>