<section class="div1 language" lang="la"><p class="lineGroup">
<span class="line">nec Boreas nimbos aut sol ardentior egit</span><span class="linebreak"></span>
<span class="line">imperii lux illa fuit; praesagus obibat</span><span class="linebreak"></span>
<span class="line">cuncta nitor risitque tuo natura sereno.</span><span class="linebreak"></span>
<span class="line">visa etiam medio populis mirantibus audax</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>stella die, dubitanda nihil nec crine retuso</span><span class="linebreak"></span>
<span class="line">languida, sed quantus numeratur nocte Bootes,</span><span class="linebreak"></span>
<span class="line">emicuitque plagis alieni temporis hospes</span><span class="linebreak"></span>
<span class="line">ignis et agnosci potuit, cum luna lateret:</span><span class="linebreak"></span>
<span class="line">sive parens Augusta fuit, seu forte reluxit</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>divi sidus avi, seu te properantibus astris</span><span class="linebreak"></span>
<span class="line">cernere sol patiens caelum commune remisit.</span><span class="linebreak"></span>
<span class="line">adparet quid signa ferant. ventura potestas</span><span class="linebreak"></span>
<span class="line">claruit Ascanio, subita cum luce comarum</span><span class="linebreak"></span>
<span class="line">innocuus flagraret apex Phrygioque volutus</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>vertice fatalis redimiret tempora candor.</span><span class="linebreak"></span>
<span class="line">at tua caelestes inlustrant omina flammae.</span><span class="linebreak"></span>
<span class="line">talis ab Idaeis primaevus Iuppiter antris</span><span class="linebreak"></span>
<span class="line">possessi stetit arce poli famulosque recepit</span><span class="linebreak"></span>
<span class="line">natura tradente deos; lanugine nondum</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>vernabant vultus nec adhuc per colla fluebant</span><span class="linebreak"></span>
<span class="line">moturae convexa comae; tum scindere nubes</span><span class="linebreak"></span>
<span class="line">discebat fulmenque rudi torquere lacerto.</span><span class="linebreak"></span>
</p>
<p class="lineGroup">
<span class="line indent1">Laetior augurio genitor natisque superbus</span><span class="linebreak"></span>
<span class="line">iam paribus duplici fultus consorte redibat</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>splendebatque pio complexus pignora curru.</span><span class="linebreak"></span>
<span class="line">haud aliter summo gemini cum patre Lacones,</span><span class="linebreak"></span>
<span class="line">progenies Ledaea, sedent: in utroque relucet</span><span class="linebreak"></span>
<span class="line">frater, utroque soror; simili chlamys effluit auro;</span><span class="linebreak"></span>
</p><notes></notes></section>