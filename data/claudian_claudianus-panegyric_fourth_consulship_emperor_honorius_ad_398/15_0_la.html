<section class="div1 language" lang="la"><p class="lineGroup">
<span class="line">indolis agnosco. fertur Pellaeus, Eoum</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>qui domuit Porum, cum prospera saepe Philippi</span><span class="linebreak"></span>
<span class="line">audiret, laetos inter flevisse sodales</span><span class="linebreak"></span>
<span class="line">nil sibi vincendum patris virtute relinqui.</span><span class="linebreak"></span>
<span class="line">hos video motus. fas sit promittere patri:</span><span class="linebreak"></span>
<span class="line">tantus eris. nostro nec debes regna favori,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>quae tibi iam natura dedit. sic mollibus olim</span><span class="linebreak"></span>
<span class="line">stridula ducturum pratis examina regem</span><span class="linebreak"></span>
<span class="line">nascentem venerantur apes et publica mellis</span><span class="linebreak"></span>
<span class="line">iura petunt traduntque favos; sic pascua parvus</span><span class="linebreak"></span>
<span class="line">vindicat et necdum firmatis cornibus audax</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>iam regit armentum vitulus. sed proelia differ</span><span class="linebreak"></span>
<span class="line">in iuvenem patiensque meum cum fratre tuere</span><span class="linebreak"></span>
<span class="line">me bellante locum. vos impacatus Araxes,</span><span class="linebreak"></span>
<span class="line">vos celer Euphrates timeat, sit Nilus ubique</span><span class="linebreak"></span>
<span class="line">vester et emisso quidquid sol imbuit ortu.</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>si pateant Alpes, habeat si causa secundos</span><span class="linebreak"></span>
<span class="line">iustior eventus, aderis partesque receptas</span><span class="linebreak"></span>
<span class="line">suscipies, animosa tuas ut Gallia leges</span><span class="linebreak"></span>
<span class="line">audiat et nostros aequus modereris Hiberos.</span><span class="linebreak"></span>
<span class="line">tunc ego securus fati laetusque laborum</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>discedam, vobis utrumque regentibus axem</span><span class="linebreak"></span>
</p>
<p class="lineGroup">
<span class="line indent2">â€œInterea Musis animus, dum mollior, instet</span><span class="linebreak"></span>
<span class="line">et quae mox imitere legat; nec desinat umquam</span><span class="linebreak"></span>
<span class="line">tecum Graia loqui, tecum Romana vetustas.</span><span class="linebreak"></span>
<span class="line">antiquos evolve duces, adsuesce futurae</span><span class="linebreak"></span>
</p><notes></notes></section>