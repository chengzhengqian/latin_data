<section class="div1 language" lang="la"><p class="lineGroup">
<span class="line">hunc sibi Germanus famulum delegerat exul:</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>ausus uterque nefas, domini respersus uterque</span><span class="linebreak"></span>
<span class="line">msontis iugulo. novitas audere priori</span><span class="linebreak"></span>
<span class="line">suadebat cautumque dabant exempla sequentem.</span><span class="linebreak"></span>
<span class="line">hic nova moliri praeceps, hic quaerere tuta</span><span class="linebreak"></span>
<span class="line">providus; hic fusis, collectis viribus ille;</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>hic vagus excurrens, hic intra claustra reductus.</span><span class="linebreak"></span>
<span class="line">dissimiles, sed morte pares. evadere neutri</span><span class="linebreak"></span>
<span class="line">dedecus aut mixtis licuit procumbere telis.</span><span class="linebreak"></span>
<span class="line">amissa specie, raptis insignibus ambo</span><span class="linebreak"></span>
<span class="line">in vultus rediere suos manibusque revinctis</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>oblati gladiis summittunt colla paratis</span><span class="linebreak"></span>
<span class="line">et vitam veniamque rogant. pro damna pudoris!</span><span class="linebreak"></span>
<span class="line">qui modo tam densas nutu movere cohortes,</span><span class="linebreak"></span>
<span class="line">in quos iam dubius sese libraverat orbis,</span><span class="linebreak"></span>
<span class="line">non hostes victore cadunt, sed iudice sontes;</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>damnat voce reos, petiit quos Marte tyrannos.</span><span class="linebreak"></span>
<span class="line">amborum periere duces: hic sponte carina</span><span class="linebreak"></span>
<span class="line">decidit in fluctus, illum suus abstulit ensis;</span><span class="linebreak"></span>
<span class="line">hunc Alpes, hunc pontus habet. solacia cacsis</span><span class="linebreak"></span>
<span class="line">fratribus haec ultor tribuit: necis auctor uterque</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>labitur; Augustas par victima mitigat umbras.</span><span class="linebreak"></span>
<span class="line">has dedit inferias tumulis, iuvenumque duorum</span><span class="linebreak"></span>
<span class="line">purpureos merito placavit sanguine manes.</span><span class="linebreak"></span></p>
<p class="lineGroup"><span class="line indent2">Illi iustitiam confirmavere triumphi,</span><span class="linebreak"></span>
</p><notes></notes></section>