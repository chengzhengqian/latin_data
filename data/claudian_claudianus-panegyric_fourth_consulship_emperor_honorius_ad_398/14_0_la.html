<section class="div1 language" lang="la"><p class="lineGroup">
<span class="line">primus ini; silvam si caedere provocat usus,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>sumpta ne pudeat quercum stravisse bipenni.</span><span class="linebreak"></span>
<span class="line">calcatur si pigra palus, tuus ante profundum</span><span class="linebreak"></span>
<span class="line">pertemptet sonipes. fluvios tu protere cursu</span><span class="linebreak"></span>
<span class="line">haerentes glacie, liquidos tu scinde natatu.</span><span class="linebreak"></span>
<span class="line">nunc eques in medias equitum te consere turmas;</span><span class="linebreak"></span>
<span class="line">nunc pedes adsistas pediti. tum promptius ibunt</span><span class="linebreak"></span>
<span class="line"><span class="br"></span><span class="lineNumber">351</span><span class="br"></span>te socio, tum conspicuus gratusque geretur</span><span class="linebreak"></span>
<span class="line">sub te teste labor.”</span><span class="linebreak"></span>
<span class="line indent12">Dicturum plura parentem</span><span class="linebreak"></span>
<span class="line">voce subis: “equidem, faveant modo numina coeptis,</span><span class="linebreak"></span>
<span class="line">haec effecta dabo, nec me fratrique tibique</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>dissimilem populi commissaque regna videbunt.</span><span class="linebreak"></span>
<span class="line">sed cur non potius, verbis quae disseris, usu</span><span class="linebreak"></span>
<span class="line">experior? gelidas certe nunc tendis in Alpes.</span><span class="linebreak"></span>
<span class="line">duc tecum comitem; figant sine nostra tyrannum</span><span class="linebreak"></span>
<span class="line">spicula; pallescat nostro sine barbarus arcu.</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>Italiamne feram furiis praedonis acerbi</span><span class="linebreak"></span>
<span class="line">subiectam? patiar Romam servire clienti?</span><span class="linebreak"></span>
<span class="line">usque adeone puer? nec me polluta potestas</span><span class="linebreak"></span>
<span class="line">nec pia cognati tanget vindicta cruoris?</span><span class="linebreak"></span>
<span class="line">per strages equitare libet. da protinus arma.</span><span class="linebreak"></span>
<span class="line">cur annos obicis? pugnae cur arguor impar?</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>aequalis mihi Pyrrhus erat, cum Pergama solus</span><span class="linebreak"></span>
<span class="line">verteret et patri non degeneraret Achilli.</span><span class="linebreak"></span>
<span class="line">denique si princeps castris haerere nequibo,</span><span class="linebreak"></span>
<span class="line">vel miles veniam.”</span><span class="linebreak"></span>
<span class="line indent12">Delibat dulcia nati</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>oscula miratusque refert: “laudanda petisti;</span><span class="linebreak"></span>
<span class="line">sed festinus amor. veniet robustior aetas;</span><span class="linebreak"></span>
<span class="line">ne propera. necdum decimas emensus aristas</span><span class="linebreak"></span>
<span class="line">adgrederis metuenda viris: vestigia magnae</span><span class="linebreak"></span>
</p><notes></notes></section>