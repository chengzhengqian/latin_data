<section class="div1 language" lang="la"><p class="lineGroup">
<span class="line">accipit ille preces varias tardeque rogatus</span><span class="linebreak"></span>
<span class="line">adnuit et magno pacem pro munere donat.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>nobilitant veteres Germanica foedera Drusos,</span><span class="linebreak"></span>
<span class="line">Marte sed ancipiti, sed multis cladibus emptaâ€”</span><span class="linebreak"></span>
<span class="line">quis victum meminit sola formidine Rhenum?</span><span class="linebreak"></span>
<span class="line">quod longis alii bellis potuere mereri,</span><span class="linebreak"></span>
<span class="line">hoc tibi dat Stilichonis iter.</span><span class="linebreak"></span>
<span class="line indent14">Post otia Galli</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>limitis hortaris Graias fulcire ruinas.</span><span class="linebreak"></span>
<span class="line">Ionium tegitur velis ventique laborant</span><span class="linebreak"></span>
<span class="line">tot curvare sinus servaturasque Corinthum</span><span class="linebreak"></span>
<span class="line">prosequitur facili Neptunus gurgite classes,</span><span class="linebreak"></span>
<span class="line">et puer, Isthmiaci iam pridem litoris exul,</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>secura repetit portus cum matre Palaemon.</span><span class="linebreak"></span>
<span class="line">plaustra cruore natant: metitur pellita iuventus:</span><span class="linebreak"></span>
<span class="line">pars morbo, pars ense perit. non lustra Lycaei,</span><span class="linebreak"></span>
<span class="line">non Erymantheae iam copia sufficit umbrae</span><span class="linebreak"></span>
<span class="line">innumeris exusta rogis, nudataque ferro</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>sic flagrasse suas laetantur Maenala silvas.</span><span class="linebreak"></span>
<span class="line">excutiat cineres Ephyre, Spartanus et Arcas</span><span class="linebreak"></span>
<span class="line">tutior exanguis pedibus proculcet acervos</span><span class="linebreak"></span>
<span class="line">fessaque pensatis respiret Graecia poenis!</span><span class="linebreak"></span>
<span class="line">gens, qua non Scythicos diffusior ulla Triones</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>incoluit, cui parvus Athos angustaque Thrace,</span><span class="linebreak"></span>
<span class="line">cum transiret, erat, per te viresque tuorum</span><span class="linebreak"></span>
<span class="line">fracta ducum lugetque sibi iam rara superstes,</span><span class="linebreak"></span>
<span class="line">et, quorum turbae spatium vix praebuit orbis,</span><span class="linebreak"></span>
<span class="line">uno colle latent. sitiens inclusaque vallo</span><span class="linebreak"></span>
</p><notes></notes></section>