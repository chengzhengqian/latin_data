<section class="div1 language" lang="la"><p class="lineGroup">
<span class="line">non generis dono, non ambitione potitus.</span><span class="linebreak"></span>
<span class="line">digna legi virtus. ultro se purpura supplex</span><span class="linebreak"></span>
<span class="line">obtulit et solus meruit regnare rogatus.</span><span class="linebreak"></span>
<span class="line">nam cum barbaries penitus commota gementem</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>inrueret Rhodopen et mixto turbine gentes</span><span class="linebreak"></span>
<span class="line">iam deserta suas in nos transfunderet Arctos,</span><span class="linebreak"></span>
<span class="line">Danuvii totae vomerent cum proelia ripae,</span><span class="linebreak"></span>
<span class="line">cum Geticis ingens premeretur Mysia plaustris</span><span class="linebreak"></span>
<span class="line">flavaque Bistonios operirent agmina campos,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>omnibus adflictis et vel labentibus ictu</span><span class="linebreak"></span>
<span class="line">vel prope casuris: unus tot funera contra</span><span class="linebreak"></span>
<span class="line">restitit extinxitque faces agrisque colonos</span><span class="linebreak"></span>
<span class="line">reddidit et leti rapuit de faucibus urbes.</span><span class="linebreak"></span>
<span class="line">nulla relicta foret Romani nominis umbra,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>ni pater ille tuus iamiam ruitura subisset</span><span class="linebreak"></span>
<span class="line">pondera turbatamque ratem certaque levasset</span><span class="linebreak"></span>
<span class="line">naufragium commune manu: velut ordine rupto</span><span class="linebreak"></span>
<span class="line">cum procul insanae traherent PhaÃ«thonta quadrigae</span><span class="linebreak"></span>
<span class="line">saeviretque dies terramque et stagna propinqui</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>haurirent radii, solito cum murmure torvis</span><span class="linebreak"></span>
<span class="line">sol occurrit equis; qui postquam rursus eriles</span><span class="linebreak"></span>
<span class="line">agnovere sonos, rediit meliore magistro</span><span class="linebreak"></span>
<span class="line">machina concentusque poli, currusque recepit</span><span class="linebreak"></span>
<span class="line">imperium flammaeque modum.</span><span class="linebreak"></span>
<span class="line indent16">Sic traditus ille</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>servatusque Oriens. at non pars altera rerum</span><span class="linebreak"></span>
<span class="line">tradita: bis possessa manu, bis parta periclis.</span><span class="linebreak"></span>
<span class="line">per varium gemini scelus erupere tyranni</span><span class="linebreak"></span>
<span class="line">tractibus occiduis: hunc saeva Britannia fudit;</span><span class="linebreak"></span>
</p><notes></notes></section>