<section class="div1 language" lang="la"><header><hgroup><h1>Minor Latin Poets</h1></hgroup></header>
<h1><span class="ac">Fabulae Aviani</span></h1>
<section class="div2">
<h2><span class="ac">Epistula Eiusdem Ad Theodosium</span></h2>
<p>Dubitanti mihi, Theodosi optime, quoinam litterarum
titulo nostri nominis memoriam mandaremus, fabularum textus occurrit, quod in his urbane concepta
falsitas deceat et non incumbat necessitas veritatis.
nam quis tecum de oratione, quis de poemate<span class="br"></span><span class="lineNumber">5</span><span class="br"></span>
loqueretur, cum in utroque litterarum genere et Atticos Graeca eruditione superes et Latinitate Romanos? huius ergo materiae ducem nobis Aesopum noveris, qui responso Delphici Apollinis monitus ridicula orsus est, ut legenda firmaret. verum has pro<span class="br"></span><span class="lineNumber">10</span><span class="br"></span> exemplo fabulas et Socrates divinis operibus indidit et poemati suo Flaccus aptavit, quod in se sub iocorum communium specie vitae argumenta contineant.

               
               
               
               
               
               </p></section><notes><section class="footnotes"><ul><li class="note text" id="note_LCL434_680_4"><sup class="lineRef">4</sup>falsitas <span class="italic">codd.:</span> salsitas <span class="italic">Baehrens.</span> veritatis <span class="italic">codd.:</span> severitatis <span class="italic">Lachmann.</span>
</li><li class="note text" id="note_LCL434_680_10"><sup class="lineRef">10</sup>legenda <span class="italic">codd.:</span> sequenda <span class="italic">Lachmann.</span>
</li></ul></section></notes></section>