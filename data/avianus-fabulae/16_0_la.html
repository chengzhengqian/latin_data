<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><p class="lineGroup">
<span class="line">ut simul emissos nullus divelleret error,</span><span class="linebreak"></span>
<span class="line indent2">rursus et e pastu turba rediret amans.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>hos quoque collatis inter se cornibus ingens</span><span class="linebreak"></span>
<span class="line indent2">dicitur in silvis pertimuisse leo,</span><span class="linebreak"></span>
<span class="line">dum metus oblatam prohibet temptare rapinam</span><span class="linebreak"></span>
<span class="line indent2">et coniuratos horret adire boves;</span><span class="linebreak"></span>
<span class="line">et quamvis audax factisque immanior esset,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>tantorum solus viribus impar erat.</span><span class="linebreak"></span>
<span class="line">protinus aggreditur pravis insistere verbis,</span><span class="linebreak"></span>
<span class="line indent2">collisum cupiens dissociare pecus.</span><span class="linebreak"></span>
<span class="line">sic postquam dictis animos disiunxit acerbis,</span><span class="linebreak"></span>
<span class="line indent2">invasit miserum diripuitque gregem.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>tunc quidam ex illis “vitam servare quietam</span><span class="linebreak"></span>
<span class="line indent2">qui cupit, e nostra discere morte potest;</span><span class="linebreak"></span>
<span class="line">neve cito admotas verbis fallacibus aures</span><span class="linebreak"></span>
<span class="line indent2">impleat aut veterem deserat ante fidem.”</span><span class="linebreak"></span>
</p>
</section>
<section class="div2">
<h2>XIX</h2>
<h2><span class="sc">De Abiete ac Dumis</span></h2>
<p class="lineGroup">
<span class="line">Horrentes dumos abies pulcherrima risit,</span><span class="linebreak"></span>
<span class="line indent2">cum facerent formae iurgia magna suae,</span><span class="linebreak"></span>
<span class="line">indignum referens cum istis certamen haberi,</span><span class="linebreak"></span>
<span class="line indent2">quos meritis nullus consociaret honor:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>“nam mihi deductum surgens in nubila corpus</span><span class="linebreak"></span>
<span class="line indent2">verticis erectas tollit in astra comas,</span><span class="linebreak"></span>
<span class="line">puppibus et patulis media cum sede locamur,</span><span class="linebreak"></span>
<span class="line indent2">in me suspensos explicat aura sinus;</span><span class="linebreak"></span>
<span class="line">at tibi deformem quod dant spineta figuram,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>despectum cuncti praeteriere viri.”</span><span class="linebreak"></span>
</p></section><notes><section class="footnotes"><ul><li class="note text" id="note_LCL434_710_9"><sup class="lineRef">9</sup>sed <span class="italic">codd.:</span> et <span class="italic">vulgo.</span>
</li><li class="note text" id="note_LCL434_710_14"><sup class="lineRef">14</sup>invasit BX <span class="italic">Pet.</span>
<sup>2</sup>: invadit <span class="italic">cett. codd.</span>
</li><li class="note text" id="note_LCL434_710_4"><sup class="lineRef">4</sup>quos GTOX <span class="italic">Reg. Rawl.:</span> quod <span class="italic">cett. codd.</span>
</li></ul></section></notes></section>