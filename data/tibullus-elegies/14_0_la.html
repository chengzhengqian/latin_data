<section class="div1 language" lang="la"><header><hgroup><h1>Tibvllvs</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">15</span><span class="br"></span>ipse ego velatus filo tunicisque solutis</span><span class="linebreak"></span>
<span class="line indent2">vota novem Triviae nocte silente dedi.</span><span class="linebreak"></span>
<span class="line">omnia persolvi: fruitur nunc alter amore,</span><span class="linebreak"></span>
<span class="line indent2">et precibus felix utitur ille meis.</span><span class="linebreak"></span>
<span class="line">at mihi felicem vitam, si salva fuisses,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>fingebam demens, sed renuente deo.</span><span class="linebreak"></span>
<span class="line">“rura colam, frugumque aderit mea Delia custos,</span><span class="linebreak"></span>
<span class="line indent2">area dum messes sole calente teret,</span><span class="linebreak"></span>
<span class="line">aut mihi servabit plenis in lintribus uvas</span><span class="linebreak"></span>
<span class="line indent2">pressaque veloci candida musta pede.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>consuescet numerare pecus; consuescet amantis</span><span class="linebreak"></span>
<span class="line indent2">garrulus in dominae ludere verna sinu.</span><span class="linebreak"></span>
<span class="line">illa deo sciet agricolae pro vitibus uvam,</span><span class="linebreak"></span>
<span class="line indent2">pro segete spicas, pro grege ferre dapem.</span><span class="linebreak"></span>
<span class="line">illa regat cunctos, illi sint omnia curae:</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>at iuvet in tota me nihil esse domo.</span><span class="linebreak"></span>
<span class="line">huc veniet Messalla meus, cui dulcia poma</span><span class="linebreak"></span>
<span class="line indent2">Delia selectis detrahat arboribus;</span><span class="linebreak"></span>
<span class="line">et, tantum venerata decus,<a class="footnoteLink" href="#note_LCL006_218_1" id="target_note_LCL006_218_1"><sup>1</sup></a> hunc sedula curet,</span><span class="linebreak"></span>
<span class="line indent2">huic paret atque epulas ipsa ministra gerat.”</span><span class="linebreak"></span>
<span class="line">haec mihi fingebam quae nunc Eurusque Notusque</span><span class="linebreak"></span>
<span class="line indent2"><span class="br"></span><span class="lineNumber">36</span><span class="br"></span>iactat odoratos vota per Armenios.</span><span class="linebreak"></span>
<span class="line">saepe ego temptavi curas depellere vino:</span><span class="linebreak"></span>
<span class="line indent2">at dolor in lacrimas verterat omne merum.</span><span class="linebreak"></span>
<span class="line">saepe aliam tenui: sed iam cum gaudia adirem,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>admonuit dominae deseruitque Venus.</span><span class="linebreak"></span>
<span class="line">tunc me discedens devotum femina dixit,</span><span class="linebreak"></span>
<span class="line indent2">a pudet, et narrat scire nefanda meam.<a class="footnoteLink" href="#note_LCL006_218_2" id="target_note_LCL006_218_2"><sup>2</sup></a></span><span class="linebreak"></span>
<span class="line">non facit hoc verbis, facie tenerisque lacertis</span><span class="linebreak"></span>
<span class="line indent2">devovet et flavis nostra puella comis.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL006_218_1"><a class="footnoteCrossrefLink" href="#target_note_LCL006_218_1" title="Click to highlight in text"><sup class="lineRef">1</sup>decus <span class="italic">Postgate</span>: virum <span class="italic">A</span></a></li><script type="text/javascript">document.getElementById('note_LCL006_218_1').style.display = "none";</script><li class="note" id="note_LCL006_218_2"><a class="footnoteCrossrefLink" href="#target_note_LCL006_218_2" title="Click to highlight in text"><sup class="lineRef">2</sup>meam <span class="italic">Nodell:</span> mea</a></li><script type="text/javascript">document.getElementById('note_LCL006_218_2').style.display = "none";</script></ul></section></notes></section>