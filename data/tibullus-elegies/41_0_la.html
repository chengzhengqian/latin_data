<section class="div1 language" lang="la"><header><hgroup><h1>Tibvllvs</h1></hgroup></header><section class="div2"><p class="lineGroup">
<span class="line">qualem te memorant Saturno rege fugato</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>victori laudes concinuisse Iovi.</span><span class="linebreak"></span>
<span class="line">tu procul eventura vides, tibi deditus augur</span><span class="linebreak"></span>
<span class="line indent2">scit bene quid fati provida cantet avis;</span><span class="linebreak"></span>
<span class="line">tuque regis sortes, per te praesentit haruspex,</span><span class="linebreak"></span>
<span class="line indent2">lubrica signavit cum deus exta notis;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>te duce Romanos numquam frustrata Sibylla,</span><span class="linebreak"></span>
<span class="line indent2">abdita quae senis fata canit pedibus.</span><span class="linebreak"></span>
<span class="line">Phoebe, sacras Messalinum sine tangere chartas</span><span class="linebreak"></span>
<span class="line indent2">vatis, et ipse precor quid canat illa doce.</span><span class="linebreak"></span>
<span class="line">haec dedit Aeneae sortes, postquam ille parentem</span><span class="linebreak"></span>
<span class="line indent2">dicitur et raptos sustinuisse Lares:</span><span class="linebreak"></span>
<span class="line">nec fore credebat Romam, cum maestus ab alto</span><span class="linebreak"></span>
<span class="line indent2">Ilion ardentes respiceretque deos.</span><span class="linebreak"></span>
<span class="line">(Romulus aeternae nondum formaverat urbis</span><span class="linebreak"></span>
<span class="line indent2">moenia, consorti non habitanda Remo;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>sed tunc pascebant herbosa Palatia vaccae</span><span class="linebreak"></span>
<span class="line indent2">et stabant humiles in Iovis arce casae.</span><span class="linebreak"></span>
<span class="line">lacte madens illic suberat Pan ilicis umbrae</span><span class="linebreak"></span>
<span class="line indent2">et facta agresti lignea falce Pales,</span><span class="linebreak"></span>
<span class="line">pendebatque vagi pastoris in arbore votum,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>garrula silvestri fistula sacra deo,</span><span class="linebreak"></span>
<span class="line">fistula cui semper decrescit harundinis ordo;</span><span class="linebreak"></span>
<span class="line indent2">nam calamus cera iungitur usque minor.</span><span class="linebreak"></span>
<span class="line">at qua Velabri regio patet, ire solebat</span><span class="linebreak"></span>
<span class="line indent2">exiguus pulsa per vada linter aqua.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>iliac saepe gregis diti placitura magistro</span><span class="linebreak"></span>
<span class="line indent2">ad iuvenem festa est vecta puella die,</span><span class="linebreak"></span>
<span class="line">cum qua fecundi redierunt munera ruris,</span><span class="linebreak"></span>
<span class="line indent2">caseus et niveae candidus agnus ovis.)</span><span class="linebreak"></span>
</p></section><notes></notes></section>