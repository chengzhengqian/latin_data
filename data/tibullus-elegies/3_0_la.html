<section class="div1 language" lang="la"><header><hgroup><h1>Tibvllvs</h1></hgroup></header><section class="div2"><p class="lineGroup">
<span class="line">te bellare decet terra, Messalla, marique,</span><span class="linebreak"></span>
<span class="line indent2">ut domus hostiles praeferat exuvias:</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>me retinent vinctum formosae vincla puellae,</span><span class="linebreak"></span>
<span class="line indent2">et sedeo duras ianitor ante fores.</span><span class="linebreak"></span>
<span class="line">non ego laudari curo, mea Delia; tecum</span><span class="linebreak"></span>
<span class="line indent2">dum modo sim, quaeso segnis inersque vocer.</span><span class="linebreak"></span>
<span class="line">te spectem, suprema mihi cum venerit hora;</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>te teneam moriens deficiente manu.</span><span class="linebreak"></span>
<span class="line">flebis et arsuro positum me, Delia, lecto,</span><span class="linebreak"></span>
<span class="line indent2">tristibus et lacrimis oscula mixta dabis.</span><span class="linebreak"></span>
<span class="line">flebis: non tua sunt duro praecordia ferro</span><span class="linebreak"></span>
<span class="line indent2">vincta, nec in tenero stat tibi corde silex.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>illo non iuvenis poterit de funere quisquam</span><span class="linebreak"></span>
<span class="line indent2">lumina, non virgo sicca referre domum.</span><span class="linebreak"></span>
<span class="line">tu manes ne laede meos, sed parce solutis</span><span class="linebreak"></span>
<span class="line indent2">crinibus et teneris, Delia, parce genis.</span><span class="linebreak"></span>
<span class="line">interea, dum fata sinunt, iungamus amores:</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>iam veniet tenebris Mors adoperta caput;</span><span class="linebreak"></span>
<span class="line">iam subrepet iners aetas, nec amare decebit,</span><span class="linebreak"></span>
<span class="line indent2">dicere nec cano blanditias capite.</span><span class="linebreak"></span>
<span class="line">nunc levis est tractanda venus, dum frangere postes</span><span class="linebreak"></span>
<span class="line indent2">non pudet et rixas inseruisse iuvat.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>hic ego dux milesque bonus: vos, signa tubaeque,</span><span class="linebreak"></span>
<span class="line indent2">ite procul, cupidis vulnera ferte viris,</span><span class="linebreak"></span>
<span class="line">ferte et opes: ego composito securus acervo</span><span class="linebreak"></span>
<span class="line indent2">dites despiciam despiciamque famem.</span><span class="linebreak"></span>
</p>
</section><notes></notes></section>