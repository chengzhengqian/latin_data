<section class="div1 language" lang="la"><header><hgroup><h1>Tibvllvs</h1></hgroup></header><section class="div2">
<h3>X</h3>
<p class="lineGroup">
<span class="line"><span class="sc">Qvis</span> fuit, horrendos primus qui protulit enses?</span><span class="linebreak"></span>
<span class="line indent2">quam ferus et vere ferreus ille fuit!</span><span class="linebreak"></span>
<span class="line">tum caedes hominum generi, tum proelia nata,</span><span class="linebreak"></span>
<span class="line indent2">tum brevior dirae mortis aperta via est.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>an nihil ille miser meruit, nos ad mala nostra</span><span class="linebreak"></span>
<span class="line indent2">vertimus, in saevas quod dedit ille feras?</span><span class="linebreak"></span>
<span class="line">divitis hoc vitium est auri, nec bella fuerunt,</span><span class="linebreak"></span>
<span class="line indent2">faginus astabat cum scyphus ante dapes.</span><span class="linebreak"></span>
<span class="line">non arces, non vallus erat, somnumque petebat</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>securus varias dux gregis inter oves.</span><span class="linebreak"></span>
<span class="line">tunc mihi vita foret, Valgi,<a class="footnoteLink" href="#note_LCL006_244_1" id="target_note_LCL006_244_1"><sup>1</sup></a> nec tristia nossem</span><span class="linebreak"></span>
<span class="line indent2">arma nec audissem corde micante tubam.</span><span class="linebreak"></span>
<span class="line">nunc ad bella trahor, et iam quis forsitan hostis</span><span class="linebreak"></span>
<span class="line indent2">haesura in nostro tela gerit latere.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>sed patrii servate Lares: aluistis et idem,</span><span class="linebreak"></span>
<span class="line indent2">cursarem vestros cum tener ante pedes.</span><span class="linebreak"></span>
<span class="line">neu pudeat prisco vos esse e stipite factos:</span><span class="linebreak"></span>
<span class="line indent2">sic veteris sedes incoluistis avi.</span><span class="linebreak"></span>
<span class="line">tunc melius tenuere fidem, cum paupere cultu</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>stabat in exigua ligneus aede deus.</span><span class="linebreak"></span>
<span class="line">hic placatus erat, seu quis libaverat uvam</span><span class="linebreak"></span>
<span class="line indent2">seu dederat sanctae spicea serta comae;</span><span class="linebreak"></span>
<span class="line">atque aliquis voti compos liba ipse ferebat</span><span class="linebreak"></span>
<span class="line indent2">postque comes purum filia parva favum.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>at nobis aerata, Lares, depellite tela,</span><span class="linebreak"></span>
<span class="line indent2">. . . . .</span><span class="linebreak"></span>
<span class="line indent2">hostiaque e plena rustica porcus hara.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL006_244_1"><a class="footnoteCrossrefLink" href="#target_note_LCL006_244_1" title="Click to highlight in text"><sup class="lineRef">1</sup>Valgi <span class="italic">Heyne</span>: vulgi <span class="italic">A</span></a></li><script type="text/javascript">document.getElementById('note_LCL006_244_1').style.display = "none";</script></ul></section></notes></section>