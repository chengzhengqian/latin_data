<section class="div1 language" lang="la"><header><hgroup><h1>Tibvllvs</h1></hgroup></header><section class="div2"><p class="lineGroup">
<span class="line">quisquis amore tenetur, eat tutusque sacerque</span><span class="linebreak"></span>
<span class="line indent2">qualibet; insidias non timuisse decet.</span><span class="linebreak"></span>
<span class="line">non mihi pigra nocent hibernae frigora noctis,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>non mihi cum multa decidit imber aqua.</span><span class="linebreak"></span>
<span class="line">non labor hic laedit, reseret modo Delia postes</span><span class="linebreak"></span>
<span class="line indent2">et vocet ad digiti me taciturna sonum.</span><span class="linebreak"></span>
<span class="line">parcite luminibus, seu vir seu femina fias</span><span class="linebreak"></span>
<span class="line indent2">obvia: celari vult sua furta Venus.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>neu strepitu terrete pedum neu quaerite nomen</span><span class="linebreak"></span>
<span class="line indent2">neu prope fulgenti lumina ferte face.</span><span class="linebreak"></span>
<span class="line">si quis et imprudens aspexerit, occulat ille</span><span class="linebreak"></span>
<span class="line indent2">perque deos omnes se meminisse neget:</span><span class="linebreak"></span>
<span class="line">nam fuerit quicumque loquax, is sanguine natam,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>is Venerem e rabido sentiet esse mari.</span><span class="linebreak"></span>
<span class="line">nec tamen huic credet coniunx tuus, ut mihi verax</span><span class="linebreak"></span>
<span class="line indent2">pollicita est magico saga ministerio.</span><span class="linebreak"></span>
<span class="line">hanc ego de caelo ducentem sidera vidi;</span><span class="linebreak"></span>
<span class="line indent2">fluminis haec rapidi carmine vertit iter.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>haec cantu finditque solum manesque sepulcris</span><span class="linebreak"></span>
<span class="line indent2">elicit et tepido devocat ossa rogo;</span><span class="linebreak"></span>
<span class="line">iam tenet infernas magico stridore catervas,</span><span class="linebreak"></span>
<span class="line indent2">iam iubet aspersas lacte referre pedem.</span><span class="linebreak"></span>
<span class="line">cum libet, haec tristi depellit nubila caelo:</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>cum libet, aestivo convocat orbe nives.</span><span class="linebreak"></span>
<span class="line">sola tenere malas Medeae dicitur herbas,</span><span class="linebreak"></span>
<span class="line indent2">sola feros Hecatae perdomuisse canes.</span><span class="linebreak"></span>
<span class="line">haec mihi composuit cantus, quis fallere posses:</span><span class="linebreak"></span>
<span class="line indent2">ter cane, ter dictis despue carminibus.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>ille nihil poterit de nobis credere cuiquam,</span><span class="linebreak"></span>
<span class="line indent2">non sibi, si in molli viderit ipse toro.</span><span class="linebreak"></span>
</p></section><notes></notes></section>