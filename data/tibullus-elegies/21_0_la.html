<section class="div1 language" lang="la"><header><hgroup><h1>Tibvllvs</h1></hgroup></header><section class="div2"><p class="lineGroup">
<span class="line">sic venias, hodierne; tibi dem turis honores,</span><span class="linebreak"></span>
<span class="line indent2">liba et Mopsopio dulcia melle feram.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>at tibi succrescat proles quae facta parentis</span><span class="linebreak"></span>
<span class="line indent2">augeat et circa stet veneranda senem.</span><span class="linebreak"></span>
<span class="line">nec taceat monumenta viae, quem Tuscula tellus</span><span class="linebreak"></span>
<span class="line indent2">candidaque antiquo detinet Alba Lare.</span><span class="linebreak"></span>
<span class="line">namque opibus congesta tuis hic glarea dura</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>sternitur, hic apta iungitur arte silex.</span><span class="linebreak"></span>
<span class="line">te canat agricola, a magna cum venerit urbe</span><span class="linebreak"></span>
<span class="line indent2">serus, inoffensum rettuleritque pedem.</span><span class="linebreak"></span>
<span class="line">at tu, Natalis multos celebrande per annos,</span><span class="linebreak"></span>
<span class="line indent2">candidior semper candidiorque veni.</span><span class="linebreak"></span>
</p>
<h3>VIII</h3>
<p class="lineGroup">
<span class="line"><span class="sc">Non</span> ego celari possum, quid nutus amantis</span><span class="linebreak"></span>
<span class="line indent2">quidve ferant miti lenia verba sono.</span><span class="linebreak"></span>
<span class="line">nec mihi sunt sortes nec conscia fibra deorum,</span><span class="linebreak"></span>
<span class="line indent2">praecinit eventus nec mihi cantus avis:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ipsa Venus magico religatum bracchia nodo</span><span class="linebreak"></span>
<span class="line indent2">perdocuit multis non sine verberibus.</span><span class="linebreak"></span>
<span class="line">desine dissimulare; deus crudelius urit,</span><span class="linebreak"></span>
<span class="line indent2">quos videt invitos succubuisse sibi.</span><span class="linebreak"></span>
<span class="line">quid tibi nunc molles prodest coluisse capillos</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>saepeque mutatas disposuisse comas,</span><span class="linebreak"></span>
<span class="line">quid fuco splendente genas ornare, quid ungues</span><span class="linebreak"></span>
<span class="line indent2">artificis docta subsecuisse manu?</span><span class="linebreak"></span>
<span class="line">frustra iam vestes, frustra mutantur amictus</span><span class="linebreak"></span>
<span class="line indent2">ansaque compreseos colligat arta pedes.</span><span class="linebreak"></span>
</p></section><notes></notes></section>