<section class="div1 language" lang="la"><header><hgroup><h1>Tibvllvs</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">14a</span><span class="br"></span>ipse deus solitus stabulis expellere vaccas</span><span class="linebreak"></span>
<span class="line indent2"><span class="italic">dicitur â€¦.</span></span><span class="linebreak"></span>
<span class="line"><span class="br"></span><span class="lineNumber">14b</span><span class="br"></span>et miscere novo docuisse coagula lacte,</span><span class="linebreak"></span>
<span class="line indent2"><span class="br"></span><span class="lineNumber">14c</span><span class="br"></span>lacteus et mixtis obriguisse liquor.</span><span class="linebreak"></span>
<span class="line">tunc fiscella levi detexta est vimine iunci,</span><span class="linebreak"></span>
<span class="line indent2">raraque per nexus est via facta sero.</span><span class="linebreak"></span>
<span class="line">o quotiens illo vitulum gestante per agros</span><span class="linebreak"></span>
<span class="line indent2">dicitur occurrens erubuisse soror!</span><span class="linebreak"></span>
<span class="line">o quotiens ausae, caneret dum valle sub alta,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>rumpere mugitu carmina docta boves!</span><span class="linebreak"></span>
<span class="line">saepe duces trepidis petiere oracula rebus,</span><span class="linebreak"></span>
<span class="line indent2">venit et a templis inrita turba domum;</span><span class="linebreak"></span>
<span class="line">saepe horrere sacros doluit Latona capillos,</span><span class="linebreak"></span>
<span class="line indent2">quos admirata est ipsa noverca prius.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>quisquis inornatumque caput crinesque solutos</span><span class="linebreak"></span>
<span class="line indent2">aspiceret, Phoebi quaereret ille comam.</span><span class="linebreak"></span>
<span class="line">Delos ubi nunc, Phoebe, tua est, ubi Delphica Pytho?</span><span class="linebreak"></span>
<span class="line indent2">nempe Amor in parva te iubet esse casa.</span><span class="linebreak"></span>
<span class="line">felices olim, Veneri cum fertur aperte</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>servire aeternos non puduisse deos.</span><span class="linebreak"></span>
<span class="line">fabula nunc ille est: sed cui sua cura puella est,</span><span class="linebreak"></span>
<span class="line indent2">fabula sit mavult quam sine amore deus.</span><span class="linebreak"></span>
<span class="line">at tu, quisquis is es, cui tristi fronte Cupido</span><span class="linebreak"></span>
<span class="line indent2">imperat ut nostra sint tua castra domo</span><span class="linebreak"></span>
<span class="line indent2">. . . . .</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ferrea non venerem sed praedam saecula laudant:</span><span class="linebreak"></span>
<span class="line indent2">praeda tamen multis est operata malis.</span><span class="linebreak"></span>
<span class="line">praeda feras acies cinxit discordibus armis;</span><span class="linebreak"></span>
<span class="line indent2">hinc cruor, hinc caedes mors propiorque venit.</span><span class="linebreak"></span>
</p></section><notes></notes></section>