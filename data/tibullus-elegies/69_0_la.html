<section class="div1 language" lang="la"><header><hgroup><h1>De Svlpicia</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">21</span><span class="br"></span>nil opus est fletu; lacrimis erit aptius uti,</span><span class="linebreak"></span>
<span class="line indent2"><span class="br"></span><span class="lineNumber">22</span><span class="br"></span>si quando fuerit tristior illa tibi.</span><span class="linebreak"></span>
<span class="line"><span class="br"></span><span class="lineNumber">14</span><span class="br"></span>at nunc tota tua est, te solum candida secum</span><span class="linebreak"></span>
<span class="line indent2">cogitat, et frustra credula turba sedet.</span><span class="linebreak"></span>
<span class="line">Phoebe, fave. laus magna tibi tribuetur in uno</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>corpore servato restituisse duos</span><span class="linebreak"></span>
<span class="line"><span class="br"></span><span class="lineNumber">23</span><span class="br"></span>iam celeber, iam laetus eris, cum debita reddet</span><span class="linebreak"></span>
<span class="line indent2">certatim sanctis tutus uterque focis.</span><span class="linebreak"></span>
<span class="line">tunc te felicem dicet pia turba deorum,</span><span class="linebreak"></span>
<span class="line indent2">optabunt artes et sibi quisque tuas.</span><span class="linebreak"></span>
</p>
<h3>XI</h3>
<p class="lineGroup">
<span class="line"><span class="sc">Qui</span> mihi te, Cerinthe, dies dedit, hic mihi sanctus</span><span class="linebreak"></span>
<span class="line indent2">atque inter festos semper habendus erit.</span><span class="linebreak"></span>
<span class="line">te nascente novum Parcae cecinere puellis</span><span class="linebreak"></span>
<span class="line indent2">servitium et dederunt regna superba tibi.</span><span class="linebreak"></span>
<span class="line">uror ego ante alias. iuvat hoc, Cerinthe, quod uror,</span><span class="linebreak"></span>
<span class="line indent2"><span class="br"></span><span class="lineNumber">6</span><span class="br"></span>si tibi de nobis mutuus ignis adest.</span><span class="linebreak"></span>
<span class="line">mutuus adsit amor, per te dulcissima furta</span><span class="linebreak"></span>
<span class="line indent2">perque tuos oculos per Geniumque rogo.</span><span class="linebreak"></span>
<span class="line">mane Geni, cape tura libens votisque faveto,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>si modo, cum de me cogitat, ille calet.</span><span class="linebreak"></span>
<span class="line">quod si forte alios iam nunc suspirat<a class="footnoteLink" href="#note_LCL006_328_1" id="target_note_LCL006_328_1"><sup>1</sup></a> amores,</span><span class="linebreak"></span>
<span class="line indent2">tunc precor infidos, sancte, relinque focos.</span><span class="linebreak"></span>
<span class="line">nec tu sis iniusta, Venus; vel serviat aeque</span><span class="linebreak"></span>
<span class="line indent2">vinctus uterque tibi vel mea vincla leva.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>sed potius valida teneamur uterque catena,</span><span class="linebreak"></span>
<span class="line indent2">nulla queat posthac quam soluisse dies.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL006_328_1"><a class="footnoteCrossrefLink" href="#target_note_LCL006_328_1" title="Click to highlight in text"><sup class="lineRef">1</sup>suspirat <span class="italic">corrected MSS.:</span> suspiret <span class="italic">A</span></a></li><script type="text/javascript">document.getElementById('note_LCL006_328_1').style.display = "none";</script></ul></section></notes></section>