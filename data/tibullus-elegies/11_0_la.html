<section class="div1 language" lang="la"><header><hgroup><h1>Tibvllvs</h1></hgroup></header><section class="div2"><p class="lineGroup">
<span class="line">hic placet, angustis quod equum compescit habenis;</span><span class="linebreak"></span>
<span class="line indent2">hic placidam niveo pectore pellit aquam;</span><span class="linebreak"></span>
<span class="line">hic, quia fortis adest audacia, cepit; at illi</span><span class="linebreak"></span>
<span class="line indent2">virgineus teneras stat pudor ante genas.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>sed ne te capiant, primo si forte negabit,</span><span class="linebreak"></span>
<span class="line indent2">taedia; paulatim sub iuga colla dabit.</span><span class="linebreak"></span>
<span class="line">longa dies homini docuit parere leones,</span><span class="linebreak"></span>
<span class="line indent2">longa dies molli saxa peredit aqua;</span><span class="linebreak"></span>
<span class="line">annus in apricis maturat collibus uvas,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>annus agit certa lucida signa vice.</span><span class="linebreak"></span>
<span class="line">nec iurare time: veneris periuria venti</span><span class="linebreak"></span>
<span class="line indent2">inrita per terras et freta summa ferunt.</span><span class="linebreak"></span>
<span class="line">gratia magna Iovi: vetuit Pater ipse valere,</span><span class="linebreak"></span>
<span class="line indent2">iurasset cupide quidquid ineptus amor;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>perque suas impune sinit Dictynna sagittas</span><span class="linebreak"></span>
<span class="line indent2">adfirmes, crines perque Minerva suos.</span><span class="linebreak"></span>
<span class="line">at si tardus eris errabis. transilit<a class="footnoteLink" href="#note_LCL006_212_1" id="target_note_LCL006_212_1"><sup>1</sup></a> aetas</span><span class="linebreak"></span>
<span class="line indent2">quam cito! non segnis stat remeatque dies.</span><span class="linebreak"></span>
<span class="line">quam cito purpureos deperdit terra colores,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>quam cito formosas populus alta comas.</span><span class="linebreak"></span>
<span class="line">quam iacet, infirmae venere ubi fata senectae,</span><span class="linebreak"></span>
<span class="line indent2">qui prior Eleo est carcere missus equus.</span><span class="linebreak"></span>
<span class="line">vidi iam iuvenem premeret cum serior aetas</span><span class="linebreak"></span>
<span class="line indent2">maerentem stultos praeteriisse dies.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>crudeles divi! serpens novus exuit annos:</span><span class="linebreak"></span>
<span class="line indent2">formae non ullam fata dedere moram.</span><span class="linebreak"></span>
<span class="line">solis aeterna est Baccho Phoeboque iuventas:</span><span class="linebreak"></span>
<span class="line indent2">nam decet intonsus crinis utrumque deum.</span><span class="linebreak"></span>
<span class="line">tu, puero quodcumque tuo temptare libebit,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>cedas: obsequio plurima vincet amor.</span><span class="linebreak"></span>
<span class="line">neu comes ire neges, quamvis via longa paretur</span><span class="linebreak"></span>
<span class="line indent2">et Canis arenti torreat arva siti,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL006_212_1"><a class="footnoteCrossrefLink" href="#target_note_LCL006_212_1" title="Click to highlight in text"><sup class="lineRef">1</sup>transilit <span class="italic">Heinsius</span>: transiet <span class="italic">A</span></a></li><script type="text/javascript">document.getElementById('note_LCL006_212_1').style.display = "none";</script></ul></section></notes></section>