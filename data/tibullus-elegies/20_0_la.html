<section class="div1 language" lang="la"><header><hgroup><h1>Tibvllvs</h1></hgroup></header><section class="div2">
<p class="lineGroup">
<span class="line">Nile pater, quanam possim te dicere causa</span><span class="linebreak"></span>
<span class="line indent2">aut quibus in terris occuluisse caput?</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>te propter nullos tellus tua postulat imbres,</span><span class="linebreak"></span>
<span class="line indent2">arida nec pluvio supplicat herba Iovi.</span><span class="linebreak"></span>
<span class="line">te canit utque suum pubes miratur Osirim</span><span class="linebreak"></span>
<span class="line indent2">barbara, Memphiten plangere docta bovem.</span><span class="linebreak"></span>
<span class="line">primus aratra manu sollerti fecit Osiris</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>et teneram ferro sollicitavit humum,</span><span class="linebreak"></span>
<span class="line">primus inexpertae commisit semina terrae</span><span class="linebreak"></span>
<span class="line indent2">pomaque non notis legit ab arboribus.</span><span class="linebreak"></span>
<span class="line">hic docuit teneram palis adiungere vitem,</span><span class="linebreak"></span>
<span class="line indent2">hic viridem dura caedere falce comam;</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>illi iucundos primum matura sapores</span><span class="linebreak"></span>
<span class="line indent2">expressa incultis uva dedit pedibus.</span><span class="linebreak"></span>
<span class="line">ille liquor docuit voces inflectere cantu,</span><span class="linebreak"></span>
<span class="line indent2">movit et ad certos nescia membra modos:</span><span class="linebreak"></span>
<span class="line">Bacchus et agricolae magno confecta labore</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>pectora laetitiae dissoluenda dedit;</span><span class="linebreak"></span>
<span class="line">Bacchus et adflictis requiem mortalibus adfert.</span><span class="linebreak"></span>
<span class="line indent2">crura licet dura compede pulsa sonent.</span><span class="linebreak"></span>
<span class="line">non tibi sunt tristes curae nec luctus, Osiri,</span><span class="linebreak"></span>
<span class="line indent2">sed chorus et cantus et levis aptus amor,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>sed varii flores et frons redimita corymbis,</span><span class="linebreak"></span>
<span class="line indent2">fusa sed ad teneros lutea palla pedes</span><span class="linebreak"></span>
<span class="line">et Tyriae vestes et dulcis tibia cantu</span><span class="linebreak"></span>
<span class="line indent2">et levis oceultis conscia cista sacris.</span><span class="linebreak"></span>
<span class="line">huc ades et Genium ludis Geniumque choreis</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>concelebra et multo tempora funde mero;</span><span class="linebreak"></span>
<span class="line">illius et nitido stillent unguenta capillo,</span><span class="linebreak"></span>
<span class="line indent2">et capite et collo mollia serta gerat.</span><span class="linebreak"></span>
</p></section><notes></notes></section>