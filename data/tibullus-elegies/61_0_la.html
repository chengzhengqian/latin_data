<section class="div1 language" lang="la"><header><hgroup><h1>Panegyricvs Messallae</h1></hgroup></header><section class="div2"><p class="lineGroup">
<span class="line">victa Maroneo foedatus lumina baccho;</span><span class="linebreak"></span>
<span class="line">vexit et Aeolios placidum per Nerea ventos;</span><span class="linebreak"></span>
<span class="line">incultos adiit Laestrygonas Antiphatenque,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>nobilis Artacie gelida quos inrigat unda;</span><span class="linebreak"></span>
<span class="line">solum nec doctae verterunt pocula Circes,</span><span class="linebreak"></span>
<span class="line">quamvis illa foret Solis genus, apta vel herbis</span><span class="linebreak"></span>
<span class="line">aptaque vel cantu veteres mutare figuras;</span><span class="linebreak"></span>
<span class="line">Cimmerion etiam obscuras accessit ad arces,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>quis numquam candente dies apparuit ortu,</span><span class="linebreak"></span>
<span class="line">seu supra terras Phoebus seu curreret infra;</span><span class="linebreak"></span>
<span class="line">vidit ut inferno Plutonis subdita regno</span><span class="linebreak"></span>
<span class="line">magna deum proles levibus ius diceret<a class="footnoteLink" href="#note_LCL006_312_1" id="target_note_LCL006_312_1"><sup>1</sup></a> umbris;</span><span class="linebreak"></span>
<span class="line">praeteriitque cita Sirenum litora puppi.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>illum inter geminae nantem confinia mortis</span><span class="linebreak"></span>
<span class="line">nec Scyllae saevo conterruit impetus ore,</span><span class="linebreak"></span>
<span class="line">cum canibus rabidas inter fera serperet undas,</span><span class="linebreak"></span>
<span class="line">nec violenta suo consumpsit more Charybdis,</span><span class="linebreak"></span>
<span class="line">vel si sublimis fluctu consurgeret imo,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>vel si interrupto nudaret gurgite pontum.</span><span class="linebreak"></span>
<span class="line">non violata vagi sileantur pascua Solis,</span><span class="linebreak"></span>
<span class="line">non amor et fecunda Atlantidos arva Calypsus,</span><span class="linebreak"></span>
<span class="line">finis et erroris miseri Phaeacia tellus.</span><span class="linebreak"></span>
<span class="line">atque haec seu nostras inter sunt cognita terras,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>fabula sive novum dedit his erroribus orbem,</span><span class="linebreak"></span>
<span class="line">sit labor illius, tua dum facundia, maior.</span><span class="linebreak"></span>
<span class="line indent2">nam te non alius belli tenet aptius artes,</span><span class="linebreak"></span>
<span class="line">qua deceat tutam castris praeducere fossam,</span><span class="linebreak"></span>
<span class="line">qualiter adversos hosti defigere cervos,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>quemve locum ducto melius sit claudere vallo,</span><span class="linebreak"></span>
<span class="line">fontis ubi dulces erumpat terra liquores,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL006_312_1"><a class="footnoteCrossrefLink" href="#target_note_LCL006_312_1" title="Click to highlight in text"><sup class="lineRef">1</sup>ius diceret <span class="italic">Postgate</span>: discurreret <span class="italic">A</span></a></li><script type="text/javascript">document.getElementById('note_LCL006_312_1').style.display = "none";</script></ul></section></notes></section>