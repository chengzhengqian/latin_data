<section class="div1 language" lang="la"><header><hgroup><h1>Tibvllvs</h1></hgroup></header><section class="div2"><p class="lineGroup">
<span class="line">praeda vago iussit geminare pericula ponto,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>bellica cum dubiis rostra dedit ratibus.</span><span class="linebreak"></span>
<span class="line">praedator cupit immensos obsidere campos,</span><span class="linebreak"></span>
<span class="line indent2">ut multa innumera iugera pascat ove;</span><span class="linebreak"></span>
<span class="line">cui lapis externus curae est, urbisque tumultu</span><span class="linebreak"></span>
<span class="line indent2">portatur validis mille columna iugis,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>claudit et indomitum moles mare, lentus ut intra</span><span class="linebreak"></span>
<span class="line indent2">neglegat hibernas piscis adesse minas.</span><span class="linebreak"></span>
<span class="line">at mihi laeta trahant Samiae convivia testae</span><span class="linebreak"></span>
<span class="line indent2">fictaque Cumana lubrica terra rota.</span><span class="linebreak"></span>
<span class="line">eheu divitibus video gaudere puellas:</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>iam veniant praedae, si Venus optat opes:</span><span class="linebreak"></span>
<span class="line">ut mea luxuria Nemesis fluat utque per urbem</span><span class="linebreak"></span>
<span class="line indent2">incedat donis conspicienda meis.</span><span class="linebreak"></span>
<span class="line">illa gerat vestes tenues, quas femina Coa</span><span class="linebreak"></span>
<span class="line indent2">texuit, auratas disposuitque vias;</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>illi sint comites fusci, quos India torret</span><span class="linebreak"></span>
<span class="line indent2">Solis et admotis inficit ignis equis;</span><span class="linebreak"></span>
<span class="line">illi selectos certent praebere colores</span><span class="linebreak"></span>
<span class="line indent2">Africa puniceum purpureumque Tyros.</span><span class="linebreak"></span>
<span class="line">nota loquor. regnum ipse tenet, quem saepe coegit</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>barbara gypsatos ferre catasta pedes.</span><span class="linebreak"></span>
<span class="line">at tibi, dura seges, Nemesim quae abducis ab urbe,</span><span class="linebreak"></span>
<span class="line indent2">persolvat nulla semina Terra fide.</span><span class="linebreak"></span>
<span class="line">et tu, Bacche tener, iucundae consitor uvae,</span><span class="linebreak"></span>
<span class="line indent2">tu quoque devotos, Bacche, relinque lacus.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>haud impune licet formosas tristibus agris</span><span class="linebreak"></span>
<span class="line indent2">abdere; non tanti sunt tua musta, pater.</span><span class="linebreak"></span>
</p></section><notes></notes></section>