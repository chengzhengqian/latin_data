<section class="div1 language" lang="la"><header><hgroup><h1>Lygdamvs</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">15</span><span class="br"></span>et nemora in domibus sacros imitantia lucos</span><span class="linebreak"></span>
<span class="line indent2">aurataeque trabes marmoreumque solum?</span><span class="linebreak"></span>
<span class="line">quidve in Erythraeo legitur quae litore concha</span><span class="linebreak"></span>
<span class="line indent2">tinctaque Sidonio murice lana iuvat,</span><span class="linebreak"></span>
<span class="line">et quae praeterea populus miratur? in illis</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>invidia est; falso plurima vulgus amat.</span><span class="linebreak"></span>
<span class="line">non opibus mentes hominum curaeque levantur;</span><span class="linebreak"></span>
<span class="line indent2">nam Fortuna sua tempora lege regit.</span><span class="linebreak"></span>
<span class="line">sit mihi paupertas tecum iucunda, Neaera:</span><span class="linebreak"></span>
<span class="line indent2">at sine te regum munera nulla volo.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>o niveam quae te poterit mihi reddere lucem!</span><span class="linebreak"></span>
<span class="line indent2">o mihi felicem terque quaterque diem!</span><span class="linebreak"></span>
<span class="line">at si, pro dulci reditu quaecumque voventur,</span><span class="linebreak"></span>
<span class="line indent2">audiat aversa non meus aure deus,</span><span class="linebreak"></span>
<span class="line">nec me regna iuvant nec Lydius aurifer amnis</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>nec quas terrarum sustinet orbis opes.</span><span class="linebreak"></span>
<span class="line">haec alii cupiant; liceat mihi paupere cultu</span><span class="linebreak"></span>
<span class="line indent2">securo cara coniuge posse frui.</span><span class="linebreak"></span>
<span class="line">adsis et timidis faveas, Saturnia, votis,</span><span class="linebreak"></span>
<span class="line indent2">et faveas concha, Cypria, vecta tua.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>aut si fata negant reditum tristesque sorores,</span><span class="linebreak"></span>
<span class="line indent2">stamina quae ducunt quaeque futura canunt,<a class="footnoteLink" href="#note_LCL006_292_1" id="target_note_LCL006_292_1"><sup>1</sup></a></span><span class="linebreak"></span>
<span class="line">me vocet in vastos amnes nigramque paludem</span><span class="linebreak"></span>
<span class="line indent2">dives in ignava luridus Orcus aqua.</span><span class="linebreak"></span>
</p>
<h3>IV</h3>
<p class="lineGroup">
<span class="line"><span class="sc">Di</span> meliora ferant, nec sint mihi somnia vera,</span><span class="linebreak"></span>
<span class="line indent2">quae tulit hesterna pessima nocte quies.</span><span class="linebreak"></span>
<span class="line">ite procul, vani, falsumque avertite visum:</span><span class="linebreak"></span>
<span class="line indent2">desinite in nobis quaerere velle fidem.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL006_292_1"><a class="footnoteCrossrefLink" href="#target_note_LCL006_292_1" title="Click to highlight in text"><sup class="lineRef">1</sup>canunt <span class="italic">Heinsius</span>: neunt <span class="italic">A.</span></a></li><script type="text/javascript">document.getElementById('note_LCL006_292_1').style.display = "none";</script></ul></section></notes></section>