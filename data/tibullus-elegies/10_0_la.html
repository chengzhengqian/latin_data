<section class="div1 language" lang="la"><header><hgroup><h1>Tibvllvs</h1></hgroup></header><section class="div2"><p class="lineGroup">
<span class="line">et Danai proles, Veneris quod numina laesit,</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>in cava Lethaeas dolia portat aquas.</span><span class="linebreak"></span>
<span class="line">illic sit quicumque meos violavit amores,</span><span class="linebreak"></span>
<span class="line indent2">optavit lentas et mihi militias.</span><span class="linebreak"></span>
<span class="line">at tu casta precor maneas, sanctique pudoris</span><span class="linebreak"></span>
<span class="line indent2">adsideat custos sedula semper anus.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>haec tibi fabellas referat positaque lucerna</span><span class="linebreak"></span>
<span class="line indent2">deducat plena stamina longa colu;</span><span class="linebreak"></span>
<span class="line">at circa gravibus pensis adfixa puella</span><span class="linebreak"></span>
<span class="line indent2">paulatim somno fessa remittat opus.</span><span class="linebreak"></span>
<span class="line">tunc veniam subito, nec quisquam nuntiet ante.</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>sed videar caelo missus adesse tibi.</span><span class="linebreak"></span>
<span class="line">tunc mihi, qualis eris longos turbata capillos,</span><span class="linebreak"></span>
<span class="line indent2">obvia nudato, Delia, curre pede.</span><span class="linebreak"></span>
<span class="line">hoc precor, hunc illum nobis Aurora nitentem</span><span class="linebreak"></span>
<span class="line indent2">Luciferum roseis candida portet equis.</span><span class="linebreak"></span>
</p>
<h3>IV</h3>
<p class="lineGroup">
<span class="line">“S<span class="sc">ic</span> umbrosa tibi contingant tecta, Priape,</span><span class="linebreak"></span>
<span class="line indent2">ne capiti soles, ne noceantque nives:</span><span class="linebreak"></span>
<span class="line">quae tua formosos cepit sollertia? certe</span><span class="linebreak"></span>
<span class="line indent2">non tibi barba nitet, non tibi culta coma est;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nudus et hibernae producis frigora brumae,</span><span class="linebreak"></span>
<span class="line indent2">nudus et aestivi tempora sicca Canis.”</span><span class="linebreak"></span>
<span class="line">sic ego: tum Bacchi respondit rustica proles</span><span class="linebreak"></span>
<span class="line indent2">armatus curva sic mihi falce deus.</span><span class="linebreak"></span>
<span class="line">“o fuge te tenerae puerorum credere turbae:</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>nam causam iusti semper amoris habent.</span><span class="linebreak"></span>
</p></section><notes></notes></section>