<section class="div1 language" lang="la"><header><hgroup><h1>Panegyricvs Messallae</h1></hgroup></header><section class="div2"><p class="lineGroup">
<span class="line">Cres tulit, et cunctis Baccho iucundior hospes</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>Icarus, ut puro testantur sidera caelo</span><span class="linebreak"></span>
<span class="line">Erigoneque Canisque, neget ne longior aetas.</span><span class="linebreak"></span>
<span class="line">quin etiam Alcides, deus ascensurus Olympum,</span><span class="linebreak"></span>
<span class="line">laeta Molorcheis posuit vestigia tectis,</span><span class="linebreak"></span>
<span class="line">parvaque caelestis placavit mica, nec illis</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>semper inaurato taurus cadit hostia cornu.</span><span class="linebreak"></span>
<span class="line">hic quoque sit gratus parvus labor, ut tibi possim</span><span class="linebreak"></span>
<span class="line">inde alios aliosque memor componere versus.</span><span class="linebreak"></span>
<span class="line indent2">alter dicat opus magni mirabile mundi,</span><span class="linebreak"></span>
<span class="line">qualis in immenso desederit aere tellus,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>qualis et in curvum pontus confluxerit orbem,</span><span class="linebreak"></span>
<span class="line">et, vagus e terris qua surgere nititur aer,</span><span class="linebreak"></span>
<span class="line">huic ut<a class="footnoteLink" href="#note_LCL006_308_1" id="target_note_LCL006_308_1"><sup>1</sup></a> contextus passim fluat igneus aether,</span><span class="linebreak"></span>
<span class="line">pendentique super claudantur ut omnia caelo:</span><span class="linebreak"></span>
<span class="line">at quodcumque meae poterunt audere camenae,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>seu tibi par poterunt seu, quod spes abnuit, ultra</span><span class="linebreak"></span>
<span class="line">sive minus (certeque canent minus), omne vovemus</span><span class="linebreak"></span>
<span class="line">hoc tibi, nec tanto careat mihi nomine charta.</span><span class="linebreak"></span>
<span class="line">nam quamquam antiquae gentis superant tibi laudes</span><span class="linebreak"></span>
<span class="line">non tua maiorum contenta est gloria fama,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>nec quaeris quid quaque index sub imagine dicat,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL006_308_1"><a class="footnoteCrossrefLink" href="#target_note_LCL006_308_1" title="Click to highlight in text"><sup class="lineRef">1</sup>ut <span class="italic">the corrected MSS.:</span>et <span class="italic">A</span></a></li><script type="text/javascript">document.getElementById('note_LCL006_308_1').style.display = "none";</script></ul></section></notes></section>