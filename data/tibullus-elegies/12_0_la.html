<section class="div1 language" lang="la"><header><hgroup><h1>Tibvllvs</h1></hgroup></header><section class="div2">
<p class="lineGroup">
<span class="line">quamvis praetexat picta ferrugine caelum</span><span class="linebreak"></span>
<span class="line indent2">venturam minitans imbrifer<a class="footnoteLink" href="#note_LCL006_214_1" id="target_note_LCL006_214_1"><sup>1</sup></a> arcus aquam.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>vel si caeruleas puppi volet ire per undas,</span><span class="linebreak"></span>
<span class="line indent2">ipse levem remo per freta pelle ratem.</span><span class="linebreak"></span>
<span class="line">nec te paeniteat duros subiisse labores</span><span class="linebreak"></span>
<span class="line indent2">aut opera insuetas atteruisse manus;</span><span class="linebreak"></span>
<span class="line">nec, velit insidiis altas si claudere valles,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>dum placeas, umeri retia ferre negent.</span><span class="linebreak"></span>
<span class="line">si volet arma, levi temptabis ludere dextra;</span><span class="linebreak"></span>
<span class="line indent2">saepe dabis nudum, vincat ut ille, latus.</span><span class="linebreak"></span>
<span class="line">tunc tibi mitis erit, rapias tum cara licebit</span><span class="linebreak"></span>
<span class="line indent2">oscula: pugnabit, sed tibi rapta<a class="footnoteLink" href="#note_LCL006_214_2" id="target_note_LCL006_214_2"><sup>2</sup></a> dabit.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>rapta dabit primo, post adferet ipse roganti,</span><span class="linebreak"></span>
<span class="line indent2">post etiam collo se implicuisse velit.</span><span class="linebreak"></span>
<span class="line">heu male nunc artes miseras haec saecula tractant:</span><span class="linebreak"></span>
<span class="line indent2">iam tener adsuevit munera velle puer.</span><span class="linebreak"></span>
<span class="line">at tua, qui venerem docuisti vendere primus,</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>quisquis es, infelix urgeat ossa lapis.</span><span class="linebreak"></span>
<span class="line">Pieridas, pueri, doctos et amate poetas,</span><span class="linebreak"></span>
<span class="line indent2">aurea nec superent munera Pieridas.</span><span class="linebreak"></span>
<span class="line">carmine purpurea est Nisi coma; carmina ni sint,</span><span class="linebreak"></span>
<span class="line indent2">ex umero Pelopis non nituisset ebur.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>quem referent Musae, vivet, dum robora tellus,</span><span class="linebreak"></span>
<span class="line indent2">dum caelum stellas, dum vehet amnis aquas.</span><span class="linebreak"></span>
<span class="line">at qui non audit Musas, qui vendit amorem,</span><span class="linebreak"></span>
<span class="line indent2">Idaeae currus ille sequatur Opis,</span><span class="linebreak"></span>
<span class="line">et tercentenas erroribus expleat urbes</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>et secet ad Phrygios vilia membra modos.</span><span class="linebreak"></span>
<span class="line">blanditiis vult esse locum Venus: illa querellis</span><span class="linebreak"></span>
<span class="line indent2">supplicibus, miseris fletibus ilia favet.”</span><span class="linebreak"></span>
</p>
</section><notes><section class="footnotes"><ul><li class="note" id="note_LCL006_214_1"><a class="footnoteCrossrefLink" href="#target_note_LCL006_214_1" title="Click to highlight in text"><sup class="lineRef">1</sup><span class="italic">Rigler.</span> praetexens … amiciat <span class="italic">A</span> (arripiat nimbifer <span class="italic">Delz)</span></a></li><script type="text/javascript">document.getElementById('note_LCL006_214_1').style.display = "none";</script><li class="note" id="note_LCL006_214_2"><a class="footnoteCrossrefLink" href="#target_note_LCL006_214_2" title="Click to highlight in text"><sup class="lineRef">2</sup><span class="italic">Santen</span>: sed tamen apta <span class="italic">A</span></a></li><script type="text/javascript">document.getElementById('note_LCL006_214_2').style.display = "none";</script></ul></section></notes></section>