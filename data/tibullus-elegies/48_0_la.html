<section class="div1 language" lang="la"><header><hgroup><h1>Lygdamvs</h1></hgroup></header><section class="div2">
<h3>Liber Tertivs</h3>
<h3>Lygdami Elegiae</h3>
<h3>I</h3>
<p class="lineGroup">
<span class="line"><span class="sc">Martis</span> Romani festae venere kalendae</span><span class="linebreak"></span>
<span class="line indent2">(exoriens nostris hic fuit annus avis),</span><span class="linebreak"></span>
<span class="line">et vaga nunc certa discurrunt undique pompa</span><span class="linebreak"></span>
<span class="line indent2">perque vias urbis munera perque domos.</span><span class="linebreak"></span>
<span class="line indent1"><span class="br"></span><span class="lineNumber">5</span><span class="br"></span>dicite, Pierides, quonam donetur honore</span><span class="linebreak"></span>
<span class="line indent2">seu mea, seu fallor, cara Neaera tamen.</span><span class="linebreak"></span>
<span class="line">“carmine formosae, pretio capiuntur avarae:</span><span class="linebreak"></span>
<span class="line indent2">gaudeat, ut digna est, versibus illa tuis.</span><span class="linebreak"></span>
<span class="line">lutea sed niveum involvat membrana libellum,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>pumex et canas tondeat ante comas,</span><span class="linebreak"></span>
<span class="line">summaque praetexat tenuis fastigia chartae,</span><span class="linebreak"></span>
<span class="line indent2">indicet ut nomen littera facta tuum,</span><span class="linebreak"></span>
<span class="line">atque inter geminas pingantur cornua frontes:</span><span class="linebreak"></span>
<span class="line indent2">sic etenim comptum mittere oportet opus.”</span><span class="linebreak"></span>
<span class="line indent1"><span class="br"></span><span class="lineNumber">15</span><span class="br"></span>per vos, auctores huius mihi carminis, oro</span><span class="linebreak"></span>
<span class="line indent2">Castaliamque umbram Pieriosque lacus,</span><span class="linebreak"></span>
<span class="line">ite domum cultumque illi donate libellum,</span><span class="linebreak"></span>
<span class="line indent2">sicut erit; nullus defluat inde color.</span><span class="linebreak"></span>
<span class="line">illa mihi referet, sit nostri mutua cura,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>an minor, an toto pectore deciderim.</span><span class="linebreak"></span>
</p></section><notes></notes></section>