<section class="div1 language" lang="la"><header><hgroup><h1>Tibvllvs</h1></hgroup></header><section class="div2">
<p class="lineGroup">
<span class="line">et pedibus praetemptat iter suspensa timore,</span><span class="linebreak"></span>
<span class="line indent2">explorat caecas cui manus ante vias.</span><span class="linebreak"></span>
<span class="line">a miseri, quos hic graviter deus urget! at ille</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>felix, cui placidus leniter adflat Amor.</span><span class="linebreak"></span>
<span class="line">sancte, veni dapibus festis; sed pone sagittas</span><span class="linebreak"></span>
<span class="line indent2">et procul ardentes hinc precor abde faces.</span><span class="linebreak"></span>
<span class="line">vos celebrem cantate deum pecorique vocate</span><span class="linebreak"></span>
<span class="line indent2">voce; palam pecori, clam sibi quisque vocet.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>aut etiam sibi quisque palam: nam turba iocosa</span><span class="linebreak"></span>
<span class="line indent2">obstrepit et Phrygio tibia curva sono.</span><span class="linebreak"></span>
<span class="line">ludite: iam Nox iungit equos, currumque sequuntur</span><span class="linebreak"></span>
<span class="line indent2">matrix lascivo sidera fulva choro,</span><span class="linebreak"></span>
<span class="line">postque venit tacitus furvis circumdatus alis</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>Somnus et incerto Somnia nigra pede.</span><span class="linebreak"></span>
</p>
<h3>II</h3>
<p class="lineGroup">
<span class="line"><span class="sc">Dicamvs</span> bona verba: venit Natalis ad aras:</span><span class="linebreak"></span>
<span class="line indent2">quisquis ades, lingua, vir mulierque, fave.</span><span class="linebreak"></span>
<span class="line">urantur pia tura focis, urantur odores</span><span class="linebreak"></span>
<span class="line indent2">quos tener e terra divite mittit Arabs.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ipse suos Genius adsit visurus honores,</span><span class="linebreak"></span>
<span class="line indent2">cui decorent sanctas mollia serta comas.</span><span class="linebreak"></span>
<span class="line">illius puro destillent tempora nardo,</span><span class="linebreak"></span>
<span class="line indent2">ille satur libo sit madeatque mero,</span><span class="linebreak"></span>
<span class="line">adnuat et, Cornute, tibi, quodcumque rogabis.</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>en age (quid cessas? adnuit ille) roga.</span><span class="linebreak"></span>
</p></section><notes></notes></section>