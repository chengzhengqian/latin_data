<section class="div1 language" lang="la"><header><hgroup><h1>Tibvllvs</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">45</span><span class="br"></span>at bona quae nec avara fuit, centum licet annos</span><span class="linebreak"></span>
<span class="line indent2">vixerit, ardentem flebitur ante rogum;</span><span class="linebreak"></span>
<span class="line">atque aliquis senior veteres veneratus amores</span><span class="linebreak"></span>
<span class="line indent2">annua constructo serta dabit tumulo,</span><span class="linebreak"></span>
<span class="line">et “bene” discedens dicet “placideque quiescas,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>terraque securae sit super ossa levis.”</span><span class="linebreak"></span>
<span class="line">vera quidem moneo, sed prosunt quid mihi vera?</span><span class="linebreak"></span>
<span class="line indent2">illius est nobis lege colendus amor.</span><span class="linebreak"></span>
<span class="line">quin etiam, sedes iubeat si vendere avitas,</span><span class="linebreak"></span>
<span class="line indent2">ite sub imperium sub titulumque, Lares.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>quidquid habet Circe, quidquid Medea veneni,</span><span class="linebreak"></span>
<span class="line indent2">quidquid et herbarum Thessala terra gerit.</span><span class="linebreak"></span>
<span class="line">et quod, ubi indomitis gregibus Venus adflat amores,</span><span class="linebreak"></span>
<span class="line indent2">hippomanes cupidae stillat ab inguine equae,</span><span class="linebreak"></span>
<span class="line">si modo me placido videat Nemesis mea vultu,</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>mille alias herbas misceat illa, bibam.</span><span class="linebreak"></span>
</p>
<h3>V</h3>
<p class="lineGroup">
<span class="line"><span class="sc">Phoebe</span>, fave; novus ingreditur tua templa sacerdos;</span><span class="linebreak"></span>
<span class="line indent2">huc age cum cithara carminibusque veni.</span><span class="linebreak"></span>
<span class="line">nunc te vocales impellere pollice chordas,</span><span class="linebreak"></span>
<span class="line indent2">nunc precor ad laudis flectere verba modos.<a class="footnoteLink" href="#note_LCL006_270_1" id="target_note_LCL006_270_1"><sup>1</sup></a></span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ipse triumphali devinctus tempora lauro,</span><span class="linebreak"></span>
<span class="line indent2">dum cumulant aras, ad tua sacra veni.</span><span class="linebreak"></span>
<span class="line">sed nitidus pulcherque veni; nunc indue vestem</span><span class="linebreak"></span>
<span class="line indent2">sepositam, longas nunc bene pecte comas,</span><span class="linebreak"></span>
</p></section><notes><section class="footnotes"><ul><li class="note" id="note_LCL006_270_1"><a class="footnoteCrossrefLink" href="#target_note_LCL006_270_1" title="Click to highlight in text"><sup class="lineRef">1</sup>laudis … modos ψ: laudes … meas <span class="italic">A</span></a></li><script type="text/javascript">document.getElementById('note_LCL006_270_1').style.display = "none";</script></ul></section></notes></section>