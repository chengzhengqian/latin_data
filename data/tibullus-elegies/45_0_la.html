<section class="div1 language" lang="la"><header><hgroup><h1>Tibvllvs</h1></hgroup></header><section class="div2"><p class="lineGroup">
<span class="line">quod si militibus parces, erit hic quoque miles,</span><span class="linebreak"></span>
<span class="line indent2">ipse levem galea qui sibi portet aquam.</span><span class="linebreak"></span>
<span class="line">castra peto, valeatque Venus valeantque puellae;</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>et mihi sunt vires, et mihi facta tuba est.</span><span class="linebreak"></span>
<span class="line">magna loquor, sed magnifice mihi magna locuto</span><span class="linebreak"></span>
<span class="line indent2">excutiunt clausae fortia verba fores.</span><span class="linebreak"></span>
<span class="line">iuravi quotiens rediturum ad limina numquam!</span><span class="linebreak"></span>
<span class="line indent2">cum bene iuravi, pes tamen ipse redit.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>acer Amor, fractas utinam tua tela sagittas,</span><span class="linebreak"></span>
<span class="line indent2">si licet, extinctas aspiciamque faces!</span><span class="linebreak"></span>
<span class="line">tu miserum torques, tu me mihi dira precari</span><span class="linebreak"></span>
<span class="line indent2">cogis et insana mente nefanda loqui.</span><span class="linebreak"></span>
<span class="line">iam mala finissem leto, sed credula vitam</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>spes fovet et fore cras semper ait melius.</span><span class="linebreak"></span>
<span class="line">spes alit agricolas, spes sulcis credit aratis</span><span class="linebreak"></span>
<span class="line indent2">semina quae magno faenore reddat ager;</span><span class="linebreak"></span>
<span class="line">haec laqueo volucres, haec captat harundine pisces,</span><span class="linebreak"></span>
<span class="line indent2">cum tenues hamos abdidit ante cibus;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>spes etiam valida solatur compede vinctum:</span><span class="linebreak"></span>
<span class="line indent2">crura sonant ferro, sed canit inter opus;</span><span class="linebreak"></span>
<span class="line">spes facilem Nemesim spondet mihi, sed negat illa.</span><span class="linebreak"></span>
<span class="line indent2">ei mihi, ne vincas, dura puella, deam.</span><span class="linebreak"></span>
<span class="line">parce, per immatura tuae precor ossa sororis:</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>sic bene sub tenera parva quiescat humo.</span><span class="linebreak"></span>
<span class="line">illa mihi sancta est; illius dona sepulcro</span><span class="linebreak"></span>
<span class="line indent2">et madefacta meis serta feram lacrimis;</span><span class="linebreak"></span>
<span class="line">illius ad tumulum fugiam supplexque sedebo</span><span class="linebreak"></span>
<span class="line indent2">et mea cum muto fata querar cinere.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>non feret usque suum te propter flere clientem:</span><span class="linebreak"></span>
<span class="line indent2">illius ut verbis, sis mihi lenta veto,</span><span class="linebreak"></span>
</p></section><notes></notes></section>