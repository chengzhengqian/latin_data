<section class="div1 language" lang="la"><header><hgroup><h1>Panegyricvs Messallae</h1></hgroup></header><section class="div2">
<p class="lineGroup">
<span class="line">sed generis priscos contendis vincere honores,</span><span class="linebreak"></span>
<span class="line">quam tibi maiores maius decus ipse futuris:</span><span class="linebreak"></span>
<span class="line">at tua non titulus capiet sub nomine facta,</span><span class="linebreak"></span>
<span class="line">aeterno sed erunt tibi magna volumina versu,</span><span class="linebreak"></span>
<span class="line indent1"><span class="br"></span><span class="lineNumber">35</span><span class="br"></span>convenientque tuas cupidi componere laudes</span><span class="linebreak"></span>
<span class="line">undique quique canent vincto pede quique soluto.</span><span class="linebreak"></span>
<span class="line">quis potior, certamen erit: sim victor in illis,</span><span class="linebreak"></span>
<span class="line">ut nostrum tantis inscribam nomen in actis.</span><span class="linebreak"></span>
<span class="line indent2">nam quis te maiora gerit castrisve forove?</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>nec tamen hic aut hic tibi laus maiorve minorve,</span><span class="linebreak"></span>
<span class="line"><span class="br"></span><span class="lineNumber">41</span><span class="br"></span>iusta pari premitur veluti cum pondere libra,</span><span class="linebreak"></span>
<span class="line"><span class="br"></span><span class="lineNumber">43</span><span class="br"></span>qualis, inaequatum si quando onus urget utrimque,</span><span class="linebreak"></span>
<span class="line"><span class="br"></span><span class="lineNumber">44</span><span class="br"></span>instabilis natat alterno depressior orbe,</span><span class="linebreak"></span>
<span class="line"><span class="br"></span><span class="lineNumber">42</span><span class="br"></span>prona nec hac plus parte sedet nec surgit ab illa.</span><span class="linebreak"></span>
<span class="line indent2"><span class="br"></span><span class="lineNumber">45</span><span class="br"></span>nam seu diversi fremat inconstantia vulgi,</span><span class="linebreak"></span>
<span class="line">non alius sedare queat; seu iudicis ira</span><span class="linebreak"></span>
<span class="line">sit placanda, tuis poterit mitescere verbis.</span><span class="linebreak"></span>
<span class="line">non Pylos aut Ithace tantos genuisse feruntur</span><span class="linebreak"></span>
<span class="line">Nestora vel parvae magnum decus urbis Vlixem,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>vixerit ille senex quamvis, dum terna per orbem</span><span class="linebreak"></span>
<span class="line">saecula fertilibus Titan decurreret horis,</span><span class="linebreak"></span>
<span class="line">ille per ignotas audax erraverit urbes,</span><span class="linebreak"></span>
<span class="line">qua maris extremis tellus includitur undis.</span><span class="linebreak"></span>
<span class="line">nam Ciconumque manus adversis reppulit armis;</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>nec valuit lotos coeptos avertere cursus;</span><span class="linebreak"></span>
<span class="line">cessit et Aetnaeae Neptunius incola rupis</span><span class="linebreak"></span>
</p></section><notes></notes></section>