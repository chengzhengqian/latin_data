<section class="div1 language" lang="la"><header><hgroup><h1>Incerti Avctoris</h1></hgroup></header><section class="div2">
<h3>XVIII</h3>
<p class="lineGroup">
<span class="line"><span class="sc">Ne</span> tibi sim, mea lux, aeque iam fervida cura</span><span class="linebreak"></span>
<span class="line indent2">ac videor paucos ante fuisse dies,</span><span class="linebreak"></span>
<span class="line">si quicquam tota commisi stulta iuventa</span><span class="linebreak"></span>
<span class="line indent2">cuius me fatear paenituisse magis,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>hesterna quam te solum quod nocte reliqui,</span><span class="linebreak"></span>
<span class="line indent2">ardorem cupiens dissimulare meum.</span><span class="linebreak"></span>
</p>
<h3>Incerti Avctoris</h3>
<h3>XIX</h3>
<p class="lineGroup">
<span class="line"><span class="sc">Nvlla</span> tuum nobis subducet femina lectum;</span><span class="linebreak"></span>
<span class="line indent2">hoc primum iuncta est foedere nostra venus.</span><span class="linebreak"></span>
<span class="line">tu mihi sola places, nec iam te praeter in urbe</span><span class="linebreak"></span>
<span class="line indent2">formosa est oculis ulla puella meis.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>atque utinam posses uni mihi bella videri!</span><span class="linebreak"></span>
<span class="line indent2">displiceas aliis; sic ego tutus ero.</span><span class="linebreak"></span>
<span class="line">nil opus invidia est; procul absit gloria vulgi:</span><span class="linebreak"></span>
<span class="line indent2">qui sapit, in tacito gaudeat ille sinu.</span><span class="linebreak"></span>
<span class="line">sic ego secretis possum bene vivere silvis,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>qua nulla humano sit via trita pede.</span><span class="linebreak"></span>
<span class="line">tu mihi curarum requies, tu nocte vel atra</span><span class="linebreak"></span>
<span class="line indent2">lumen, et in solis tu mihi turba locis.</span><span class="linebreak"></span>
<span class="line">nunc licet e caelo mittatur amica Tibullo,</span><span class="linebreak"></span>
<span class="line indent2">mittetur frustra deficietque venus.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>hoc tibi sancta tuae Iunonis numina iuro,</span><span class="linebreak"></span>
<span class="line indent2">quae sola ante alios est mihi magna deos.</span><span class="linebreak"></span>
<span class="line">quid facio demens? eheu mea pignora cedo.</span><span class="linebreak"></span>
<span class="line indent2">iuravi stulte; proderat iste timor.</span><span class="linebreak"></span>
</p></section><notes></notes></section>