<section class="div1 language" lang="la"><header><hgroup><h1>Panegyricvs Messallae</h1></hgroup></header><section class="div2">
<p class="lineGroup">
<span class="line">etsi perque suos fallax iuravit ocellos</span><span class="linebreak"></span>
<span class="line indent2">Iunonemque suam perque suam Venerem,</span><span class="linebreak"></span>
<span class="line">nulla fides inerit: periuria ridet amantum</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>Iuppiter et ventos inrita ferre iubet.</span><span class="linebreak"></span>
<span class="line">ergo quid totiens fallacis verba puellae</span><span class="linebreak"></span>
<span class="line indent2">conqueror? ite a me, seria verba, precor.</span><span class="linebreak"></span>
<span class="line">quam vellem tecum longas requiescere noctes</span><span class="linebreak"></span>
<span class="line indent2">et tecum longos pervigilare dies,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>perfida nec merito nobis nec amica merenti,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>perfida, sed, quamvis perfida, cara tamen!</span><span class="linebreak"></span>
<span class="line">Naida Bacchus amat: cessas, o lente minister?</span><span class="linebreak"></span>
<span class="line indent2">temperet annosum Marcia lympha merum.</span><span class="linebreak"></span>
<span class="line">non ego, si fugit nostrae convivia mensae</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>ignotum cupiens vana puella torum.</span><span class="linebreak"></span>
<span class="line">sollicitus repetam tota suspiria nocte.</span><span class="linebreak"></span>
<span class="line indent2">i, puer, et liquidum fortius adde merum.</span><span class="linebreak"></span>
<span class="line">iam dudum Syrio madefactus tempora nardo</span><span class="linebreak"></span>
<span class="line indent2">debueram sertis implicuisse comas.</span><span class="linebreak"></span>
</p>
<h3>Panegyricvs Messallae</h3>
<h3>VII</h3>
<p class="lineGroup">
<span class="line"><span class="sc">Te</span>, Messalla, canam, quamquam me cognita virtus</span><span class="linebreak"></span>
<span class="line">terret. ut infirmae nequeant subsistere vires,</span><span class="linebreak"></span>
<span class="line">incipiam tamen ac, meritas si carmina laudes</span><span class="linebreak"></span>
<span class="line">deficiant, humilis tantis sim conditor actis,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nec tua praeter te chartis intexere quisquam</span><span class="linebreak"></span>
<span class="line">facta queat, dictis ut non maiora supersint,</span><span class="linebreak"></span>
<span class="line">est nobis voluisse satis. nec munera parva</span><span class="linebreak"></span>
<span class="line">respueris. etiam Phoebo gratissima dona</span><span class="linebreak"></span>
</p></section><notes></notes></section>