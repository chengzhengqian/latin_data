<section class="div1 language" lang="la"><header><hgroup><h1>Tibvllvs</h1></hgroup></header><section class="div2"><p class="lineGroup">
<span class="line">semper sint externa tuo vestigia lecto</span><span class="linebreak"></span>
<span class="line indent2">et pateat cupidis semper aperta domus;</span><span class="linebreak"></span>
<span class="line">nec lasciva soror dicatur plura bibisse</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>pocula vel plures emeruisse viros.</span><span class="linebreak"></span>
<span class="line">illam saepe ferunt convivia ducere baccho,</span><span class="linebreak"></span>
<span class="line indent2">dum rota Luciferi provocet orta diem;</span><span class="linebreak"></span>
<span class="line">illa nulla queat melius consumere noctem</span><span class="linebreak"></span>
<span class="line indent2">aut operis varias disposuisse vices.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>at tua perdidicit; nec tu, stultissime, sentis,</span><span class="linebreak"></span>
<span class="line indent2">cum tibi non solita corpus ab arte movet.</span><span class="linebreak"></span>
<span class="line">tune putas illam pro te disponere crines</span><span class="linebreak"></span>
<span class="line indent2">aut tenues denso pectere dente comas?</span><span class="linebreak"></span>
<span class="line">istane persuadet facies, auroque lacertos</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>vinciat et Tyrio prodeat apta sinu?</span><span class="linebreak"></span>
<span class="line">non tibi sed iuveni cuidam vult bella videri,</span><span class="linebreak"></span>
<span class="line indent2">devoveat pro quo remque domumque tuam.</span><span class="linebreak"></span>
<span class="line">nec facit hoc vitio, sed corpora foeda podagra</span><span class="linebreak"></span>
<span class="line indent2">et senis amplexus culta puella fugit.</span><span class="linebreak"></span>
<span class="line">huic tamen accubuit noster puer: hunc ego credam</span><span class="linebreak"></span>
<span class="line indent2"><span class="br"></span><span class="lineNumber">76</span><span class="br"></span>cum trucibus venerem iungere posse feris.</span><span class="linebreak"></span>
<span class="line">blanditiasne meas aliis tu vendere es ausus,</span><span class="linebreak"></span>
<span class="line indent2">tune aliis demens oscula ferre mea?</span><span class="linebreak"></span>
<span class="line">tum flebis, cum me vinctum puer alter habebit</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>et geret in regno regna superba tuo.</span><span class="linebreak"></span>
<span class="line">at tua tum me poena iuvet, Venerique merenti</span><span class="linebreak"></span>
<span class="line indent2">fixa notet casus aurea palma meos:</span><span class="linebreak"></span>
<span class="line"><span class="sc">hanc tibi fallaci resolvtvs amore tibvllvs</span></span><span class="linebreak"></span>
<span class="line indent2"><span class="sc">dedicat et grata sis dea mente rogat</span>.</span><span class="linebreak"></span>
</p>
</section><notes></notes></section>