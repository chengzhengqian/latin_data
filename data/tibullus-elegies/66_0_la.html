<section class="div1 language" lang="la"><header><hgroup><h1>De Svlpicia</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">200</span><span class="br"></span>posse Meleteas nec mallem vincere chartas.</span><span class="linebreak"></span>
<span class="line">quod tibi si versus noster, totusve minusve,</span><span class="linebreak"></span>
<span class="line">vel bene sit notus, summo vel inerret in ore,</span><span class="linebreak"></span>
<span class="line">nulla mihi statuent finem te fata canendi.</span><span class="linebreak"></span>
<span class="line">quin etiam mea tunc tumulus cum texerit ossa,</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>seu matura dies celerem properat mihi mortem,</span><span class="linebreak"></span>
<span class="line">longa manet seu vita, tamen, mutata figura</span><span class="linebreak"></span>
<span class="line">seu me finget equum rigidos percurrere campos</span><span class="linebreak"></span>
<span class="line">doctum seu tardi pecoris sim gloria taurus</span><span class="linebreak"></span>
<span class="line">sive ego per liquidum volucris vehar aera pennis,</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>quandocumque hominem me longa receperit aetas,</span><span class="linebreak"></span>
<span class="line">inceptis de te subtexam carmina chartis.</span><span class="linebreak"></span>
</p>
<h3>De Svlpicia Incerti Avctoris Elegiae</h3>
<h3>VIII</h3>
<p class="lineGroup">
<span class="line"><span class="sc">Svlpicia</span> est tibi culta tuis, Mars magne, kalendis;</span><span class="linebreak"></span>
<span class="line indent2">spectatum e caelo, si sapis, ipse veni.</span><span class="linebreak"></span>
<span class="line">hoc Venus ignoscet: at tu, violente, caveto</span><span class="linebreak"></span>
<span class="line indent2">ne tibi miranti turpiter arma cadant.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>illius ex oculis, cum vult exurere divos,</span><span class="linebreak"></span>
<span class="line indent2">accendit geminas lampadas acer Amor.</span><span class="linebreak"></span>
<span class="line">illam, quidquid agit, quoquo vestigia movit,</span><span class="linebreak"></span>
<span class="line indent2">componit furtim subsequiturque Decor.</span><span class="linebreak"></span>
<span class="line">seu solvit crines, fusis decet esse capillis;</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>seu compsit, comptis est veneranda comis.</span><span class="linebreak"></span>
<span class="line">urit, seu Tyria voluit procedere palla;</span><span class="linebreak"></span>
<span class="line indent2">urit, seu nivea candida veste venit.</span><span class="linebreak"></span>
</p></section><notes></notes></section>