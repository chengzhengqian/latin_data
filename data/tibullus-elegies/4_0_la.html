<section class="div1 language" lang="la"><header><hgroup><h1>Tibvllvs</h1></hgroup></header><section class="div2">
<h3>II</h3>
<p class="lineGroup">
<span class="line"><span class="sc">Adde</span> merum vinoque novos compesce dolores,</span><span class="linebreak"></span>
<span class="line indent2">occupet ut fessi lumina victa sopor;</span><span class="linebreak"></span>
<span class="line">neu quisquam multo percussum tempora baccho</span><span class="linebreak"></span>
<span class="line indent2">excitet, infelix dum requiescit amor.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nam posita est nostrae custodia saeva puellae,</span><span class="linebreak"></span>
<span class="line indent2">clauditur et dura ianua firma sera.</span><span class="linebreak"></span>
<span class="line">ianua difficilis domini, te verberet imber,</span><span class="linebreak"></span>
<span class="line indent2">te Iovis imperio fulmina missa petant.</span><span class="linebreak"></span>
<span class="line">ianua, iam pateas uni mihi victa querellis,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>neu furtim verso cardine aperta sones.</span><span class="linebreak"></span>
<span class="line">et mala si qua tibi dixit dementia nostra,</span><span class="linebreak"></span>
<span class="line indent2">ignoscas; capiti sint precor illa meo.</span><span class="linebreak"></span>
<span class="line">te meminisse decet quae plurima voce peregi</span><span class="linebreak"></span>
<span class="line indent2">supplice cum posti florida serta darem.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>tu quoque ne timide custodes, Delia, falle.</span><span class="linebreak"></span>
<span class="line indent2">audendum est: fortes adiuvat ipsa Venus.</span><span class="linebreak"></span>
<span class="line">illa favet seu quis iuvenis nova limina temptat</span><span class="linebreak"></span>
<span class="line indent2">seu reserat fixo dente puella fores;</span><span class="linebreak"></span>
<span class="line">illa docet furtim molli derepere lecto,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>illa pedem nullo ponere posse sono,</span><span class="linebreak"></span>
<span class="line">illa viro coram nutus conferre loquaces</span><span class="linebreak"></span>
<span class="line indent2">blandaque compositis abdere verba notis.</span><span class="linebreak"></span>
<span class="line">nec docet hoc omnes, sed quos nec inertia tardat</span><span class="linebreak"></span>
<span class="line indent2">nec vetat obscura surgere nocte timor.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>en ego cum tenebris tota vagor anxius urbe,</span><span class="linebreak"></span>
<span class="line indent2"><span class="italic">securum in tenebris me facit esse Venus</span>,</span><span class="linebreak"></span>
<span class="line"><span class="br"></span><span class="lineNumber">25a</span><span class="br"></span>nec sinit occurrat quisquam qui corpora ferro</span><span class="linebreak"></span>
<span class="line indent2">vulneret aut rapta praemia veste petat.</span><span class="linebreak"></span>
</p></section><notes></notes></section>