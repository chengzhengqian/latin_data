<section class="div1 language" lang="la"><header><hgroup><h1>Tibvllvs</h1></hgroup></header><section class="div2"><p class="lineGroup">
<span class="line">neu seges eludat messem fallacibus herbis,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>neu timeat celeres tardior agna lupos.</span><span class="linebreak"></span>
<span class="line">tunc nitidus plenis confisus rusticus agris</span><span class="linebreak"></span>
<span class="line indent2">ingeret ardenti grandia ligna foco,</span><span class="linebreak"></span>
<span class="line">turbaque vernarum, saturi bona signa coloni,</span><span class="linebreak"></span>
<span class="line indent2">ludet et ex virgis extruet ante casas.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>eventura precor: viden ut felicibus extis</span><span class="linebreak"></span>
<span class="line indent2">significet placidos nuntia fibra deos?</span><span class="linebreak"></span>
<span class="line">nunc mihi fumosos veteris proferte Falernos</span><span class="linebreak"></span>
<span class="line indent2">consulis et Chio solvite vincla cado.</span><span class="linebreak"></span>
<span class="line">vina diem celebrent; non festa luca madere</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>est rubor, errantes et male ferre pedes.</span><span class="linebreak"></span>
<span class="line">sed “bene Messallam” sua quisque ad pocula dicat,</span><span class="linebreak"></span>
<span class="line indent2">nomen et absentis singula verba sonent.</span><span class="linebreak"></span>
<span class="line">gentis Aquitanae celeber Messalla triumphis</span><span class="linebreak"></span>
<span class="line indent2">et magna intonsis gloria victor avis,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>huc ades aspiraque mihi, dum carmine nostro</span><span class="linebreak"></span>
<span class="line indent2">redditur agricolis gratia caelitibus.</span><span class="linebreak"></span>
<span class="line">rura cano rurisque deos. his vita magistris</span><span class="linebreak"></span>
<span class="line indent2">desuevit querna pellere glande famem;</span><span class="linebreak"></span>
<span class="line">illi compositis primum docuere tigillis</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>exiguam viridi fronde operire domum;</span><span class="linebreak"></span>
<span class="line">illi etiam tauros primi docuisse feruntur</span><span class="linebreak"></span>
<span class="line indent2">servitium et plaustro supposuisse rotam.</span><span class="linebreak"></span>
<span class="line">tum victus abiere feri, tum consita pomus,</span><span class="linebreak"></span>
<span class="line indent2">tum bibit inriguas fertilis hortus aquas,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>aurea tum pressos pedibus dedit uva liquores</span><span class="linebreak"></span>
<span class="line indent2">mixtaque securo est sobria lympha mero.</span><span class="linebreak"></span>
</p></section><notes></notes></section>