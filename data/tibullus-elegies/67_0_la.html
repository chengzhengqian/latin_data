<section class="div1 language" lang="la"><header><hgroup><h1>De Svlpicia</h1></hgroup></header><section class="div2"><p class="lineGroup">
<span class="line">talis in aeterno felix Vertumnus Olympo</span><span class="linebreak"></span>
<span class="line indent2">mille habet ornatus, mille decenter habet.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>sola puellarum digna est cui mollia caris</span><span class="linebreak"></span>
<span class="line indent2">vellera det sucis bis madefacta Tyros,</span><span class="linebreak"></span>
<span class="line">possideatque, metit quidquid bene olentibus arvis</span><span class="linebreak"></span>
<span class="line indent2">cultor odoratae dives Arabs segetis,</span><span class="linebreak"></span>
<span class="line">et quascumque niger rubro de litore gemmas</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>proximus Eois colligit Indus aquis.</span><span class="linebreak"></span>
<span class="line">hanc vos, Pierides, festis cantate kalendis,</span><span class="linebreak"></span>
<span class="line indent2">et testudinea Phoebe superbe lyra.</span><span class="linebreak"></span>
<span class="line">hoc sollemne sacrum multos haec sumet in annos;</span><span class="linebreak"></span>
<span class="line indent2">dignior est vestro nulla puella choro.</span><span class="linebreak"></span>
</p>
<h3>IX</h3>
<p class="lineGroup">
<span class="line"><span class="sc">Parce</span> meo iuveni, seu quis bona pascua campi</span><span class="linebreak"></span>
<span class="line indent2">seu colis umbrosi devia montis aper,</span><span class="linebreak"></span>
<span class="line">nec tibi sit duros acuisse in proelia dentes;</span><span class="linebreak"></span>
<span class="line indent2">incolumem custos hunc mihi servet Amor.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>sed procul abducit venandi Delia cura.</span><span class="linebreak"></span>
<span class="line indent2">o pereant silvae deficiantque canes!</span><span class="linebreak"></span>
<span class="line">quis furor est, quae mens densos indagine colles</span><span class="linebreak"></span>
<span class="line indent2">claudentem teneras laedere velle manus?</span><span class="linebreak"></span>
<span class="line">quidve iuvat furtim latebras intrare ferarum</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>candidaque hamatis crura notare rubis?</span><span class="linebreak"></span>
<span class="line">sed tamen, ut tecum liceat, Cerinthe, vagari,</span><span class="linebreak"></span>
<span class="line indent2">ipsa ego per montes retia torta feram,</span><span class="linebreak"></span>
</p></section><notes></notes></section>