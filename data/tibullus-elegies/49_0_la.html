<section class="div1 language" lang="la"><header><hgroup><h1>Lygdamvs</h1></hgroup></header><section class="div2"><p class="lineGroup">
<span class="line">sed primum meritam larga donate salute</span><span class="linebreak"></span>
<span class="line indent2">atque haec submisso dicite verba sono:</span><span class="linebreak"></span>
<span class="line">“haec tibi vir quondam, nunc frater, casta Neaera,</span><span class="linebreak"></span>
<span class="line indent2">mittit et accipias munera parva rogat,</span><span class="linebreak"></span>
<span class="line indent1"><span class="br"></span><span class="lineNumber">25</span><span class="br"></span>teque suis iurat caram magis esse medullis,</span><span class="linebreak"></span>
<span class="line indent2">sive sibi coniunx sive futura soror:</span><span class="linebreak"></span>
<span class="line">sed potius coniunx: huius spem nominis illi</span><span class="linebreak"></span>
<span class="line indent2">auferet extincto pallida Ditis aqua.”</span><span class="linebreak"></span>
</p>
<h3>II</h3>
<p class="lineGroup">
<span class="line"><span class="sc">Qvi</span> primus caram iuveni carumque puellae</span><span class="linebreak"></span>
<span class="line indent2">eripuit iuvenem, ferreus ille fuit.</span><span class="linebreak"></span>
<span class="line">durus et ille fuit, qui tantum ferre dolorem,</span><span class="linebreak"></span>
<span class="line indent2">vivere et erepta coniuge qui potuit.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>non ego firmus in hoc, non haec patientia nostro</span><span class="linebreak"></span>
<span class="line indent2">ingenio: frangit fortia corda dolor.</span><span class="linebreak"></span>
<span class="line">nec mihi vera loqui pudor est vitaeque fateri,</span><span class="linebreak"></span>
<span class="line indent2">tot mala perpessae, taedia nata meae.</span><span class="linebreak"></span>
<span class="line">ergo cum tenuem fuero mutatus in umbram</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>candidaque ossa super nigra favilla teget,</span><span class="linebreak"></span>
<span class="line">ante meum veniat longos incompta capillos</span><span class="linebreak"></span>
<span class="line indent2">et fleat ante meum maesta Neaera rogum.</span><span class="linebreak"></span>
<span class="line">sed veniat carae matris comitata dolore:</span><span class="linebreak"></span>
<span class="line indent2">maereat haec genero, maereat illa viro.</span><span class="linebreak"></span>
<span class="line">praefatae ante meos manes animamque recentem<a class="footnoteLink" href="#note_LCL006_288_1" id="target_note_LCL006_288_1"><sup>1</sup></a></span><span class="linebreak"></span>
<span class="line indent2"><span class="br"></span><span class="lineNumber">16</span><span class="br"></span>perfusaeque pias ante liquore manus,</span><span class="linebreak"></span>
<span class="line">pars quae sola mei superabit corporis, ossa</span><span class="linebreak"></span>
<span class="line indent2">incinctae nigra candida veste legent,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL006_288_1"><a class="footnoteCrossrefLink" href="#target_note_LCL006_288_1" title="Click to highlight in text"><sup class="lineRef">1</sup>recentem <span class="italic">Postgate</span>: rogate <span class="italic">A</span></a></li><script type="text/javascript">document.getElementById('note_LCL006_288_1').style.display = "none";</script></ul></section></notes></section>