<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

habet oppugnationem. Hic etiam propter barbarorum
crebras excursiones omnia loca quae sunt ab oppidis remota turribus et munitionibus retinentur, sicut in Africa, rudere, non tegulis teguntur; simulque
in his habent speculas et propter altitudinem late longeque prospiciunt. Item oppidorum magna pars eius provinciae montibus fere munita et natura excellentibus locis est constituta, ut simul aditus ascensusque habeat difficilis. Ita ab oppugnationibus natura loci distinentur, ut civitates Hispaniae non facile ab hoste capiantur; id quod in hoc contigit bello. Nam cum inter Ateguam et Ucubim, quae oppida supra sunt scripta, Pompeius habuit castra constituta in conspectu duorum oppidorum, ab suis castris circiter milia passuum IIII grumus est excellens
natura, qui appellatur Castra Postumiana: ibi praesidi causa castellum Caesar habuit constitutum.</p>
</section>
<section class="div2">
<p><span class="br"></span><span class="lineNumber">9</span><span class="br"></span>Quod Pompeius, quod eodem iugo tegebatur loci natura et remotum erat a castris Caesaris, animadvertebat<a class="footnoteLink" href="#note_LCL402_324_1" id="target_note_LCL402_324_1"><sup>1</sup></a>
et, quia flumine Salso intercludebatur, non esse commissurum Caesarem ut in tanta loci difficultate
ad subsidium mittendum se committeret.<a class="footnoteLink" href="#note_LCL402_324_2" id="target_note_LCL402_324_2"><sup>2</sup></a> Ita fretus opinione tertia vigilia profectus castellum oppugnare coepit. Cum appropinquassent, clamore repentino telorumque multitudine iactus facere coeperunt, uti magnam partem hominum vulneribus





</p></section><notes><section class="footnotes"><ul><li class="note" id="note_LCL402_324_1"><a class="footnoteCrossrefLink" href="#target_note_LCL402_324_1" title="Click to highlight in text"><sup class="lineRef">1</sup>animadvertebat loci difficultatem et <span class="italic">MSS.</span>: <span class="italic">Du Pontet deleted</span> loci difficultatem.</a></li><script type="text/javascript">document.getElementById('note_LCL402_324_1').style.display = "none";</script><li class="note" id="note_LCL402_324_2"><a class="footnoteCrossrefLink" href="#target_note_LCL402_324_2" title="Click to highlight in text"><sup class="lineRef">2</sup>committendum se mitteret <span class="italic">MSS.</span>: mittendum se committeret
<span class="italic">Nipperdey.</span></a></li><script type="text/javascript">document.getElementById('note_LCL402_324_2').style.display = "none";</script></ul></section></notes></section>