<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

tempore pristina consuetudine pro muro pugnari coeptum est. Cum bene magnam multitudinem telorum ignemque nostris defendentibus iniecissent, nefandum crudelissimumque facinus sunt aggressi in conspectuque nostro hospites qui in oppido erant iugulare et de muro praecipites mittere coeperunt, sicuti apud barbaros; quod post hominum memoriam numquam est factum.</p>
</section>
<section class="div2">
<p><span class="br"></span><span class="lineNumber">16</span><span class="br"></span>Huius diei extremo tempore a Pompeianis clam nostros<a class="footnoteLink" href="#note_LCL402_336_1" id="target_note_LCL402_336_1"><sup>1</sup></a> tabellarius est missus, ut ea nocte turris aggeremque incenderent et tertia vigilia eruptionem facerent. Ita igne telorumque multitudine iacta cum bene magnam partem noctis<a class="footnoteLink" href="#note_LCL402_336_2" id="target_note_LCL402_336_2"><sup>2</sup></a> consumpsissent, portam quae e regione et in conspectu Pompei castrorum fuerat aperuerunt copiaeque totae eruptionem
fecerunt secumque extulerunt virgulta, cratis<a class="footnoteLink" href="#note_LCL402_336_3" id="target_note_LCL402_336_3"><sup>3</sup></a> ad fossas complendas et harpagones ad casas, quae stramenticiae ab nostris hibernorum causa aedificatae
erant, diruendas et incendendas, praeterea argentum, vestimenta, ut, dum nostri in praeda detinentur, illi caede facta ad praesidia Pompei se reciperent: nam quod existimabat eos posse conatum<a class="footnoteLink" href="#note_LCL402_336_4" id="target_note_LCL402_336_4"><sup>4</sup></a>
efficere, nocte tota ultra ibat flumen Salsum in acie. Quod factum licet nec opinantibus nostris esset gestum, tamen virtute freti repulsos multisque vulneribus adfectos oppido represserunt, praedam









</p></section><notes><section class="footnotes"><ul><li class="note" id="note_LCL402_336_1"><a class="footnoteCrossrefLink" href="#target_note_LCL402_336_1" title="Click to highlight in text"><sup class="lineRef">1</sup>clam ad nostros <span class="italic">MSS.</span>: clam nostros <span class="italic">some editors</span>: clam nostros ad oppidum <span class="italic">Klotz.</span></a></li><script type="text/javascript">document.getElementById('note_LCL402_336_1').style.display = "none";</script><li class="note" id="note_LCL402_336_2"><a class="footnoteCrossrefLink" href="#target_note_LCL402_336_2" title="Click to highlight in text"><sup class="lineRef">2</sup>muri <span class="italic">MSS.</span>: noctis <span class="italic">Fleischer.</span></a></li><script type="text/javascript">document.getElementById('note_LCL402_336_2').style.display = "none";</script><li class="note" id="note_LCL402_336_3"><a class="footnoteCrossrefLink" href="#target_note_LCL402_336_3" title="Click to highlight in text"><sup class="lineRef">3</sup>cultatas <span class="italic">or</span> culc- <span class="italic">or</span> calc- <span class="italic">MSS.</span>: virgulta, cratis <span class="italic">Nipperdey.</span></a></li><script type="text/javascript">document.getElementById('note_LCL402_336_3').style.display = "none";</script><li class="note" id="note_LCL402_336_4"><a class="footnoteCrossrefLink" href="#target_note_LCL402_336_4" title="Click to highlight in text"><sup class="lineRef">4</sup>conatu <span class="italic">MSS.</span>: conatum <span class="italic">or</span> -a <span class="italic">editors.</span></a></li><script type="text/javascript">document.getElementById('note_LCL402_336_4').style.display = "none";</script></ul></section></notes></section>