<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

publicis privatisque causis multorum inimicitiis susceptis defendisse; suo item in consulatu absentem quae potuisset commoda provinciae tribuisse: eorum omnium commodorum et immemores<a class="footnoteLink" href="#note_LCL402_388_1" id="target_note_LCL402_388_1"><sup>1</sup></a> et ingratos in se et in populum Romanum hoc bello et praeterito tempore cognosse.â€™ Vos iure gentium civiumque Romanorum institutis cognitis more barbarorum populi Romani magistratibus sacrosanctis manus semel<a class="footnoteLink" href="#note_LCL402_388_2" id="target_note_LCL402_388_2"><sup>2</sup></a> et saepius attulistis et luce clara Cassium<a class="footnoteLink" href="#note_LCL402_388_3" id="target_note_LCL402_388_3"><sup>3</sup></a> in medio foro nefarie interficere voluistis. Vos ita pacem semper odistis ut nullo tempore legiones desitae sint populi Romani in hac provincia haberi. Apud vos beneficia pro maleficiis, maleficia pro beneficiis habentur. Ita neque in otio concordiam neque in bello virtutem ullo tempore retinere potuistis.
Privatus ex fuga Cn. Pompeius adulescens a vobis receptus fascis imperiumque sibi arripuit, multis interfectis civibus auxilia contra populum Romanum comparavit, agros provinciamque vestro impulsu depopulavit. In quo vos victores exstabatis? An me deleto non animum advertebatis habere legiones populum Romanum, quae non solum vobis obsistere sed etiam caelum diruere possent? Quarum laudibus et virtute . . .</p>
</section><notes><section class="footnotes"><ul><li class="note" id="note_LCL402_388_1"><a class="footnoteCrossrefLink" href="#target_note_LCL402_388_1" title="Click to highlight in text"><sup class="lineRef">1</sup>etiam memores <span class="italic">MSS.</span>: et immemores <span class="italic">editors.</span></a></li><script type="text/javascript">document.getElementById('note_LCL402_388_1').style.display = "none";</script><li class="note" id="note_LCL402_388_2"><a class="footnoteCrossrefLink" href="#target_note_LCL402_388_2" title="Click to highlight in text"><sup class="lineRef">2</sup>magna trans aero (<span class="italic">or</span> ero <span class="italic">or</span> ore) sanctis Romanus <span class="italic">MSS.</span>: magistratibus sacrosanctis manus semel <span class="italic">Beroaldus.</span></a></li><script type="text/javascript">document.getElementById('note_LCL402_388_2').style.display = "none";</script><li class="note" id="note_LCL402_388_3"><a class="footnoteCrossrefLink" href="#target_note_LCL402_388_3" title="Click to highlight in text"><sup class="lineRef">3</sup>captum <span class="italic">MSS.</span>: Cassium <span class="italic">Manutius.</span></a></li><script type="text/javascript">document.getElementById('note_LCL402_388_3').style.display = "none";</script></ul></section></notes></section>