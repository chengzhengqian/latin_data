<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

subsidium, ne ab latere nostri occuparent, legio adversariorum traduci coepta sit a dextro.<a class="footnoteLink" href="#note_LCL402_368_1" id="target_note_LCL402_368_1"><sup>1</sup></a> Quae simul est mota, equitatus Caesaris sinistrum cornum premere coepit ita uti eximia virtute proelium facere possent,<a class="footnoteLink" href="#note_LCL402_368_2" id="target_note_LCL402_368_2"><sup>2</sup></a> locus in aciem ad subsidium veniendi non daretur. Ita cum clamor esset intermixtus gemitu gladiorumque crepitus auribus oblatus, imperitorum mentis timore praepediebat. Hic, ut ait Ennius, pes pede premitur, armis teruntur arma, adversariosque vehementissime pugnantes nostri agere coeperunt; quibus oppidum fuit subsidio. Ita ipsis Liberalibus fusi fugatique non superfuissent, nisi in eum locum confugissent ex quo erant egressi. In quo proelio ceciderunt milia hominum circiter XXX et si quid amplius, praeterea Labienus, Attius Varus, quibus occisis utrisque funus est factum, itemque equites Romani partim ex urbe partim ex provincia ad milia III. Nostri desiderati ad hominum mille partim equitum partim peditum; saucii ad D. Adversariorum aquilae sunt ablatae XIII et signa et fasces praeterea hos habuit . . .</p>
</section><notes><section class="footnotes"><ul><li class="note" id="note_LCL402_368_1"><a class="footnoteCrossrefLink" href="#target_note_LCL402_368_1" title="Click to highlight in text"><sup class="lineRef">1</sup>ad dextrum <span class="italic">MSS.</span>: a dextro <span class="italic">Glandorp. Klotz retains</span> ad dextrum <span class="italic">as meaning to</span> Caesarâ€™s <span class="italic">right.</span></a></li><script type="text/javascript">document.getElementById('note_LCL402_368_1').style.display = "none";</script><li class="note" id="note_LCL402_368_2"><a class="footnoteCrossrefLink" href="#target_note_LCL402_368_2" title="Click to highlight in text"><sup class="lineRef">2</sup>possent ut locus <span class="italic">MSS.</span>: <span class="italic">Du Pontet deleted</span> ut.</a></li><script type="text/javascript">document.getElementById('note_LCL402_368_2').style.display = "none";</script></ul></section></notes></section>