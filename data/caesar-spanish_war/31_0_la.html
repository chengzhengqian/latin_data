<section class="div1 language" lang="la"><header><hgroup><h1>Caesar</h1></hgroup></header><section class="div2">
</section>
<section class="div2">
<p><span class="br"></span><span class="lineNumber">32</span><span class="br"></span>. . . ex fuga hac qui oppidum Mundam sibi constituissent
praesidium, nostrique cogebantur necessario
eos circumvallare. Ex hostium armis scuta et pila pro vallo, pro caespite cadavera collocabantur, insuper abscisa in gladiorum mucrone capita hominum
ordinata ad oppidum conversa universa, ut et ad hostium timorem virtutisque insignia proposita viderent et vallo circumcluderentur adversarii.<a class="footnoteLink" href="#note_LCL402_370_1" id="target_note_LCL402_370_1"><sup>1</sup></a> Ita Galli tragulis iaculisque oppidum ex hostium cadaveribus circumplexi<a class="footnoteLink" href="#note_LCL402_370_2" id="target_note_LCL402_370_2"><sup>2</sup></a> oppugnare coeperunt. Ex hoc proelio Valerius adulescens Cordubam cum paucis equitibus fugit; Sex. Pompeio, qui Cordubae fuisset, rem gestam refert. Cognito hoc negotio, quos equites secum habuit, quod pecuniae secum habuit eis distribuit et oppidanis dixit se de pace ad Caesarem proficisci et secunda vigilia ab oppido discessit. Cn. Pompeius cum equitibus paucis non nullisque peditibus ad navale praesidium parte altera Carteiam contendit, quod oppidum abest ab Corduba milia passuum CLXX. Quo cum ad octavum miliarium venisset, P. Caucilius,<a class="footnoteLink" href="#note_LCL402_370_3" id="target_note_LCL402_370_3"><sup>3</sup></a> qui castris antea Pompei praepositus esset, eius verbis nuntium mittit eum minus belle habere: ut mitterent lecticam qua in oppidum deferri posset. Lecticariis<a class="footnoteLink" href="#note_LCL402_370_4" id="target_note_LCL402_370_4"><sup>4</sup></a> missis Pompeius Carteiam defertur. Qui illarum partium fautores essent conveniunt in domum quo erat delatus—qui arbitrati sunt clanculum venisse—, ut





</p></section><notes><section class="footnotes"><ul><li class="note" id="note_LCL402_370_1"><a class="footnoteCrossrefLink" href="#target_note_LCL402_370_1" title="Click to highlight in text"><sup class="lineRef">1</sup>Ex hostium armis pro caespite cadavera collocabantur scuta et pila pro vallo insuper occisi et gladio ut mucro et capita. . . . <span class="italic">MSS. I have adopted</span>:—<span class="italic">Nipperdey’s transposition
of</span> scuta . . . vallo, <span class="italic">and his conjecture</span> in gladiorum mucrone; <span class="italic">Oudendorp’s</span> abscisa; <span class="italic">and Hoffmann’s insertion of</span> ut et ad <span class="italic">between</span> universa and hostium.</a></li><script type="text/javascript">document.getElementById('note_LCL402_370_1').style.display = "none";</script><li class="note" id="note_LCL402_370_2"><a class="footnoteCrossrefLink" href="#target_note_LCL402_370_2" title="Click to highlight in text"><sup class="lineRef">2</sup>sunt circumplexi <span class="italic">MSS.</span>: <span class="italic">Du Pontet deleted</span> sunt.</a></li><script type="text/javascript">document.getElementById('note_LCL402_370_2').style.display = "none";</script><li class="note" id="note_LCL402_370_3"><a class="footnoteCrossrefLink" href="#target_note_LCL402_370_3" title="Click to highlight in text"><sup class="lineRef">3</sup>caucili <span class="italic">MSS.</span>: Caucilius <span class="italic">Scaliger.</span></a></li><script type="text/javascript">document.getElementById('note_LCL402_370_3').style.display = "none";</script><li class="note" id="note_LCL402_370_4"><a class="footnoteCrossrefLink" href="#target_note_LCL402_370_4" title="Click to highlight in text"><sup class="lineRef">4</sup>litteris <span class="italic">MSS.</span>: lecticariis <span class="italic">Fleischer.</span></a></li><script type="text/javascript">document.getElementById('note_LCL402_370_4').style.display = "none";</script></ul></section></notes></section>