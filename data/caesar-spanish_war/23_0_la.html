<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

adversariis non parum magna in caede versabantur. Quibus mons, non virtus, saluti fuit. Quo subsidio subnisi,<a class="footnoteLink" href="#note_LCL402_354_1" id="target_note_LCL402_354_1"><sup>1</sup></a> nisi advesperasset, a paucioribus nostris omni auxilio privati essent. Nam ceciderunt ex levi armatura CCCXXIII, ex legionariis CXXXVIII, praeterquam quorum arma et spolia sunt ablata. Ita pridie duorum centurionum interitio hac adversariorum
poena est litata.</p>
</section>
<section class="div2">
<p><span class="br"></span><span class="lineNumber">25</span><span class="br"></span>Insequenti die pari consuetudine cum ad eundem locum eius praesidium venisset, pristino illo suo utebantur instituto: nam praeter equites nullo loco aequo se committere audebant. Cum nostri in opere essent, equitum copiae concursus facere coeperunt, simulque vociferantibus legionariis, cum locum efflagitarent, ut consueti insequi—existimare posses paratissimos esse ad dimicandum—nostri ex humili convalle bene longe sunt egressi et planitie in aequiore<a class="footnoteLink" href="#note_LCL402_354_2" id="target_note_LCL402_354_2"><sup>2</sup></a> loco constiterunt. Illi tamen procul dubio ad congrediendum in aequum locum non sunt ausi descendere praeter unum Antistium Turpionem; qui fidens viribus ex adversariis sibi parem esse neminem






</p></section><notes><section class="footnotes"><ul><li class="note" id="note_LCL402_354_1"><a class="footnoteCrossrefLink" href="#target_note_LCL402_354_1" title="Click to highlight in text"><sup class="lineRef">1</sup>quo subsidio ut nisi <span class="italic">most MSS.</span>: subnisi <span class="italic">is Dinter’s conjecture.</span></a></li><script type="text/javascript">document.getElementById('note_LCL402_354_1').style.display = "none";</script><li class="note" id="note_LCL402_354_2"><a class="footnoteCrossrefLink" href="#target_note_LCL402_354_2" title="Click to highlight in text"><sup class="lineRef">2</sup>inaequore <span class="italic">or</span> iniquiori <span class="italic">most MSS.</span>: in aequiore <span class="italic">Davies.</span></a></li><script type="text/javascript">document.getElementById('note_LCL402_354_2').style.display = "none";</script></ul></section></notes></section>