<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

solebat.<a class="footnoteLink" href="#note_LCL402_342_1" id="target_note_LCL402_342_1"><sup>1</sup></a>. . . Insequenti tempore duo Lusitani fratres transfugae nuntiarunt quam Pompeius contionem habuisset: quoniam oppido subsidio non posset venire, noctu ex adversariorum conspectu se deducerent
ad mare versum; unum respondisse ut potius ad dimicandum descenderent quam signum fugae ostenderent; eum qui ita locutus esset iugulatum. Eodem tempore tabellarii eius deprensi qui ad oppidum veniebant: quorum litteras Caesar oppidanis
obiecit et, qui vitam sibi peteret, iussit turrem ligneam oppidanorum incendere; id si fecisset, ei se promisit omnia concessurum. Quod difficile erat factu, ut eam turrem sine periculo quis incenderet. Ita fune crura deligatus,<a class="footnoteLink" href="#note_LCL402_342_2" id="target_note_LCL402_342_2"><sup>2</sup></a> cum propius accessisset, ab oppidanis est occisus. Eadem nocte transfuga nuntiavit
Pompeium et Labienum de iugulatione oppidanorum
indignatos esse.</p>
</section>
<section class="div2">
<p><span class="br"></span><span class="lineNumber">19</span><span class="br"></span>Vigilia secunda propter multitudinem telorum turris lignea, quae nostra fuisset, ab imo vitium fecit usque ad tabulatum secundum et tertium. Eodem tempore pro muro pugnarunt acerrime et turrim nostram ut superiorem incenderunt, idcirco quod ventum oppidani secundum habuerunt. Insequenti





</p></section><notes><section class="footnotes"><ul><li class="note" id="note_LCL402_342_1"><a class="footnoteCrossrefLink" href="#target_note_LCL402_342_1" title="Click to highlight in text"><sup class="lineRef">1</sup>solebant <span class="italic">MSS.</span>: solebat <span class="italic">Nipperdey</span>, <span class="italic">who first assumed a lacuna here.</span></a></li><script type="text/javascript">document.getElementById('note_LCL402_342_1').style.display = "none";</script><li class="note" id="note_LCL402_342_2"><a class="footnoteCrossrefLink" href="#target_note_LCL402_342_2" title="Click to highlight in text"><sup class="lineRef">2</sup>crure de ligno <span class="italic">MSS.</span>: crura deligatus <span class="italic">Warmington.</span></a></li><script type="text/javascript">document.getElementById('note_LCL402_342_2').style.display = "none";</script></ul></section></notes></section>