<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

missos facere loricatos, qui praesidi causa praepositi oppido a Pompeio essent, orabant. Quibus respondit Caesar se condiciones dare, non accipere consuevisse. Qui cum in oppidum revertissent, relato responso clamore sublato omni genere telorum emisso pugnare pro muro toto coeperunt; propter quod fere magna pars hominum qui in castris nostris essent non dubitarunt quin eruptionem eo die essent facturi. Ita corona circumdata pugnatum est aliquamdiu vehementissime, simulque ballista missa a nostris turrem deiecit, qua adversariorum qui in ea turre fuerant quinque deiecti sunt et puer, qui ballistam solitus erat observare.</p>
</section>
<section class="div2">
<p><span class="br"></span><span class="lineNumber">14</span><span class="br"></span>Eius diei praeterito tempore<a class="footnoteLink" href="#note_LCL402_332_1" id="target_note_LCL402_332_1"><sup>1</sup></a> Pompeius trans flumen Salsum castellum constituit neque a nostris prohibitus falsaque illa opinione gloriatus est quod prope in nostris partibus locum tenuisset. Item insequenti die eadem consuetudine dum longius prosequitur, quo loco equites nostri stationem habuerant, aliquot turmae cum levi armatura impetu facto loco sunt deiecti et propter paucitatem nostrorum
equitum simul cum levi armatura inter turmas adversariorum protriti. Hoc in conspectu utrorumque
castrorum gerebatur, et maiore Pompeiani exsultabant gloria longius quod nostris cedentibus





</p></section><notes><section class="footnotes"><ul><li class="note" id="note_LCL402_332_1"><a class="footnoteCrossrefLink" href="#target_note_LCL402_332_1" title="Click to highlight in text"><sup class="lineRef">1</sup>eius praeteriti temporis <span class="italic">MSS.</span>: eius diei praeterito tempore <span class="italic">Nipperdey.</span></a></li><script type="text/javascript">document.getElementById('note_LCL402_332_1').style.display = "none";</script></ul></section></notes></section>