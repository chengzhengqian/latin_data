<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 444</span><span class="innerMarginNote right">14</span>recessit; nocte deinde silentio, ut mos est, L. Papirium dictatorem dixit. Cui cum ob animum egregie victum legati gratias agerent, obstinatum silentium obtinuit ac sine responso ac mentione facti sui legatos dimisit, ut appareret insignem dolorem ingenti comprimi animo.</p>
<p><span class="innerMarginNote right">15</span>Papirius C. Iunium Bubulcum magistrum equitum dixit; atque ei legem curiatam de imperio ferenti triste omen diem diffidit, quod Faucia curia fuit principium, duabus insignis cladibus, captae urbis et Caudinae pacis, quod utroque anno eiusdem curiae
<span class="innerMarginNote right">16</span>fuerat principium. Macer Licinius tertia etiam clade, quae ad Cremeram accepta est, abominandam eam curiam facit.</p>
<p>XXXIX. Dictator postero die auspiciis repetitis pertulit legem; et profectus cum legionibus ad ter-rorem traducti silvam Ciminiam exercitus nuper
<span class="innerMarginNote right">2</span>scriptis ad Longulam pervenit acceptisque a Marcio consule veteribus militibus in aciem copias eduxit. Nec hostes detractare visi pugnam. Instructos deinde armatosque, cum ab neutris proelium inciperet,
<span class="innerMarginNote right">3</span>nox oppressit. Quieti aliquamdiu nec suis




.
</p></section><notes></notes></section>