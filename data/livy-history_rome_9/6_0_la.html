<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 433</span>plaustro in castra dicitur advectus vocatusque in consilium ita ferme locutus esse ut nihil sententiae
<span class="innerMarginNote right">10</span>suae mutaret, causas tantum adiceret: priore se consilio, quod optimum duceret, cum potentissimo populo per ingens beneficium perpetuam firmare pacem amicitiamque; altero consilio in multas aetates, quibus amissis duobus exercitibus haud facile receptura vires Romana res esset, bellum differre; tertium
<span class="innerMarginNote right">11</span>nullum consilium esse. Cum filius aliique principes percontando<a class="footnoteLink" href="#note_LCL191_172_1" id="target_note_LCL191_172_1"><sup>1</sup></a> exsequerentur, quid si media via consilii caperetur, ut et dimitterentur incolumes et
<span class="innerMarginNote right">12</span>leges iis iure belli victis imponerentur, “Ista quidem sententia” inquit “ea est, quae neque amicos parat nec inimicos tollit. Servate modo quos ignominia inritaveritis: ea est Romana gens quae victa quiescere
<span class="innerMarginNote right">13</span>nesciat. Vivet semper in pectoribus illorum quidquid istuc praesens necessitas inusserit, nec eos ante multiplices poenas expetitas a vobis quiescere sinet.” Neutra sententia accepta Herennius domum e castris est avectus.</p>
<p>IV. Et in castris Romanis cum frustra multi conatus ad erumpendum capti essent et iam omnium
<span class="innerMarginNote right">2</span>rerum inopia esset, victi necessitate legatos mittunt qui primum pacem aequam peterent; si pacem non
<span class="innerMarginNote right">3</span>impetrarent, uti provocarent ad pugnam. Tum Pontius debellatum esse respondit; et, quoniam ne

</p></section><notes><section class="footnotes"><ul><li class="note" id="note_LCL191_172_1"><a class="footnoteCrossrefLink" href="#target_note_LCL191_172_1" title="Click to highlight in text"><sup class="lineRef">1</sup>percontando <span class="italic">A</span>: percunctando Ω.</a></li><script type="text/javascript">document.getElementById('note_LCL191_172_1').style.display = "none";</script></ul></section></notes></section>