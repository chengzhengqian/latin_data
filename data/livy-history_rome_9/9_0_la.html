<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c</span> 433</span>credunt Claudiusque etiam scribit, foedere pax Caudina,
<span class="innerMarginNote right">3</span>sed per sponsionem facta est. Quid enim aut sponsoribus in foedere opus esset aut obsidibus, ubi precatione res transigitur, per quem populum fiat quo minus legibus dictis stetur, ut eum ita Iuppiter feriat quemadmodum a fetialibus porcus feriatur?
<span class="innerMarginNote right">4</span>Spoponderunt consules, legati, quaestores, tribuni militum, nominaque omnium qui spoponderunt exstant, ubi, si ex foedere acta res esset, praeterquam
<span class="innerMarginNote right">5</span>duorum fetialium non exstarent; et propter necessariam foederis dilationem obsides etiam sescenti equites imperati, qui capite luerent, si pacto non
<span class="innerMarginNote right">6</span>staretur. Tempus inde statutum tradendis obsidibus exercituque inermi mittendo.</p>
<p>Redintegravit luctum in castris consulum adventus, ut vix ab iis abstinerent manus quorum temeritate in eum locum deducti essent, quorum ignavia foedius
<span class="innerMarginNote right">7</span>inde quam venissent abituri: illis non ducem locorum, non exploratorem fuisse; beluarum modo caecos
<span class="innerMarginNote right">8</span>in foveam missos. Alii alios intueri, contemplari arma mox tradenda et inermes futuras dextras obnoxiaque corpora hosti; proponere sibimet ipsi ante oculos iugum hostile et ludibria victoris et




</p></section><notes></notes></section>