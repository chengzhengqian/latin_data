<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 444</span>subire erat facile ad propiorem pugnam neque missilia
<span class="innerMarginNote right">6</span>habebant, quibus eminus rem gererent—stantes et expositos ad ictus cum iam satis nihil tegeret, quosdam etiam pedem referentes fluctuantemque et instabilem aciem redintegrato clamore strictis gladiis
<span class="innerMarginNote right">7</span>hastati et principes invadunt. Eum impetum non tulerunt Etrusci versisque signis fuga effusa castra repetunt. Sed equites Romani praevecti per obliqua campi cum se fugientibus obtulissent, omisso ad
<span class="innerMarginNote right">8</span>castra itinere montes petunt; inde inermi paene agmine ac vexato volneribus in silvam Ciminiam penetratum. Romanus multis milibus Etruscorum caesis, duodequadraginta signis militaribus captis, castris etiam hostium cum praeda ingenti potitur. Tum de persequendo hoste agitari coeptum.</p>
<p>XXXVI. Silva erat Ciminia magis tum invia atque horrenda quam nuper fuere Germanici saltus, nulli ad eam<a class="footnoteLink" href="#note_LCL191_300_1" id="target_note_LCL191_300_1"><sup>1</sup></a> diem ne mercatorum quidem adita. Eam intrare haud fere quisquam praeter ducem ipsum audebat; aliis omnibus cladis Caudinae nondum
<span class="innerMarginNote right">2</span>memoria aboleverat. Tum ex iis<a class="footnoteLink" href="#note_LCL191_300_2" id="target_note_LCL191_300_2"><sup>2</sup></a> qui aderant, consulis frater M. Fabius<a class="footnoteLink" href="#note_LCL191_300_3" id="target_note_LCL191_300_3"><sup>3</sup></a>—Caesonem alii, C. Claudium quidam, matre eadem qua consulem genitum,
tradunt—speculatum se iturum professus brevique
<span class="innerMarginNote right">3</span>omnia certa allaturum. Caere educatus apud hospites, Etruscis inde litteris eruditus erat linguamque





</p></section><notes><section class="footnotes"><ul><li class="note" id="note_LCL191_300_1"><a class="footnoteCrossrefLink" href="#target_note_LCL191_300_1" title="Click to highlight in text"><sup class="lineRef">1</sup>eam <span class="italic">A</span> ϛ: ea Ω.</a></li><script type="text/javascript">document.getElementById('note_LCL191_300_1').style.display = "none";</script><li class="note" id="note_LCL191_300_2"><a class="footnoteCrossrefLink" href="#target_note_LCL191_300_2" title="Click to highlight in text"><sup class="lineRef">2</sup>iis ϛ: hiis <span class="italic">A</span>: his Ω.</a></li><script type="text/javascript">document.getElementById('note_LCL191_300_2').style.display = "none";</script><li class="note" id="note_LCL191_300_3"><a class="footnoteCrossrefLink" href="#target_note_LCL191_300_3" title="Click to highlight in text"><sup class="lineRef">3</sup>frater M. Fabiua—<span class="italic">Weissenborn</span>: fratrem m̄. fabium Ω.</a></li><script type="text/javascript">document.getElementById('note_LCL191_300_3').style.display = "none";</script></ul></section></notes></section>