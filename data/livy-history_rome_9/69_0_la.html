<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 444</span>censoriis, nisi duo confecerint legitima suffragia, non renuntiato altero comitia differantur, ego te, qui solus censor creari non possis, solum censuram gerere nunc<a class="footnoteLink" href="#note_LCL191_298_1" id="target_note_LCL191_298_1"><sup>1</sup></a> patiar.” <span class="innerMarginNote right">26</span>Haec taliaque cum dixisset, prendi censorem et in vincula duci iussit. Approbantibus sex tribunis actionem collegae tres appellanti Appio auxilio fuerunt; summaque invidia omnium ordinum solus censuram gessit.</p>
<p>XXXV. Dum ea Romae geruntur, iam Sutrium ab Etruscis obsidebatur consulique Fabio imis montibus ducenti ad ferendam opem sociis temptandasque munitiones, si qua posset, acies hostium instructa
<span class="innerMarginNote right">2</span>occurrit; quorum ingentem multitudinem cum ostenderet subiecta late planities, consul, ut loco paucitatem suorum adiuvaret, flectit paululum in clivos agmen—aspreta erant strata saxis—inde signa
<span class="innerMarginNote right">3</span>in hostem obvertit. Etrusci omnium praeterquam multitudinis suae, qua sola freti erant, immemores proelium ineunt adeo raptim et avide ut abiectis missilibus,quo celerius manus consererent, stringerent
<span class="innerMarginNote right">4</span>gladios vadentes in hostem; Romanus contra nunc tela, nunc saxa, quibus eos adfatim locus ipse
<span class="innerMarginNote right">5</span>armabat, ingerere. Igitur scuta galeaeque ictae cum etiam quos non volneraverant turbarent neque



</p></section><notes><section class="footnotes"><ul><li class="note" id="note_LCL191_298_1"><a class="footnoteCrossrefLink" href="#target_note_LCL191_298_1" title="Click to highlight in text"><sup class="lineRef">1</sup>gerere nunc ϛ: gerere non Ω: gerere ϛ.</a></li><script type="text/javascript">document.getElementById('note_LCL191_298_1').style.display = "none";</script></ul></section></notes></section>