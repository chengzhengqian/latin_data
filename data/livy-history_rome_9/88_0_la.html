<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 447â€“448</span>credidissent pares, coniungi utique passi duos consulares
exercitus nihil crederent superesse spei, advenientem incomposito agmine Marcium adgrediuntur.
<span class="innerMarginNote right">12</span>Raptim conlatae sarcinae in medium, et prout tempus patiebatur instructa acies. Clamor primum in stativa perlatus, dein conspectus procul pulvis tumultum apud alterum consulem in castris
<span class="innerMarginNote right">13</span>fecit; isque confestim arma capere iussis raptimque eductis in aciem militibus transversam hostium aciem atque alio certamine occupatam invadit, clamitans
<span class="innerMarginNote right">14</span>summum flagitium fore si alterum exercitum utriusque
victoriae compotem sinerent fieri nec ad se sui
<span class="innerMarginNote right">15</span>belli vindicarent decus. Qua impetum dederat perrumpit aciemque per mediam in castra hostium tendit et vacua defensoribus capit atque incendit.
<span class="innerMarginNote right">16</span>Quae ubi flagrantia Marcianus miles conspexit et hostes respexere, tum passim fuga coepta Samnitium fieri; sed omnia obtinet caedes, nec in ullam partem tutum perfugium est.</p>
<p><span class="innerMarginNote right">17</span>Iam triginta milibus hostium caesis signum receptui consules dederant colligebantque in unum copias in vicem inter se gratantes, cum repente visae procul hostium novae cohortes, quae in supplementum
scriptae fuerant, integravere caedem.
<span class="innerMarginNote right">18</span>In quas nec iussu consulum nec signo accepto victores


</p></section><notes></notes></section>