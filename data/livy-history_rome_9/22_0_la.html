<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 434</span>Romanum esse, et a Samnite legatum Romanum violatum: eo vobis iustum in nos factum esse bellum.
<span class="innerMarginNote right">12</span>Haec ludibria religionum non pudere in lucem proferre et vix pueris dignas ambages senes ac consulares
<span class="innerMarginNote right">13</span>fallendae fidei exquirere! I, lictor, deme vincla Romanis; moratus sit nemo, quo minus ubi visum fuerit abeant.” Et illi quidem, forsitan et publica, sua certe liberata fide ab Caudio in castra Romana inviolati redierunt.</p>
<p>XII. Samnitibus pro superba pace infestissimum cernentibus renatum bellum, omnia<a class="footnoteLink" href="#note_LCL191_204_1" id="target_note_LCL191_204_1"><sup>1</sup></a> quae deinde evenerunt non in animis solum sed prope in oculis
<span class="innerMarginNote right">2</span>esse; et sero ac nequiquam laudare senis Ponti utraque consilia, inter quae se media lapsos via<a class="footnoteLink" href="#note_LCL191_204_2" id="target_note_LCL191_204_2"><sup>2</sup></a> victoriae possessionem pace incerta mutasse; et beneficii et maleficii occasione amissa pugnaturos cum eis quos potuerint in perpetuum vel inimicos
<span class="innerMarginNote right">3</span>tollere vel amicos facere. Adeoque nullodum certamine inclinatis viribus post Caudinam pacem animi mutaverant, ut clariorem inter Romanos deditio Postumium quam Pontium incruenta victoria inter
<span class="innerMarginNote right">4</span>Samnites faceret, et geri posse bellum Romani pro victoria certa haberent, Samnites simul rebellasse et vicisse crederent Romanum.</p>
</section><notes><section class="footnotes"><ul><li class="note" id="note_LCL191_204_1"><a class="footnoteCrossrefLink" href="#target_note_LCL191_204_1" title="Click to highlight in text"><sup class="lineRef">1</sup>omnia ϛ: omniaque Ω.</a></li><script type="text/javascript">document.getElementById('note_LCL191_204_1').style.display = "none";</script><li class="note" id="note_LCL191_204_2"><a class="footnoteCrossrefLink" href="#target_note_LCL191_204_2" title="Click to highlight in text"><sup class="lineRef">2</sup>media lapsos via <span class="italic">Doujat</span> (<span class="italic">Madvig</span>): media lapsos Ω: medio lapsos <span class="italic">Perizonius</span>.</a></li><script type="text/javascript">document.getElementById('note_LCL191_204_2').style.display = "none";</script></ul></section></notes></section>