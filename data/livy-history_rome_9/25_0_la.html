<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 434</span><span class="innerMarginNote right">7</span>nam Samnites, ea tempestate in montibus vicatim habitantes, campestria et maritima loca contempto<a class="footnoteLink" href="#note_LCL191_210_1" id="target_note_LCL191_210_1"><sup>1</sup></a> cultorum molliore atque, ut evenit fere, locis simili genere ipsi montani atque agrestes depopulabantur.
<span class="innerMarginNote right">8</span>Quae regio si fida Samnitibus fuisset, aut pervenire Arpos exercitus Romanus nequisset, aut interiecta penuria<a class="footnoteLink" href="#note_LCL191_210_2" id="target_note_LCL191_210_2"><sup>2</sup></a> rerum omnium exclusos a commeatibus
<span class="innerMarginNote right">9</span>absumpsisset. Tum quoque profectos inde ad Luceriam, iuxta obsidentes obsessosque, inopia vexavit. Omnia ab Arpis Romanis suppeditabantur, ceterum adeo exigue ut militi occupato stationibus vigiliisque et opere eques folliculis in castra ab
<span class="innerMarginNote right">10</span>Arpis frumentum veheret, interdum occursu hostium cogeretur abiecto ex equo frumento pugnare. Obsessis
priusquam alter consul victore exercitu advenit,
et commeatus ex montibus Samnitium invecti
<span class="innerMarginNote right">11</span>erant et auxilia intromissa. Artiora omnia adventus Publili fecit, qui obsidione delegata in curam collegae vacuus<a class="footnoteLink" href="#note_LCL191_210_3" id="target_note_LCL191_210_3"><sup>3</sup></a> per agros cuncta infesta commeatibus hostium
<span class="innerMarginNote right">12</span>fecerat. Itaque cum spes nulla esset diutius obsessos inopiam laturos, coacti Samnites, qui ad Luceriam castra habebant, undique contractis viribus signa cum Papirio conferre.</p>
<p>XIV. Per id tempus parantibus utrisque se ad



</p></section><notes><section class="footnotes"><ul><li class="note" id="note_LCL191_210_1"><a class="footnoteCrossrefLink" href="#target_note_LCL191_210_1" title="Click to highlight in text"><sup class="lineRef">1</sup>contempto <span class="italic">A<sup>5</sup></span>ϛ: contempta <span class="italic">M</span>: contemptu Ω.</a></li><script type="text/javascript">document.getElementById('note_LCL191_210_1').style.display = "none";</script><li class="note" id="note_LCL191_210_2"><a class="footnoteCrossrefLink" href="#target_note_LCL191_210_2" title="Click to highlight in text"><sup class="lineRef">2</sup>interiecta penuria <span class="italic">Tan. Faber</span> (<span class="italic">Walters and Conway</span>): interiecta inter Romam et Arpos penuria Ω.</a></li><script type="text/javascript">document.getElementById('note_LCL191_210_2').style.display = "none";</script><li class="note" id="note_LCL191_210_3"><a class="footnoteCrossrefLink" href="#target_note_LCL191_210_3" title="Click to highlight in text"><sup class="lineRef">3</sup>vacuus Ω: uacuos <span class="italic">A<sup>1</sup></span> (<span class="italic">or A<sup>2</sup></span>): uacuis U: uagus <span class="italic">Duker</span> (<span class="italic">Madvig</span>).</a></li><script type="text/javascript">document.getElementById('note_LCL191_210_3').style.display = "none";</script></ul></section></notes></section>