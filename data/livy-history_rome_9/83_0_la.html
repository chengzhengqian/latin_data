<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 446</span>sui fecit ut nomen omne Etruscum foedus ab <span class="innerMarginNote right">7</span>consule peteret. Ac de eo quidem nihil impetratum; indutiae annuae datae. Stipendium exercitu Romano ab hoste in eum annum pensum et binae tunicae in militem exactae; ea merces indutiarum fuit.</p>
<p><span class="innerMarginNote right">8</span>Tranquillas res iam in<a class="footnoteLink" href="#note_LCL191_326_1" id="target_note_LCL191_326_1"><sup>1</sup></a> Etruscis turbavit repentina defectio Umbrorum, gentis integrae a cladibus belli,
<span class="innerMarginNote right">9</span>nisi quod transitum exercitus ager senserat. Ii concitata omni iuventute sua et magna parte Etruscorum ad rebellionem compulsa tantum exercitum fecerant ut relicto post se in Etruria Decio ad oppugnandam inde Romam ituros, magnifice de se ac contemptim
<span class="innerMarginNote right">10</span>de Romanis loquentes, iactarent. Quod inceptum eorum ubi ad Decium consulem perlatum est, ad urbem ex Etruria magnis itineribus pergit et in agro Pupiniensi ad famam intentus hostium consedit.
<span class="innerMarginNote right">11</span>Nec Romae spernebatur Umbrorum bellum, et ipsae minae metum fecerant expertis Gallica clade quam
<span class="innerMarginNote right">12</span>intutam urbem incolerent, Itaque legati ad Fabium consulem missi sunt, ut si quid laxamenti a bello Samnitium esset, in Umbriam propere exercitum
<span class="innerMarginNote right">13</span>duceret. Dicto paruit consul magnisque itineribus ad Mevaniam, ubi tum copiae Umbrorum erant, perrexit.</p>
<p><span class="innerMarginNote right">14</span>Repens adventus consulis, quem procul Umbria in Samnio bello alio occupatum crediderant, ita exter-ruit Umbros ut alii recedendum ad urbes munitas,





</p></section><notes><section class="footnotes"><ul><li class="note" id="note_LCL191_326_1"><a class="footnoteCrossrefLink" href="#target_note_LCL191_326_1" title="Click to highlight in text"><sup class="lineRef">1</sup>iam in <span class="italic">Madvig</span>: iam Î©.</a></li><script type="text/javascript">document.getElementById('note_LCL191_326_1').style.display = "none";</script></ul></section></notes></section>