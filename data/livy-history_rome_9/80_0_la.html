<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 464</span>esse militis decus et omnia illa victoriam sequi et
ditem hostem quamvis pauperis victoris praemium esse.</p>
<p><span class="innerMarginNote right">7</span>His Cursor vocibus instinctos milites in proelium ducit. Dextro ipse cornu consistit, sinistro praefecit
<span class="innerMarginNote right">8</span>magistrum equitum. Simul est concursum, ingens fuit cum hoste certamen, non segnius inter dictatorem et magistrum equitum ab utra parte victoria
<span class="innerMarginNote right">9</span>inciperet. Prior forte Iunius commovit hostem, laevo dextrum cornu, sacratos more Samnitium milites eoque candida veste et paribus candore armis insignes; eos se Orco mactare Iunius dictitans<a class="footnoteLink" href="#note_LCL191_320_1" id="target_note_LCL191_320_1"><sup>1</sup></a> cum intulisset signa turbavit ordines et haud dubie impulit aciem.
<span class="innerMarginNote right">10</span>Quod ubi sensit dictator, “Ab laevone cornu victoria incipiet” inquit, “et dextrum cornu, dictatoris acies, alienam pugnam sequetur, non partem maximam
<span class="innerMarginNote right">11</span>victoriae trahet?” Concitat milites; nec peditum virtuti equites aut legatorum studia ducibus cedunt.
<span class="innerMarginNote right">12</span>M. Valerius a dextro, P. Decius ab laevo cornu, ambo consulares, ad equites in cornibus positos evehuntur adhortatique eos ut partem secum capesserent decoris in transversa latera hostium incurrunt.
<span class="innerMarginNote right">13</span>Is novus additus terror cum ex parte utraque circumvasisset aciem et ad terrorem hostium legiones Romanae redintegrato clamore intulissent gradum,



</p></section><notes><section class="footnotes"><ul><li class="note" id="note_LCL191_320_1"><a class="footnoteCrossrefLink" href="#target_note_LCL191_320_1" title="Click to highlight in text"><sup class="lineRef">1</sup>intulisset <span class="italic">T</span><sup>2</sup> (<span class="italic">or T</span><sup>1</sup>) ϛ: intulissent Ω.</a></li><script type="text/javascript">document.getElementById('note_LCL191_320_1').style.display = "none";</script></ul></section></notes></section>