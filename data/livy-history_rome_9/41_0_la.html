<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 436–437</span><span class="innerMarginNote right">4</span>Et ex Apulia Teanenses Canusinique populationibus fessi obsidibus L. Plautio consuli datis in deditionem
<span class="innerMarginNote right">5</span>venerunt. Eodem anno primum praefecti Capuam creari coepti legibus ab L. Furio praetore datis, cum utrumque ipsi pro remedio aegris rebus discordia
<span class="innerMarginNote right">6</span>intestina petissent; et duae Romae additae tribus, Ufentina ac Falerna.</p>
<p><span class="innerMarginNote right">7</span>Inclinatis semel in Apulia rebus Teates quoque Apuli ad novos consules, C. Iunium Bubulcum Q. Aemilium Barbulam, foedus petitum venerunt, pacis per omnem Apuliam praestandae populo Romano
<span class="innerMarginNote right">8</span>auctores. Id audacter spondendo impetravere, ut foedus daretur neque ut aequo tamen foedere sed ut
<span class="innerMarginNote right">9</span>in dicione populi Romani essent. Apulia perdomita—nam
Forento<a class="footnoteLink" href="#note_LCL191_242_1" id="target_note_LCL191_242_1"><sup>1</sup></a> quoque, valido oppido, Iunius potitus erat—in Lucanos perrectum; inde repentino adventu
<span class="innerMarginNote right">10</span>Aemili consulis Nerulum vi captum. Et postquam res Capuae stabilitas Romana disciplina fama per socios volgavit, Antiatibus quoque, qui se sine legibus certis, sine magistratibus agere querebantur, dati ab senatu ad iura statuenda ipsius coloniae patroni; nec
arma modo sed iura etiam Romana late pollebant.</p>
<p> <span class="marginNote left"><span class="sc">a.u.c.</span> 438</span>XXI. C. Iunius Bubulcus et Q. Aemilius Barbula





</p></section><notes><section class="footnotes"><ul><li class="note" id="note_LCL191_242_1"><a class="footnoteCrossrefLink" href="#target_note_LCL191_242_1" title="Click to highlight in text"><sup class="lineRef">1</sup>nam Forento <span class="italic">Gronovius</span> Iam Iorento <span class="italic">M</span>: nam florento <span class="italic">PFOT</span><sup>2</sup> (<span class="italic">marg</span>.): nam florente <span class="italic">U</span>: nam Torento <span class="italic">TDLA</span>: iam torento (<span class="italic">al.</span> laurento) <span class="italic">A<sup>2</sup></span>.</a></li><script type="text/javascript">document.getElementById('note_LCL191_242_1').style.display = "none";</script></ul></section></notes></section>