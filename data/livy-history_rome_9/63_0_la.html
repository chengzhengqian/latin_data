<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 443</span>ducibus, sole orto signum pugnae propositum
<span class="innerMarginNote right">4</span>est armatique in aciem procedunt. Quod postquam consuli nuntiatum est, extemplo tesseram dari iubet ut prandeat miles firmatisque cibo viribus arma
<span class="innerMarginNote right">5</span>capiat. Dicto paretur. Consul ubi armatos paratosque
vidit, signa extra vallum proferri iussit et haud procul hoste instruxit aciem. Aliquamdiu intenti utrimque steterunt exspectantes, ut ab adversariis
<span class="innerMarginNote right">6</span>clamor et pugna inciperet; et prius sol meridie se inclinavit quam telum hinc aut illinc emissum est. Inde, ne infecta re abiretur, clamor ab Etruscis oritur concinuntque tubae et signa inferuntur. Nec segnius a Romanis pugna initur.

Concurrunt infensis animis; numero hostis, virtute
<span class="innerMarginNote right">7, 8</span>Romanus superat; anceps proelium multos utrimque et fortissimum quemque absumit, nec prius inclinata res est quam secunda acies Romana ad prima signa,
<span class="innerMarginNote right">9</span>integri fessis, successerunt, Etrusci,<a class="footnoteLink" href="#note_LCL191_286_1" id="target_note_LCL191_286_1"><sup>1</sup></a> quia nullis recentibus subsidiis fulta prima acies fuit, ante signa circaque omnes ceciderunt. Nullo unquam proelio fugae minus nec plus eaedis fuisset, ni obstinatos
<span class="innerMarginNote right">10</span>mori Tuscos nox texisset, ita ut victores prius quam victi pugnandi finem facerent. Post occasum solis signum receptui datum est; nocte utroque<a class="footnoteLink" href="#note_LCL191_286_2" id="target_note_LCL191_286_2"><sup>2</sup></a> in castra reditum.</p>
</section><notes><section class="footnotes"><ul><li class="note" id="note_LCL191_286_1"><a class="footnoteCrossrefLink" href="#target_note_LCL191_286_1" title="Click to highlight in text"><sup class="lineRef">1</sup>successerunt, Etrusci <span class="italic">Walters and Conway</span>: successerunt. Etrusci <span class="italic">edd.</span></a></li><script type="text/javascript">document.getElementById('note_LCL191_286_1').style.display = "none";</script><li class="note" id="note_LCL191_286_2"><a class="footnoteCrossrefLink" href="#target_note_LCL191_286_2" title="Click to highlight in text"><sup class="lineRef">2</sup>utroque <span class="italic">Madvig</span>: ab utroque Î©: utrobique <span class="italic">Walters and Conway</span> (<span class="italic">note</span>).</a></li><script type="text/javascript">document.getElementById('note_LCL191_286_2').style.display = "none";</script></ul></section></notes></section>