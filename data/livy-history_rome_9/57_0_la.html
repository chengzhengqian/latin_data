<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 442</span>essent cum propinquitate agri tum multitudine
<span class="innerMarginNote right">3</span>hominum. Itaque altero consule in Samnio reliquias belli persequente P. Decius, qui graviter aeger Romae restiterat, auctore senatu dictatorem C. Sulpicium Longum, is magistrum equitum C.
<span class="innerMarginNote right">4</span>Iunium Bubulcum<a class="footnoteLink" href="#note_LCL191_274_1" id="target_note_LCL191_274_1"><sup>1</sup></a> dixit. Is, prout rei magnitudo postulabat, omnes iuniores sacramento adigit, arma quaeque alia res poscit summa industria parat; nec tantis apparatibus elatus de inferendo bello agitat, quieturus haud dubie, nisi ultro arma Etrusci inferrent.
<span class="innerMarginNote right">5</span>Eadem in comparando cohibendoque bello consilia et apud Etruscos fuere: neutri finibus egressi.</p>
<p>Et censura clara eo anno Ap. Claudi et C. Plauti fuit; memoriae tamen felicioris ad posteros nomen
<span class="innerMarginNote right">6</span>Appi, quod viam munivit et aquam in urbem duxit;
<span class="innerMarginNote right">7</span>eaque unus perfecit, quia ob infamem atque invidiosam
senatus lectionem verecundia victus collega
<span class="innerMarginNote right">8</span>magistratu se abdicaverat; Appius iam inde antiquitus
insitam pertinaciam familiae gerendo solus
<span class="innerMarginNote right">9</span>censuram obtinuit. Eodem Appio auctore Potitia gens, cuius ad aram maximam Herculis familiare sacerdotium fuerat, servos publicos ministerii delegandi




</p></section><notes><section class="footnotes"><ul><li class="note" id="note_LCL191_274_1"><a class="footnoteCrossrefLink" href="#target_note_LCL191_274_1" title="Click to highlight in text"><sup class="lineRef">1</sup>dictatorem C. Sulpicium Longum, is magistrum equitum C. Bubulcum <span class="italic">Sigonius and Pighius</span> (<span class="italic">from the Fasti Capitolini</span>): dictatorem C. Iunium Bubulcum Î©.</a></li><script type="text/javascript">document.getElementById('note_LCL191_274_1').style.display = "none";</script></ul></section></notes></section>