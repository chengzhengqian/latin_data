<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 433</span><span class="innerMarginNote right">9</span>voltus superbos et per armatos inermium iter, inde foedi agminis miserabilem viam per sociorum urbes, reditum in patriam ad parentes, quo saepe ipsi
<span class="innerMarginNote right">10</span>maioresque eorum triumphantes venissent: se solos sine volnere, sine ferro, sine acie victos; sibi non stringere licuisse gladios, non manum eum hoste conferre; sibi nequiquam arma, nequiquam vires, nequiquam<a class="footnoteLink" href="#note_LCL191_180_1" id="target_note_LCL191_180_1"><sup>1</sup></a> animos datos.</p>
<p><span class="innerMarginNote right">11</span>Haec frementibus hora fatalis ignominiae advenit, omnia tristiora experiundo factura quam quae praeceperant
<span class="innerMarginNote right">12</span>animis. Iam primum cum singulis vestimentis inermes extra vallum exire iussi, et primi
<span class="innerMarginNote right">13</span>traditi obsides atque in custodiam abducti. Tum a consulibus abire lictores iussi paludamentaque detracta: id tantam<a class="footnoteLink" href="#note_LCL191_180_2" id="target_note_LCL191_180_2"><sup>2</sup></a> inter ipsos, qui paulo ante eos exsecrantes dedendos lacerandosque censuerant,
<span class="innerMarginNote right">14</span>miserationem fecit, ut suae quisque condicionis oblitus ab illa deformatione tantae maiestatis velut ab nefando spectaculo averteret oculos.</p>
<p>VI. Primi consules prope seminudi sub iugum missi; tum ut quisque gradu proximus erat ita
<span class="innerMarginNote right">2</span>ignominiae obiectus; tum deinceps singulae legiones. Circumstabant armati hostes, exprobrantes eludentesque; gladii etiam plerisque intentati, et volnerati


</p></section><notes><section class="footnotes"><ul><li class="note" id="note_LCL191_180_1"><a class="footnoteCrossrefLink" href="#target_note_LCL191_180_1" title="Click to highlight in text"><sup class="lineRef">1</sup>sibi nequiquam arma, nequiquam vires, nequiquam <span class="italic">Gelenius</span>: sibe (<span class="italic">and in marg</span>. uires nequiquam) nequiquam <span class="italic">M</span>: sibi nequiquam Ω.</a></li><script type="text/javascript">document.getElementById('note_LCL191_180_1').style.display = "none";</script><li class="note" id="note_LCL191_180_2"><a class="footnoteCrossrefLink" href="#target_note_LCL191_180_2" title="Click to highlight in text"><sup class="lineRef">2</sup>tantam id <span class="italic">Drakenborch</span>: tantam Ω.</a></li><script type="text/javascript">document.getElementById('note_LCL191_180_2').style.display = "none";</script></ul></section></notes></section>