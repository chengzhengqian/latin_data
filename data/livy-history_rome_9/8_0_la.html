<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 433</span>ita nobis aequo aut iniquo loco dimicandi tantummodo cum hoste copia esset, non mihi paterni
<span class="innerMarginNote right">10</span>animi indoles in consilio dando deesset. Equidem mortem pro patria praeclaram esse fateor et me vel devovere pro populo Romano legionibusque vel in
<span class="innerMarginNote right">11</span>medios immittere hostes<a class="footnoteLink" href="#note_LCL191_176_1" id="target_note_LCL191_176_1"><sup>1</sup></a> paratus sum; sed hic patriam video, hic quidquid Romanarum legionum est, quae nisi pro se ipsis ad mortem ruere volunt,
<span class="innerMarginNote right">12</span>quid habent quod morte sua servent? ‘Tecta urbis’ dicat aliquis ‘et moenia et eam turbam a qua urbs incolitur.’ Immo hercule produntur ea omnia deleto
<span class="innerMarginNote right">13</span>hoc exercitu, non servantur. Quis enim ea tuebitur? Imbellis videlicet atque inermis multitudo. Tam
<span class="innerMarginNote right">14</span>hercule quam a Gallorum impetu defendit. An a Veiis exercitum Camillumque ducem implorabunt? Hic omnes spes opesque sunt, quas servando patriam servamus, dedendo ad necem patriam deserimus ac
<span class="innerMarginNote right">15</span>prodimus. ‘At foeda atque ignominiosa deditio est.’ Sed ea caritas patriae est ut tam ignominia eam quam
<span class="innerMarginNote right">16</span>morte nostra, si opus sit, servemus. Subeatur ergo ista, quantacumque est, indignitas et pareatur necessitati, quam ne di quidem superant. Ite, consules, redimite armis civitatem quam auro maiores vestri redemerunt.”</p>
<p>V. Consules profecti ad Pontium in conloquium, cum de foedere victor agitaret,. negarunt iniussu populi foedus fieri posse nec sine fetialibus caerimoniaque
<span class="innerMarginNote right">2</span>alia sollemni. Itaque non, ut volgo

</p></section><notes><section class="footnotes"><ul><li class="note" id="note_LCL191_176_1"><a class="footnoteCrossrefLink" href="#target_note_LCL191_176_1" title="Click to highlight in text"><sup class="lineRef">1</sup>in medios immittere hostes <span class="italic">Gronovius</span>: in medios hostes me inmittere <span class="italic">O</span>: in medios me immittere hostes Ω.</a></li><script type="text/javascript">document.getElementById('note_LCL191_176_1').style.display = "none";</script></ul></section></notes></section>