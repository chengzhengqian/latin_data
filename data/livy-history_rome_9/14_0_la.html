<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c</span> 434</span>suffecti M. Aemilius Papus dictator. L. Valerius Flaccus magister equitum. Nec per eos comitia habita; et quia taedebat populum omnium magistratuum
<span class="innerMarginNote right">15</span>eius anni, res ad interregnum rediit. Interreges Q. Fabius Maximus M. Valerius Corvus. Is consules creavit Q. Publilium Philonem tertium<a class="footnoteLink" href="#note_LCL191_188_1" id="target_note_LCL191_188_1"><sup>1</sup></a> et L. Papirium Cursorem iterum haud dubio consensu civitatis, quod nulli ea tempestate duces clariores essent.</p>
<p>VIII. Quo creati sunt die, eo—sic enim placuerat patribus—magistratum inierunt sollemnibusque senatus consultis perfectis de pace Caudina rettulerunt;
<span class="innerMarginNote right">2</span>et Publilius, penes quem fasces erant, “Dic, Sp. Postumi,” inquit. Qui ubi surrexit, eodem illo vultu
<span class="innerMarginNote right">3</span>quo sub iugum missus erat, “Haud sum ignarus” inquit, “consules, ignominiae non honoris causa me primum excitatum iussumque dicere, non tamquam senatorem, sed tamquam reum qua infelicis belli, qua
<span class="innerMarginNote right">4</span>ignominiosae pacis. Ego tamen, quando neque de noxa nostra neque de poena rettulistis, omissa defensione, quae non difficillima esset apud haud ignaros fortunarum humanarum necessitatiumque, sententiam de eo de quo rettulistis paucis peragam; quae sententia testis erit mihine an legionibus vestris pepercerim, cum me seu turpi seu necessaria sponsone



</p></section><notes><section class="footnotes"><ul><li class="note" id="note_LCL191_188_1"><a class="footnoteCrossrefLink" href="#target_note_LCL191_188_1" title="Click to highlight in text"><sup class="lineRef">1</sup>Q. Publilium Philonem tertium <span class="italic">Glareamis</span>: Q. Publilium Philonem Ω.</a></li><script type="text/javascript">document.getElementById('note_LCL191_188_1').style.display = "none";</script></ul></section></notes></section>