<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 435</span>longo spatio quam in aetate tredecim annorum
<span class="innerMarginNote right">11</span>fortuna variaverit? Quin tu hominis cum homine
<span class="innerMarginNote right">12</span>et ducis cum duce fortunam confers?<a class="footnoteLink" href="#note_LCL191_234_1" id="target_note_LCL191_234_1"><sup>1</sup></a> Quot Romanos
duces nominem quibus nunquam adversa fortuna pugnae fuit! Paginas in annalibus magistratuumque
fastis<a class="footnoteLink" href="#note_LCL191_234_2" id="target_note_LCL191_234_2"><sup>2</sup></a> percurrere licet consulum dictatorumque
quorum nec virtutis nec fortunae ullo
<span class="innerMarginNote right">13</span>die populum Romanum paenituit. Et quo sint mirabiliores quam Alexander aut quisquam rex, denos vicenosque dies quidam dictaturam, nemo
<span class="innerMarginNote right">14</span>plus quam annum consulatum gessit; ab tribunis plebis dilectus impediti sunt; post tempus ad bella ierunt, ante tempus comitiorum causa revocati sunt;
<span class="innerMarginNote right">15</span>in ipso conatu rerum circumegit se annus; collegae nunc temeritas nunc pravitas impedimento aut damno fuit; male gestis rebus alterius successum est; tironem aut mala disciplina institutum exercitum acceperunt.
<span class="innerMarginNote right">16</span>At hercule reges non liberi solum impedimentis omnibus sed domini rerum temporumque trahunt
<span class="innerMarginNote right">17</span>consiliis cuncta, non sequuntur. Invictus ergo Alexander cum invictis ducibus bella gessisset et eadem fortunae pignora in discrimen detulisset;
<span class="innerMarginNote right">18</span>immo etiam eo plus periculi subisset quod Macedones unum Alexandrum habuissent, multis casibus non




</p></section><notes><section class="footnotes"><ul><li class="note" id="note_LCL191_234_1"><a class="footnoteCrossrefLink" href="#target_note_LCL191_234_1" title="Click to highlight in text"><sup class="lineRef">1</sup>hominis cum homine et ducis cum duce fortunam confers? <span class="italic">Madvig</span>: hominis cum homine et ducis (duces <span class="italic">F</span>) cum fortunam
cum fortuna (cum fortuna fortunam <span class="italic">T</span>) confers Ω: homines cum homine, [et] duces cum duce, fortunam cum fortuna confers <span class="italic">Walters and Conway.</span></a></li><script type="text/javascript">document.getElementById('note_LCL191_234_1').style.display = "none";</script><li class="note" id="note_LCL191_234_2"><a class="footnoteCrossrefLink" href="#target_note_LCL191_234_2" title="Click to highlight in text"><sup class="lineRef">2</sup>magistratuumque fastis <span class="italic">Walters and Conway</span>: magistratuum
fastisque Ω.</a></li><script type="text/javascript">document.getElementById('note_LCL191_234_2').style.display = "none";</script></ul></section></notes></section>