<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 440</span>ubique quae passim in colonias mitteretur multitudinem esse.</p>
<p>XXV. Consules ab Sora profecti in agros atque
<span class="innerMarginNote right">2</span>urbes Ausonum bellum intulerunt. Mota namque omnia adventu Samnitium cum apud Lautulas dimicatum est fuerant, coniurationesque circa Campaniam
<span class="innerMarginNote right">3</span>passim factae; nec Capua ipsa crimine caruit; quin Romam quoque et ad principum quosdam inquirendo ventum est. Ceterum Ausonum
gens proditione urbium sicut Sora in potestatem
<span class="innerMarginNote right">4</span>venit. Ausona et Minturnae et Vescia<a class="footnoteLink" href="#note_LCL191_258_1" id="target_note_LCL191_258_1"><sup>1</sup></a> urbes erant ex quibus principes iuventutis duodecim numero in proditionem urbium suarum coniurati ad consules
<span class="innerMarginNote right">5</span>veniunt. Docent suos iam pridem exoptantes Samnitium adventum, simul ad Lautulas pugnatum audierint,<a class="footnoteLink" href="#note_LCL191_258_2" id="target_note_LCL191_258_2"><sup>2</sup></a> pro victis Romanos habuisse, iuventute
<span class="innerMarginNote right">6</span>armis Samnitem iuvisse: fugatis inde Samnitibus incerta pace agere nec claudentes portas Romanis, ne arcessant bellum, et obstinatos claudere, si exercitus admoveatur; in ea fluctuatione animorum
<span class="innerMarginNote right">7</span>opprimi incautos posse. His auctoribus mota propius castra missique eodem tempore circa tria oppida milites, partim armati, qui occulti propinqua moenibus
insiderent loca, partim togati tectis veste gladiis qui sub lucem apertis portis urbes ingrederentur.





</p></section><notes><section class="footnotes"><ul><li class="note" id="note_LCL191_258_1"><a class="footnoteCrossrefLink" href="#target_note_LCL191_258_1" title="Click to highlight in text"><sup class="lineRef">1</sup>Vescia <span class="italic">Sigonius</span> (<span class="sc">viii</span>. xi. 5): uescina (uestina <span class="italic">FA<sup>X</sup></span>) Ω.</a></li><script type="text/javascript">document.getElementById('note_LCL191_258_1').style.display = "none";</script><li class="note" id="note_LCL191_258_2"><a class="footnoteCrossrefLink" href="#target_note_LCL191_258_2" title="Click to highlight in text"><sup class="lineRef">2</sup>audierint <span class="italic">Ruperti</span>: audierunt Ω.</a></li><script type="text/javascript">document.getElementById('note_LCL191_258_2').style.display = "none";</script></ul></section></notes></section>