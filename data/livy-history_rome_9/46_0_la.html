<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 439</span>relinquendo, in quae infecta victoria sicut pristino die vos recipiatis. Armis munimenta, non munimentis
<span class="innerMarginNote right">12</span>arma tuta esse debent. Castra habeant repetantque quibus operae est trahere bellum: nos omnium rerum respectum praeterquam victoriae
<span class="innerMarginNote right">13</span>nobis abscidamus. Ferte signa in hostem; ubi extra vallum agmen excesserit, castra quibus imperatum est incendant. Damna vestra, milites, omnium circa
<span class="innerMarginNote right">14</span>qui defecerunt populorum praeda sarcientur.” Et oratione dictatoris, quae necessitatis ultimae index erat, milites accensi vadunt in hostem, et respectus ipse ardentium castrorum, quamquam proximis tantum—ita
enim iusserat dictator—ignis est subditus,
<span class="innerMarginNote right">15</span>haud parvum fuit inritamentum. Itaque velut vecordes
inlati signa primo impetu hostium turbant; et in tempore, postquam ardentia procul vidit castra, magister equitum—id convenerat signum—hostium terga invadit. Ita circumventi Samnites, qua potest
<span class="innerMarginNote right">16</span>quisque, fugam per diversa petunt; ingens multitudo in unum metu conglobata ac semet ipsam turba
<span class="innerMarginNote right">17</span>impediens in medio caesa. Castra hostium capta direptaque, quorum praeda onustum militem in Romana castra dictator reducit, haudquaquam tam victoria laetum, quam quod praeter exiguam deformatam
incendio partem cetera contra spem salva invenit.</p>
<p> <span class="marginNote left"><span class="sc">a.u.c.</span> 440</span>XXIV. Ad Soram inde reditum; novique consules M. Poetelius C. Sulpicius exercitum ab dictatore
</p></section><notes></notes></section>