<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 447–448</span>loca hostes inter consulum castra interceperunt
<span class="innerMarginNote right">4</span>ut pervadere expeditus nuntius non posset et per aliquot dies incerti rerum omnium suspensique de statu alterius uterque consul ageret, Romamque is metus manaret, adeo ut omnes iuniores sacramento adigerentur atque ad subita rerum duo iusti scriberentur
<span class="innerMarginNote right">5</span>exercitus. Ceterum Hernicum bellum nequaquam
pro praesenti terrore ac vetusta<a class="footnoteLink" href="#note_LCL191_334_1" id="target_note_LCL191_334_1"><sup>1</sup></a> gentis gloria
<span class="innerMarginNote right">6</span>fuit. Nihil usquam dictu dignum ausi, trinis castris intra paucos dies exuti, triginta dierum indutias ita ut ad senatum Romam legatos mitterent, pacti sunt
<span class="innerMarginNote right">7</span>bimestri stipendio frumentoque et singulis in militem tunicis. Ab senatu ad Marcium reiecti, cui senatus consulto permissum de Hernicis erat, isque eam gentem in deditionem accepit.</p>
<p><span class="innerMarginNote right">8</span>Et in Samnio alter consul superior viribus, locis impeditior erat. Omnia itinera obsaepserant hostes saltusque pervios ceperant, ne qua subvehi commeatus
possent; neque eos, cum cottidie signa in aciem consul proferret, elicere ad certamen poterat;

satisque apparebat neque Samnitem certamen praesens
<span class="innerMarginNote right">9, 10</span>nec Romanum dilationem belli laturum. Adventus Marci, qui Hernicis subactis maturavit collegae
<span class="innerMarginNote right">11</span>venire auxilio, moram certaminis hosti exemit. Nam ut qui ne alteri quidem exercitui se ad certamen

</p></section><notes><section class="footnotes"><ul><li class="note" id="note_LCL191_334_1"><a class="footnoteCrossrefLink" href="#target_note_LCL191_334_1" title="Click to highlight in text"><sup class="lineRef">1</sup>vetusta <span class="italic">Gronovius</span>: vetustae <span class="italic">Klockius</span>: vetustate Ω.</a></li><script type="text/javascript">document.getElementById('note_LCL191_334_1').style.display = "none";</script></ul></section></notes></section>