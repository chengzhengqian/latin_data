<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 434</span><span class="innerMarginNote right">5</span>Inter haec Satricani ad Samnites defecerunt, et
Fregellae colonia necopinato adventu Samnitium—fuisse et Satricanos cum iis satis constat—nocte occupata est. Timor inde mutuus utrosque usque
<span class="innerMarginNote right">6</span>ad lucem quietos tenuit; lux pugnae initium fuit, quam aliquamdiu aequam et quia pro aris ac focis dimicabatur et quia ex tectis adiuvabat imbellis
<span class="innerMarginNote right">7</span>multitudo tamen<a class="footnoteLink" href="#note_LCL191_206_1" id="target_note_LCL191_206_1"><sup>1</sup></a> Fregellani sustinuerunt. Fraus deinde rem inclinavit, quod vocem audiri praeconis passi sunt, incolumem abiturum qui arma posuisset. Ea spes remisit a certamine animos, et passim arma
<span class="innerMarginNote right">8</span>iactari coepta. Pertinacior pars armata per aversam portam erupit, tutiorque eis audacia fuit quam incautus ad credendum ceteris pavor, quos circumdatos igni nequiquam deos fidemque invocantes Samnites concremaverunt.</p>
<p><span class="innerMarginNote right">9</span>Consules inter se partiti provincias, Papirius in Apuliam ad Luceriam pergit, ubi equites Romani obsides ad Caudium dati custodiebantur, Publilius in Samnio substitit adversus Caudinas legiones.
<span class="innerMarginNote right">10</span>Distendit ea res Samnitium animos, quod nec ad Luceriam ire, ne ab tergo instaret hostis, nec manere, ne Luceria interim amitteretur, satis audebant.
<span class="innerMarginNote right">11</span>Optimum visum est committere rem fortunae

</p></section><notes><section class="footnotes"><ul><li class="note" id="note_LCL191_206_1"><a class="footnoteCrossrefLink" href="#target_note_LCL191_206_1" title="Click to highlight in text"><sup class="lineRef">1</sup>multitudo tamen Ω: multitudo certamen (<span class="italic">or</span> multitudo) <span class="italic">Madvig</span>.</a></li><script type="text/javascript">document.getElementById('note_LCL191_206_1').style.display = "none";</script></ul></section></notes></section>