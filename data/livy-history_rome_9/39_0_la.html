<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 435</span><span class="innerMarginNote right">6</span>Adde, quod Romanis ad manum domi supplementum
esset, Alexandro, quod postea Hannibali accidit, alieno in agro bellanti exercitus consenuisset.
<span class="innerMarginNote right">7</span>Arma clipei essent illis sarisaeque<a class="footnoteLink" href="#note_LCL191_238_1" id="target_note_LCL191_238_1"><sup>1</sup></a>: Romano scutum, maius corpori tegumentum, et pilum, haud paulo quam hasta vehementius ictu missuque<a class="footnoteLink" href="#note_LCL191_238_2" id="target_note_LCL191_238_2"><sup>2</sup></a> telum.
<span class="innerMarginNote right">8</span>Statarius uterque miles, ordines servans; sed illa phalanx immobilis et unius generis, Romana acies distinctior, ex pluribus partibus constans, facilis partienti, quacumque opus esset, facilis iungenti.
<span class="innerMarginNote right">9</span>Iam in opere quis par Romano miles, quis ad tolerandum
laborem melior? Uno proelio victus Alexander
bello victus esset: Romanum, quem Caudium, quem Cannae non fregerunt, quae fregisset acies?
<span class="innerMarginNote right">10</span>Ne ille saepe, etiam si prima prospere evenissent, Persas et Indos et imbellem Asiam quaesisset et
<span class="innerMarginNote right">11</span>cum feminis sibi bellum fuisse dixisset, quod Epiri regem Alexandrum mortifero volnere ictum dixisse ferunt, sortem bellorum in Asia gestorum ab hoc ipso iuvene cum sua conferentem.</p>
<p><span class="innerMarginNote right">12</span>Equidem cum per annos quattuor et viginti primo Punico bello classibus certatum cum Poenis recordor,






</p></section><notes><section class="footnotes"><ul><li class="note" id="note_LCL191_238_1"><a class="footnoteCrossrefLink" href="#target_note_LCL191_238_1" title="Click to highlight in text"><sup class="lineRef">1</sup>Arma clipei essent illis sarisaeque <span class="italic">Madvig</span>: arma cluisset arma cluisset sarisaeque illis id est hastae <span class="italic">M</span>: arma cluisset sarisaeque <span class="italic">etc. M<sup>1</sup> or M<sup>2</sup></span>: arma clipeus (<span class="italic">or</span> clupeus) sarisaeque (<span class="italic">or</span> -eque) illis (<span class="italic">or</span> illis portare <span class="italic">or</span> illis. at <span class="italic">or</span> illis id est hastae) Ω.</a></li><script type="text/javascript">document.getElementById('note_LCL191_238_1').style.display = "none";</script><li class="note" id="note_LCL191_238_2"><a class="footnoteCrossrefLink" href="#target_note_LCL191_238_2" title="Click to highlight in text"><sup class="lineRef">2</sup>ictu missuque ϛ: ictu missumque <span class="italic">PTA<sup>2</sup></span>: ictum missumque Ω.</a></li><script type="text/javascript">document.getElementById('note_LCL191_238_2').style.display = "none";</script></ul></section></notes></section>