<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span>450</span>nemo obvius ibat, pleno gradu ad castra hostium <span class="innerMarginNote right">15</span>tendunt. Ceterum postquam ibi neque stationes pro portis nec quemquam in vallo nec fremitum consuetum
castrorum animadverterunt, insolito silentio
<span class="innerMarginNote right">16</span>moti metu insidiarum subsistunt. Transgressi deinde vallum cum deserta omnia invenissent, pergunt hostem
vestigiis sequi. Sed vestigia in omnes aeque ferentia partes, ut in dilapsis passim, primo errorem
<span class="innerMarginNote right">17</span>faciebant; post per exploratores compertis hostium consiliis ad singulas urbes circumferendo bello unum et triginta oppida intra dies quinquaginta, omnia oppugnando ceperunt, quorum pleraque diruta atque incensa, nomenque Aequorum prope ad internecionem
<span class="innerMarginNote right">18</span>deletum. De Aequis triumphatum; exemploque
eorum clades fuit, ut Marrucini Marsi Paeligni Frentani<a class="footnoteLink" href="#note_LCL191_348_1" id="target_note_LCL191_348_1"><sup>1</sup></a> mitterent Romam oratores pacis petendae amicitiaeque. His populis foedus petentibus
datum.</p>
<p>XLVI. Eodem anno Cn. Flavius Cn. filius<a class="footnoteLink" href="#note_LCL191_348_2" id="target_note_LCL191_348_2"><sup>2</sup></a> scriba, patre libertino humili fortuna ortus, ceterum callidus vir
<span class="innerMarginNote right">2</span>et facundus, aedilis curulis fuit. Invenio in quibusdam annalibus, cum appareret aedilibus fierique se pro tribu aedilem videret neque accipi nomen quia scriptum
faceret, tabulam posuisse et iurasse se scriptum




</p></section><notes><section class="footnotes"><ul><li class="note" id="note_LCL191_348_1"><a class="footnoteCrossrefLink" href="#target_note_LCL191_348_1" title="Click to highlight in text"><sup class="lineRef">1</sup>Frentani <span class="italic">Sigonius</span> (<span class="italic">chap</span>. xvi. § 1 <span class="italic">and Conway, Ital. Dial. p.</span> 212): feretani <span class="italic">M A</span><sup>2</sup>: feretrani Ω.</a></li><script type="text/javascript">document.getElementById('note_LCL191_348_1').style.display = "none";</script><li class="note" id="note_LCL191_348_2"><a class="footnoteCrossrefLink" href="#target_note_LCL191_348_2" title="Click to highlight in text"><sup class="lineRef">2</sup>Cn. filius <span class="italic">A</span><sup>2</sup>: cn̄ fil <span class="italic">P</span><sup>2</sup>: gn̅ fil̄ <span class="italic">T: various corruptions</span> Ω.</a></li><script type="text/javascript">document.getElementById('note_LCL191_348_2').style.display = "none";</script></ul></section></notes></section>