<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 434</span>nos verba legitima dedentium urbes nuncupare, deditum populum Romanum vos tribuni diceretis et hanc urbem templa delubra fines aquas Samnitium
<span class="innerMarginNote right">6</span>esse? Omitto deditionem, quoniam de sponsione agitur; quid tandem si spopondissemus urbem hanc relicturum populum Romanum? si incensurum? si magistratus, si senatum, si leges non habiturum? si
<span class="innerMarginNote right">7</span>sub regibus futurum? Di meliora, inquis. Atqui non indignitas rerum sponsionis vinculum levat: si quid est in quod<a class="footnoteLink" href="#note_LCL191_194_1" id="target_note_LCL191_194_1"><sup>1</sup></a> obligari populus possit, in omnia potest. Et ne illud quidem, quod quosdam forsitan moveat, refert, consul an dictator an praetor spoponderit.
<span class="innerMarginNote right">8</span>Et hoc ipsi etiam Samnites iudicaverunt, quibus non fuit satis consules spondere, sed legatos, quaestores, tribunos militum spondere coegerunt.</p>
<p><span class="innerMarginNote right">9</span>“Nec a me nunc quisquam quaesiverit quid ita spoponderim, cum id nec consulis ius esset nec illis spondere pacem quae mei non erat arbitrii, nec pro
<span class="innerMarginNote right">10</span>vobis qui nihil mandaveratis possem. Nihil ad Caudium, patres conscripti, humanis consiliis gestum est: di immortales et vestris et hostium imperatoribus
<span class="innerMarginNote right">11</span>mentem ademerunt. Nec nos in bello satis cavimus, et illi male partam victoriam male perdiderunt, dum vix locis quibus vicerant credunt, dum quacumque

</p></section><notes><section class="footnotes"><ul><li class="note" id="note_LCL191_194_1"><a class="footnoteCrossrefLink" href="#target_note_LCL191_194_1" title="Click to highlight in text"><sup class="lineRef">1</sup>quod ϛ: quo Ω.</a></li><script type="text/javascript">document.getElementById('note_LCL191_194_1').style.display = "none";</script></ul></section></notes></section>