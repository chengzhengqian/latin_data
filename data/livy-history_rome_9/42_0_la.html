<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 438</span>consules exitu anni non consulibus ab se creatis, Sp.
Nautio et M. Popilio, ceterum dictatori L. Aemilio
<span class="innerMarginNote right">2</span>legiones tradiderant. Is cum L. Fulvio magistro equitum Saticulam<a class="footnoteLink" href="#note_LCL191_244_1" id="target_note_LCL191_244_1"><sup>1</sup></a> oppugnare adortus rebellandi
<span class="innerMarginNote right">3</span>causam Samnitibus dedit. Duplex inde terror inlatus Romanis: hinc Samnis magno exercitu coacto ad eximendos
obsidione socios haud procul castris Romanorum
castra posuit; hinc Saticulani magno cum tumultu patefactis repente portis in stationes hostium
<span class="innerMarginNote right">4</span>incurrerunt. Inde pars utraque, spe alieni magis auxilii quam viribus freta suis, iusto mox proelio inito Romanos urgent, et quamquam anceps dimicatio erat, tamen utrimque tutam aciem dictator habuit, quia et locum haud facilem ad circumveniendum
<span class="innerMarginNote right">5</span>cepit et diversa statuit signa. Infestior tamen in erumpentes incessit nec magno certamine intra moenia compulit, tum totam aciem in Samnites
<span class="innerMarginNote right">6</span>obvertit. Ibi plus certaminis fuit; victoria sicut sera ita nec dubia nec varia fuit. Fusi in castra Samnites exstinctis nocte ignibus tacito agmine abeunt et spe abiecta Saticulae tuendae Plisticam<a class="footnoteLink" href="#note_LCL191_244_2" id="target_note_LCL191_244_2"><sup>2</sup></a> ipsi, socios Romanorum, ut parem dolorem hosti redderent, circumsidunt.</p>
<p> <span class="marginNote left"><span class="sc">a.u.c.</span> 439</span>XXII. Anno circumacto bellum deinceps ab dictatore




</p></section><notes><section class="footnotes"><ul><li class="note" id="note_LCL191_244_1"><a class="footnoteCrossrefLink" href="#target_note_LCL191_244_1" title="Click to highlight in text"><sup class="lineRef">1</sup>Saticulam (<span class="italic">and in</span> § 3 Saticulani <span class="italic">and in</span> § 6 Saticulae) <span class="italic">Sigonius</span> (<span class="italic">Diod</span>. <span class="sc">xix.</span> lxxii. 4): Satriculam (<span class="italic">and</span> Satriculani <span class="italic">and</span> Satriculae <span class="italic">below</span>) Ω.</a></li><script type="text/javascript">document.getElementById('note_LCL191_244_1').style.display = "none";</script><li class="note" id="note_LCL191_244_2"><a class="footnoteCrossrefLink" href="#target_note_LCL191_244_2" title="Click to highlight in text"><sup class="lineRef">2</sup>Plisticam <span class="italic">Sigonius</span> (<span class="italic">Diod</span>. <span class="sc">xix</span>. lxxii. 3): plistiam <span class="italic">M<sup>3</sup>D<sup>4</sup>A<sup>2</sup></span>: plistiam postiam <span class="italic">F</span>: post iam philistiam <span class="italic">O</span>: postiam Ω.</a></li><script type="text/javascript">document.getElementById('note_LCL191_244_2').style.display = "none";</script></ul></section></notes></section>