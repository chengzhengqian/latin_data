<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span>450</span>icto Romae cum Samnitibus foedere fetiales venerant <span class="innerMarginNote right">7</span>res repetitum, temptationem aiebant esse ut terrore incusso belli Romanos se fieri paterentur; quod quanto opere optandum foret Hernicos docuisse, cum quibus licuerit suas leges Romanae civitati praeoptaverint:
<span class="innerMarginNote right">8</span>quibus legendi quid mallent copia non fuerit pro poena necessariam civitatem fore. Ob haec volgo in conciliis iactata populus Romanus bellum fieri Aequis
<span class="innerMarginNote right">9</span>iussit; consulesque ambo ad novum profecti bellum quattuor milia a castris hostium consederunt.</p>
<p><span class="innerMarginNote right">10</span>Aequorum exercitus, ut qui suo nomine permultos annos imbelles egissent, tumultuario similis, sine
<span class="innerMarginNote right">11</span>ducibus certis, sine imperio, trepidare. Alii exeundum
in aciem, alii castra tuenda censent; movet plerosque vastatio futura agrorum ac deinceps cum
<span class="innerMarginNote right">12</span>levibus praesidiis urbium relictarum excidia. Itaque postquam inter multas sententias una, quae omissa cura communium ad respectum suarum quemque
<span class="innerMarginNote right">13</span>rerum vertit, est<a class="footnoteLink" href="#note_LCL191_346_1" id="target_note_LCL191_346_1"><sup>1</sup></a> audita, ut prima vigilia diversi e castris ad deportanda omnia tuendasque moenibus urbes<a class="footnoteLink" href="#note_LCL191_346_2" id="target_note_LCL191_346_2"><sup>2</sup></a> abirent, cuncti eam sententiam ingenti adsensu
<span class="innerMarginNote right">14</span>accepere. Palatis hostibus per agros prima luce Romani signis prolatis in acie consistunt, et ubi





</p></section><notes><section class="footnotes"><ul><li class="note" id="note_LCL191_346_1"><a class="footnoteCrossrefLink" href="#target_note_LCL191_346_1" title="Click to highlight in text"><sup class="lineRef">1</sup>vertit, est <span class="italic">Madvig</span>: uertisset (-ent <span class="italic">P</span>) Ω: auertisset <span class="italic">O</span>.</a></li><script type="text/javascript">document.getElementById('note_LCL191_346_1').style.display = "none";</script><li class="note" id="note_LCL191_346_2"><a class="footnoteCrossrefLink" href="#target_note_LCL191_346_2" title="Click to highlight in text"><sup class="lineRef">2</sup>tuendasque moenibus urbes <span class="italic">Madvig</span> ϛ: tuendasque moenibus
in urbes Ω: tuendasque in omnibus urbes <span class="italic">O</span>: tuendosque moenibus se in urbes <span class="italic">H. J. Mueller</span>.</a></li><script type="text/javascript">document.getElementById('note_LCL191_346_2').style.display = "none";</script></ul></section></notes></section>