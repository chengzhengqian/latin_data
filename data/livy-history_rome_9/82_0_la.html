<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 446</span>imposito, legationibus Etruriae amicitiam petentibus prae se Romam ad senatum missis consul praestantiore etiam quam dictator victoria triumphans urbem est <span class="innerMarginNote right">21</span>invectus; quin etiam devictorum Samnitium decus magna ex parte ad legatos, P. Decium et M. Valerium, est versum; quos populus proximis comitiis ingenti consensu consulem alterum, alterum praetorem declaravit.</p>
<p>XLI. Fabio ob egregie perdomitam Etruriam continuatur consulatus; Decius collega datur. Valerius praetor quartum creatus. Consules partiti provincias:
<span class="innerMarginNote right">2</span>Etruria Decio, Samnium Fabio evenit. Is profectus<a class="footnoteLink" href="#note_LCL191_3241" id="target_note_LCL191_3241"><sup>1</sup></a>
<span class="innerMarginNote right">3</span>ad Nuceriam Alfaternam, cum pacem petentes, quod uti ea cum daretur noluissent, aspernatus esset,<a class="footnoteLink" href="#note_LCL191_3242" id="target_note_LCL191_3242"><sup>2</sup></a>
<span class="innerMarginNote right">4</span>oppugnando ad deditionem subegit. Cum Samnitibus acie dimicatum. Haud magno certamine hostes victi; neque eius pugnae memoria tradita foret, ni Marsi eo primum proelio cum Romanis bellassent. Secuti Marsorum defectionem Paeligni eandem fortunam habuerunt.</p>
<p><span class="innerMarginNote right">5</span>Decio quoque, alteri consuli, secunda belli fortuna erat. Tarquiniensem metu subegerat frumentum exercitui praebere atque indutias in quadraginta
<span class="innerMarginNote right">6</span>annos petere. Volsiniensium castella aliquot vi cepit; quaedam ex his diruit ne receptaculo hostibus essent; circumferendoque passim bello tantum terrorem




</p></section><notes></notes></section>