<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 444</span><span class="innerMarginNote right">10</span>ire iussis ipse substitit cum equitatu et luce orta postero die obequitavit stationibus hostium, quae extra saltum dispositae erant; et cum satis diu tenuisset hostem, in castra sese recepit portaque altera egressus ante noctem agmen adsequitur.
<span class="innerMarginNote right">11</span>Postero die luce prima iuga Ciminii montis tenebat; inde contemplatus opulenta Etruriae arva milites
<span class="innerMarginNote right">12</span>emittit. Ingenti iam abacta praeda tumultuariae agrestium Etruscorum cohortes repente a principibus regionis eius concitatae Romanis occurrunt, adeo incompositae ut vindices praedarum prope ipsi
<span class="innerMarginNote right">13</span>praedae fuerint. Caesis fugatisque his, late depopulato
agro victor Romanus opulentusque rerum
<span class="innerMarginNote right">14</span>omnium copia in castra rediit. Eo forte quinque legati cum duobus tribunis plebis venerant denuntiatum
Fabio senatus verbis ne saltum Ciminium transiret. Laetati serius se quam ut impedire bellum possent venisse, nuntii victoriae Romam revertuntur.</p>
<p>XXXVII. Hac expeditione consulis motum latius erat quam profligatum bellum; vastationem namque sub Ciminii montis radicibus iacens ora senserat, conciveratque indignatione non Etruriae modo populos
<span class="innerMarginNote right">2</span>sed Umbriae finitima. Itaque quantus non unquam antea exercitus ad Sutrium venit; neque e silvis tantummodo promota castra sed etiam aviditate


</p></section><notes></notes></section>