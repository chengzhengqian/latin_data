<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 343</span>proelium legati Tarentini interveniunt denuntiantes Samnitibus Romanisque ut bellum omitterent: per utros stetisset quo minus discederetur ab armis,
<span class="innerMarginNote right">2</span>adversus eos se pro alteris pugnaturos. Ea legatione
Papirius audita perinde ac motus dictis eorum cum collega se communicaturum respondit; accitoque
eo, cum tempus omne in apparatu pugnae consumpsisset, conlocutus de re haud dubia signum
<span class="innerMarginNote right">3</span>pugnae proposuit. Agentibus divina humanaque quae adsolent cum acie dimicandum est consulibus Tarentini legati occursare responsum exspectantes;
<span class="innerMarginNote right">4</span>quibus Papirius ait: “Auspicia secunda esse, Tarentini, pullarius nuntiat; litatum praeterea est egregie; auctoribus
dis, ut videtis, ad rem gerendam proficiscimur.”
<span class="innerMarginNote right">5</span>Signa inde ferre<a class="footnoteLink" href="#note_LCL191_212_1" id="target_note_LCL191_212_1"><sup>1</sup></a> iussit et copias eduxit, vanissimam increpans gentem quae, suarum impotens rerum prae domesticis seditionibus discordiisque,
aliis modum pacis ac belli facere aequum censeret.</p>
<p><span class="innerMarginNote right">6</span>Samnites ex parte altera, cum omnem curam belli remisissent, quia aut pacem vere cupiebant aut expediebat simulare, ut Tarentinos sibi conciliarent, cum instructos repente ad pugnam Romanos conspexissent,
<span class="innerMarginNote right">7</span>vociferari se in auctoritate Tarentinorum manere nec descendere in aciem nec extra vallum arma ferre; deceptos potius quodcumque casus ferat




</p></section><notes><section class="footnotes"><ul><li class="note" id="note_LCL191_212_1"><a class="footnoteCrossrefLink" href="#target_note_LCL191_212_1" title="Click to highlight in text"><sup class="lineRef">1</sup>ferre Ω: ferri ϛ <span class="italic">Gronovius</span>.</a></li><script type="text/javascript">document.getElementById('note_LCL191_212_1').style.display = "none";</script></ul></section></notes></section>