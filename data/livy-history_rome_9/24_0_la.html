<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 434</span>et transigere cum Publilio certamen; itaque in aciem copias educunt.</p>
<p>XIII. Adversus quos Publilius consul cum dimicaturus esset, prius adloquendos milites ratus contionem advocari iussit. Ceterum sicut ingenti alacritate ad praetorium concursum est, ita prae clamore poscentium pugnam nulla adhortatio imperatoris
<span class="innerMarginNote right">2</span>audita est: suus cuique animus memor ignominiae adhortator aderat. Vadunt igitur in proelium urgentes signiferos, et ne mora in concursu pilis emittendis stringendisque inde gladiis esset, pila velut dato ad id signo abiciunt strictisque gladiis
<span class="innerMarginNote right">3</span>cursu in hostem feruntur. Nihil illic imperatoriae artis ordinibus aut subsidiis locandis fuit: omnia ira
<span class="innerMarginNote right">4</span>militaris prope vesano impetu egit. Itaque non fusi modo hostes sunt, sed ne castris quidem suis fugam impedire<a class="footnoteLink" href="#note_LCL191_208_1" id="target_note_LCL191_208_1"><sup>1</sup></a> ausi Apuliam dissipati petiere; Luceriam tamen coacto rursus in unum agmine est perventum.
<span class="innerMarginNote right">5</span>Romanos ira eadem quae per mediam aciem hostium tulerat et in castra pertulit. Ibi plus quam in acie sanguinis ac caedis factum praedaeque pars maior ira corrupta.</p>
<p><span class="innerMarginNote right">6</span>Exercitus alter cum Papirio consule locis maritimis pervenerat Arpos per omnia pacata Samnitium magis iniuriis et odio quam beneficio ullo populi Romani;

</p></section><notes><section class="footnotes"><ul><li class="note" id="note_LCL191_208_1"><a class="footnoteCrossrefLink" href="#target_note_LCL191_208_1" title="Click to highlight in text"><sup class="lineRef">1</sup>impedire Î©: inhibere <span class="italic">Madvig</span>.</a></li><script type="text/javascript">document.getElementById('note_LCL191_208_1').style.display = "none";</script></ul></section></notes></section>