<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 435</span>multa; cibi vinique eundem capacissimum;
<span class="innerMarginNote right">14</span>nec cum ullo asperiorem, quia ipse invicti ad laborem corporis esset, fuisse militiam pediti pariter equitique;
<span class="innerMarginNote right">15</span>equites etiam aliquando ausos ab eo petere ut sibi pro re bene gesta laxaret aliquid laboris;
<span class="innerMarginNote right">16</span>quibus ille “Ne nihil remissum dicatis, remitto,”
inquit, “ne utique dorsum demulceatis, cum ex equis descendetis.” Et vis erat in eo viro imperii
<span class="innerMarginNote right">17</span>ingens pariter in socios civesque. Praenestinus praetor per timorem segnius ex subsidiis suos duxerat in primam aciem; quem cum inambulans ante tabernaculum
<span class="innerMarginNote right">18</span>vocari iussisset, lictorem expedire securem iussit, ad quam vocem exanimi stante Praenestino: “Agedum, lictor, excide radicem hanc” inquit “incommodam
ambulantibus,” perfusumque ultimi supplicii
<span class="innerMarginNote right">19</span>metu multa dicta dimisit. Haud dubie illa aetate, qua nulla virtutum feracior fuit, nemo unus erat vir quo magis innixa res Romana staret. Quin eum parem destinant animis magno Alexandro ducem, si arma Asia perdomita in Europam vertisset.</p>
<p>XVII. Nihil minus quaesitum a principio huius operis videri potest quam ut plus iusto ab rerum ordine declinarem varietatibusque distinguendo opere et legentibus velut deverticula amoena et requiem
</p></section><notes></notes></section>