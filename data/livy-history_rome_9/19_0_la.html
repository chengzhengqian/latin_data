<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 434</span>in haec saeviant, in haec ferrum, in haec iras acuant.
<span class="innerMarginNote right">19</span>Quod ad tribunos attinet, consulite utrum praesens deditio eorum fieri possit an in diem differatur; nos interim, T. Veturi vosque ceteri, vilia haec capita luendae sponsionis<a class="footnoteLink" href="#note_LCL191_198_1" id="target_note_LCL191_198_1"><sup>1</sup></a> feramus et nostro supplicio liberemus Romana arma.”</p>
<p>X. Movit patres conscriptos cum causa tum auctor nec ceteros solum sed tribunos etiam plebei, ut se
<span class="innerMarginNote right">2</span>in senatus dicerent fore potestate. Magistratu inde se extemplo abdicaverunt traditique fetialibus cum ceteris Caudium ducendi. Hoc senatus consulto
<span class="innerMarginNote right">3</span>facto lux quaedam adfulsisse civitati visa est. Postumius in ore erat; eum laudibus ad caelum ferebant, devotioni P. Deci consulis, aliis claris facinoribus
<span class="innerMarginNote right">4</span>aequabant: emersisse civitatem ex obnoxia pace illius consilio et opera; ipsum se cruciatibus et hostium irae offerre piaculaque pro populo Romano
<span class="innerMarginNote right">5</span>dare. Arma cuncti spectant et bellum: en unquam futurum ut congredi armatis cum Samnite liceat?</p>
<p><span class="innerMarginNote right">6</span>In civitate ira odioque ardente dilectus prope omnium voluntariorum fuit. Rescriptae ex eodem milite novae legiones ductusque ad Caudium exercitus.
<span class="innerMarginNote right">7</span>Praegressi fetiales ubi ad portam venere, vestem detrahi pacis sponsoribus iubent, manus post tergum vinciri. Cum apparitor verecundia maiestatis Postumi laxe vinciret, “Quin tu” inquit “adduces<a class="footnoteLink" href="#note_LCL191_198_2" id="target_note_LCL191_198_2"><sup>2</sup></a>
</p></section><notes><section class="footnotes"><ul><li class="note" id="note_LCL191_198_1"><a class="footnoteCrossrefLink" href="#target_note_LCL191_198_1" title="Click to highlight in text"><sup class="lineRef">1</sup>sponsionis Ω: sponsioni ϛ <span class="italic">edd</span>.</a></li><script type="text/javascript">document.getElementById('note_LCL191_198_1').style.display = "none";</script><li class="note" id="note_LCL191_198_2"><a class="footnoteCrossrefLink" href="#target_note_LCL191_198_2" title="Click to highlight in text"><sup class="lineRef">2</sup>adduces Ω: adducis (<span class="italic">or</span> adduce) ϛ.</a></li><script type="text/javascript">document.getElementById('note_LCL191_198_2').style.display = "none";</script></ul></section></notes></section>