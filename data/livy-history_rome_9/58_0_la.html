<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 442</span><span class="innerMarginNote right">10</span>causa sollemnia eius sacri docuerat. Traditur
inde, dictu mirabile et quod dimovendis statu suo sacris religionem facere posset, cum duodecim familiae ea tempestate Potitiorum essent, puberes ad triginta,
<span class="innerMarginNote right">11</span>omnes intra annum cum stirpe exstinctos; nec nomen tantum Potitiorum interisse sed censorem etiam memori deum ira post aliquot annos luminibus captum.</p>
<p> <span class="marginNote left"><span class="sc">a.u.c.</span> 443</span>XXX. Itaque consules qui eum annum secuti
sunt, C. Iunius Bubulcus tertium et Q. Aemilius Barbula iterum, initio anni questi apud populum
<span class="innerMarginNote right">2</span>deformatum ordinem prava lectione senatus, qua potiores aliquot lectis praeteriti essent, negaverunt eam lectionem se, quae sine recti pravique discrimine
ad gratiam ac libidinem facta esset, observaturos
et senatum extemplo citaverunt eo ordine qui ante censores Ap. Claudium et C. Plautium
<span class="innerMarginNote right">3</span>fuerat. Et duo imperia<a class="footnoteLink" href="#note_LCL191_276_1" id="target_note_LCL191_276_1"><sup>1</sup></a> eo anno dari coepta per populum, utraque pertinentia ad rem militarem: unum, ut tribuni militum seni deni in quattuor legiones a populo crearentur, quae antea perquam paucis suffragio populi relictis locis dictatorum et consulum ferme fuerant beneficia—tulere eam rogationem
tribuni plebei L. Atilius C. Marcius;—alterum,
<span class="innerMarginNote right">4</span>ut duumviros navales classis ornandae



</p></section><notes><section class="footnotes"><ul><li class="note" id="note_LCL191_276_1"><a class="footnoteCrossrefLink" href="#target_note_LCL191_276_1" title="Click to highlight in text"><sup class="lineRef">1</sup>imperia Ω: feria <span class="italic">M</span>: ministeria <span class="italic">Madvig.</span></a></li><script type="text/javascript">document.getElementById('note_LCL191_276_1').style.display = "none";</script></ul></section></notes></section>