<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 435</span><span class="innerMarginNote right">19</span>solum obnoxium sed etiam offerentem se, Romani multi fuissent Alexandro vel gloria vel rerum magnitudine
pares, quorum suo quisque fato sine publico discrimine viveret morereturque.</p>
<p>XIX. Restat ut copiae copiis comparentur vel numero vel militum genere vel multitudine auxiliorum.
Censebantur eius aetatis lustris ducena
<span class="innerMarginNote right">2</span>quinquagena milia capitum. Itaque in omni defectione
sociorum Latini nominis urbano prope dilectu
<span class="innerMarginNote right">3</span>decem scribebantur legiones; quaterni quinique exercitus saepe per eos annos in Etruria, in Umbria Gallis hostibus adiunctis, in Samnio, in Lucanis
<span class="innerMarginNote right">4</span>gerebant bellum. Latium deinde omne cum Sabinis et Volscis et Aequis et omni Campania et parte Umbriae Etruriaeque et Picentibus et Marsis Paelignisque
ac Vestinis atque Apulis, adiuncta omni ora<a class="footnoteLink" href="#note_LCL191_236_1" id="target_note_LCL191_236_1"><sup>1</sup></a> Graecorum inferi maris a Thuriis<a class="footnoteLink" href="#note_LCL191_236_2" id="target_note_LCL191_236_2"><sup>2</sup></a> Neapolim et Cumas et inde Antio atque Ostiis tenus aut<a class="footnoteLink" href="#note_LCL191_236_3" id="target_note_LCL191_236_3"><sup>3</sup></a> socios validos Romanis aut fractos bello invenisset hostes.
<span class="innerMarginNote right">5</span>Ipse traiecisset mare cum veteranis Macedonibus, non plus triginta milibus hominum et quattuor milibus equitum, maxime Thessalorum; hoc enim roboris erat. Persas Indos aliasque si adiunxisset gentes, impedimentum maius quam auxilium traheret.</p>
</section><notes><section class="footnotes"><ul><li class="note" id="note_LCL191_236_1"><a class="footnoteCrossrefLink" href="#target_note_LCL191_236_1" title="Click to highlight in text"><sup class="lineRef">1</sup>omni ora <span class="italic">O<sup>1</sup> A<sup>x</sup></span> (<span class="italic">or A<sup>1</sup></span>) <span class="italic">Aldus</span>: omnis ora Ω.</a></li><script type="text/javascript">document.getElementById('note_LCL191_236_1').style.display = "none";</script><li class="note" id="note_LCL191_236_2"><a class="footnoteCrossrefLink" href="#target_note_LCL191_236_2" title="Click to highlight in text"><sup class="lineRef">2</sup>a Thuriis ϛ: a Thuris (<span class="italic">or</span> athuris) Ω: authuris <span class="italic">F</span>: a brutiis <span class="italic">Gronovius.</span></a></li><script type="text/javascript">document.getElementById('note_LCL191_236_2').style.display = "none";</script><li class="note" id="note_LCL191_236_3"><a class="footnoteCrossrefLink" href="#target_note_LCL191_236_3" title="Click to highlight in text"><sup class="lineRef">3</sup>aut <span class="italic">Dobree</span>: Samnites aut Ω.</a></li><script type="text/javascript">document.getElementById('note_LCL191_236_3').style.display = "none";</script></ul></section></notes></section>