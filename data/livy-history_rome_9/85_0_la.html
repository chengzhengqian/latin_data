<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 446</span>diebus et ceteri Umbrorum populi deduntur; Ocriculani sponsione in amicitiam accepti.</p>
<p> <span class="marginNote left"><span class="sc">a.u.c.</span> 447–448</span>XLII. Fabius, alienae sortis victor belli, in suam
<span class="innerMarginNote right">2</span>provinciam exercitum reduxit. Itaque ei ob res tam feliciter gestas, sicut priore anno populus continuaverat consulatum, ita senatus in insequentem annum, quo Ap. Claudius L. Volumnius consules fuerunt, prorogavit maxime Appio adversante imperium.</p>
<p><span class="innerMarginNote right">3</span>Appium censorem petisse consulatum comitiaque eius ab L. Furio tribuno plebis interpellata, donec se censura abdicarit,<a class="footnoteLink" href="#note_LCL191_330_1" id="target_note_LCL191_330_1"><sup>1</sup></a> in quibusdam annalibus invenio.
<span class="innerMarginNote right">4</span>Creatus consul, cum collegae novum bellum, Sallentini<a class="footnoteLink" href="#note_LCL191_330_2" id="target_note_LCL191_330_2"><sup>2</sup></a>
hostes decernerentur, Romae mansit ut urbanis artibus opes augeret quando belli decus penes alios esset.</p>
<p><span class="innerMarginNote right">5</span>Volumnium provinciae haud paenituit. Multa secunda proelia fecit, aliquot urbes hostium vi cepit. Praedae erat largitor et benignitatem per se gratam comitate adiuvabat militemque his artibus fecerat et periculi et laboris avidum.</p>
<p><span class="innerMarginNote right">6</span>Q. Fabius pro consule ad urbem Allifas cum Samnitium
exercitu signis conlatis confligit. Minime ambigua res fuit; fusi hostes atque in castra compulsi. Nec castra forent retenta, ni exiguum superfuisset




</p></section><notes><section class="footnotes"><ul><li class="note" id="note_LCL191_330_1"><a class="footnoteCrossrefLink" href="#target_note_LCL191_330_1" title="Click to highlight in text"><sup class="lineRef">1</sup>abdicarit <span class="italic">Ruperti</span>: abdicauit Ω.</a></li><script type="text/javascript">document.getElementById('note_LCL191_330_1').style.display = "none";</script><li class="note" id="note_LCL191_330_2"><a class="footnoteCrossrefLink" href="#target_note_LCL191_330_2" title="Click to highlight in text"><sup class="lineRef">2</sup>Sallentini ϛ <span class="italic">Sigonius</span>: salentini (-ne <span class="italic">F</span>) Ω.</a></li><script type="text/javascript">document.getElementById('note_LCL191_330_2').style.display = "none";</script></ul></section></notes></section>