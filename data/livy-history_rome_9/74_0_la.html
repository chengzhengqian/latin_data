<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 444</span>implendas. Intra munimenta instruitur acies, delectae cohortes ad portarum exitus conlocantur.
<span class="innerMarginNote right">9</span>Dato deinde signo paulo ante lucem, quod aestivis noctibus sopitae maxime quietis tempus est, proruto vallo erupit acies, stratos passim invadit hostes; alios immobiles, alios semisomnos in cubilibus suis, maximam
partem ad arma trepidantes caedes oppressit;
<span class="innerMarginNote right">10</span>paucis armandi se datum spatium est; eos ipsos non signum certum, non. ducem sequentes fundit Romanus fugatosque persequitur. Ad castra, ad silvas diversi tendebant. Silvae tutius dedere refugium;
nam castra in campis sita eodem die capiuntur.
Aurum argentumque iussum referri ad consulem;
cetera praeda militis fuit. Caesa aut capta eo die hostium milia ad sexaginta.</p>
<p><span class="innerMarginNote right">11</span>Eam tam claram pugnam trans Ciminiam silvam ad Perusiam pugnatam quidam auctores sunt metuque in magno civitatem fuisse ne interclusus exercitus tam infesto saltu coortis undique Tuscis Vmbrisque
<span class="innerMarginNote right">12</span>opprimeretur.<a class="footnoteLink" href="#note_LCL191_308_1" id="target_note_LCL191_308_1"><sup>1</sup></a> Sed ubicumque pugnatum est, res Romana superior fuit. Itaque a Perusia et Cortona<a class="footnoteLink" href="#note_LCL191_308_2" id="target_note_LCL191_308_2"><sup>2</sup></a> et Arretio, quae ferme capita Etruriae populorum ea tempestate erant, legati pacem foedusque ab Romanis petentes indutias in triginta annos
impetraverunt.</p>
<p>XXXVIII. Dum haec in Etruria geruntur, consul alter C. Marcius Rutulus<a class="footnoteLink" href="#note_LCL191_308_3" id="target_note_LCL191_308_3"><sup>3</sup></a> Allifas de Samnitibus vi



</p></section><notes><section class="footnotes"><ul><li class="note" id="note_LCL191_308_1"><a class="footnoteCrossrefLink" href="#target_note_LCL191_308_1" title="Click to highlight in text"><sup class="lineRef">1</sup>opprimeretnr <span class="italic">A</span><sup>2</sup> ϛ: opprimerentur Ω: opprimentur <span class="italic">M.</span></a></li><script type="text/javascript">document.getElementById('note_LCL191_308_1').style.display = "none";</script><li class="note" id="note_LCL191_308_2"><a class="footnoteCrossrefLink" href="#target_note_LCL191_308_2" title="Click to highlight in text"><sup class="lineRef">2</sup>Cortona <span class="italic">A</span><sup>2</sup> (<span class="italic">marg</span>.) <span class="italic">A</span><sup>5</sup> ϛ: cortone (?) <span class="italic">A</span><sup>1</sup>: crotone Ω.</a></li><script type="text/javascript">document.getElementById('note_LCL191_308_2').style.display = "none";</script><li class="note" id="note_LCL191_308_3"><a class="footnoteCrossrefLink" href="#target_note_LCL191_308_3" title="Click to highlight in text"><sup class="lineRef">3</sup>Rutulus <span class="italic">Conway</span>: rutulius <span class="italic">or</span> rutilius Ω.</a></li><script type="text/javascript">document.getElementById('note_LCL191_308_3').style.display = "none";</script></ul></section></notes></section>