<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 440</span><span class="innerMarginNote right">12</span>a sinistra parte prius exortum. Unde haud dubiam
victoriam cernens cum ad suum cornu tenderet cum mille ducentis viris, dissimilem ibi fortunam invenit, Romanos loco pulsos, victorem hostem signa in
<span class="innerMarginNote right">13</span>perculsos inferentem. Ceterum omnia mutavit repente
consulis adventus; nam et conspectu ducis refectus militum est animus, et maius quam pro numero auxilium advenerant fortes viri, et partis alterius victoria audita mox visa etiam proelium
<span class="innerMarginNote right">14</span>restituit. Tota deinde iam vincere acie Romanus et omisso certamine caedi capique Samnites, nisi qui Maleventum, cui nunc urbi Beneventum nomen est, perfugerunt. Ad triginta milia caesa aut capta Samnitium proditum memoriae est.</p>
<p> <span class="marginNote left"><span class="sc">a.u.c.</span> 441</span>XXVIII. Consules egregia victoria parta protinus
<span class="innerMarginNote right">2</span>inde ad Bovianum oppugnandum legiones ducunt;
ibique hiberna egerunt, donec ab novis consulibus, L. Papirio Cursore quintum C. Iunio Bubulco iterum nominatus dictator C. Poetelius cum M. Folio
<span class="innerMarginNote right">3</span>magistro equitum exercitum accepit. Is cum audisset
arcem Fregellanam ab Samnitibus captam, omisso Boviano ad Fregellas pergit. Unde nocturna Samnitium fuga sine certamine receptis Fregellis praesidioque valido imposito in Campaniam reditum
<span class="innerMarginNote right">4</span>maxime ad Nolam armis repetendam. Eo se intra


</p></section><notes></notes></section>