<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 450</span><span class="innerMarginNote right">3</span>non facturum; quem aliquanto ante desisse scriptum facere arguit Macer Licinius tribunatu ante gesto triumviratibusque, nocturno altero, altero coloniae
<span class="innerMarginNote right">4</span>deducendae. Ceterum, id quod haud discrepat, contumacia
adversus contemnentes humilitatem suam
<span class="innerMarginNote right">5</span>nobiles certavit; civile ius, repositum in penetralibus pontificum, evolgavit fastosque circa forum in albo
<span class="innerMarginNote right">6</span>proposuit, ut quando lege agi posset sciretur; aedem Concordiae in area Volcani summa invidia nobilium dedicavit; coactusque consensu populi Cornelius Barbatus pontifex maximus verba praeire, cum more maiorum negaret nisi consulem aut imperatorem
<span class="innerMarginNote right">7</span>posse templum dedicare. Itaque ex auctoritate senatus latum ad populum est ne quis templum aramve iniussu senatus aut tribunorum plebei partis maioris
<span class="innerMarginNote right">8</span>dedicaret. Haud memorabilem rem per se, nisi documentum sit adversus superbiam nobilium plebeiae
<span class="innerMarginNote right">9</span>libertatis, referam. Ad collegam aegrum visendi causa Flavius cum venisset consensuque nobilium adulescentium, qui ibi adsidebant, adsurrectum ei non esset, curulem adferri sellam eo iussit ac de sede<a class="footnoteLink" href="#note_LCL191_350_1" id="target_note_LCL191_350_1"><sup>1</sup></a> honoris sui anxios invidia inimicos spectavit.
<span class="innerMarginNote right">10</span>Ceterum Flavium dixerat aedilem forensis factio, Ap.



</p></section><notes><section class="footnotes"><ul><li class="note" id="note_LCL191_350_1"><a class="footnoteCrossrefLink" href="#target_note_LCL191_350_1" title="Click to highlight in text"><sup class="lineRef">1</sup>de sede <span class="italic">Siesbye</span>: sede Î©.</a></li><script type="text/javascript">document.getElementById('note_LCL191_350_1').style.display = "none";</script></ul></section></notes></section>