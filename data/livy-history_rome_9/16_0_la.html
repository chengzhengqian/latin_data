<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 434</span>Prosequentes virum in sententiam eius pedibus irent,
<span class="innerMarginNote right">14</span>temptata paulisper intercessio est ab L. Livio et Q. Maelio tribunis plebis, qui neque exsolvi religione populum aiebant deditione sua, nisi omnia Samnitibus, qualia apud Caudium fuissent, restituerentur;
<span class="innerMarginNote right">15</span>neque se pro eo quod spondendo pacem servassent exercitum populi Romani poenam ullam meritos esse; neque ad extremum, cum sacrosancti essent, dedi hostibus violarive posse.<a class="footnoteLink" href="#note_LCL191_192_1" id="target_note_LCL191_192_1"><sup>1</sup></a></p>
<p>IX. Tum Postumius “Interea dedite” inquit “profanos nos, quos salva religione potestis; dedetis deinde et istos sacrosanctos, cum primum magistratu
<span class="innerMarginNote right">2</span>abierint, sed, si me audiatis, priusquam dedantur, hic in comitio virgis caesos, hanc iam ut intercalatae
<span class="innerMarginNote right">3</span>poenae usuram habeant. Nam quod deditione nostra negant exsolvi religione populum, id istos magis ne dedantur quam quia ita se res habeat dicere, quis
<span class="innerMarginNote right">4</span>adeo iuris fetialium expers est qui ignoret? Neque ego infitias eo, patres conscripti, tam sponsiones<a class="footnoteLink" href="#note_LCL191_192_2" id="target_note_LCL191_192_2"><sup>2</sup></a> quam foedera sancta esse apud eos homines apud quos iuxta divinas religiones fides humana colitur; sed iniussu populi nego quicquam sanciri posse
<span class="innerMarginNote right">5</span>quod populum teneat. An, si eadem superbia qua sponsionem istam expresserunt nobis Samnites coegissent




</p></section><notes><section class="footnotes"><ul><li class="note" id="note_LCL191_192_1"><a class="footnoteCrossrefLink" href="#target_note_LCL191_192_1" title="Click to highlight in text"><sup class="lineRef">1</sup>posse ϛ: posset <span class="italic">MPT</span>: possent Ω.</a></li><script type="text/javascript">document.getElementById('note_LCL191_192_1').style.display = "none";</script><li class="note" id="note_LCL191_192_2"><a class="footnoteCrossrefLink" href="#target_note_LCL191_192_2" title="Click to highlight in text"><sup class="lineRef">2</sup>sponsiones ϛ: sponsores Ω.</a></li><script type="text/javascript">document.getElementById('note_LCL191_192_2').style.display = "none";</script></ul></section></notes></section>