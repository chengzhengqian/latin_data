<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 446</span><span class="innerMarginNote right">14</span>tum fuga ab Samnitibus coepta. Iam strage hominum armorumque insignium campi repleri. Ac primo pavidos Samnites castra sua accepere, deinde ne ea quidem retenta; captis direptisque ante noctem iniectus ignis.</p>
<p><span class="innerMarginNote right">15</span>Dictator ex senatus consulto triumphavit, cuius triumpho longe maximam speciem captiva arma praebuere.
<span class="innerMarginNote right">16</span>Tantum magnificentiae visum in iis,<a class="footnoteLink" href="#note_LCL191_322_1" id="target_note_LCL191_322_1"><sup>1</sup></a> ut aurata scuta dominis argentariarum<a class="footnoteLink" href="#note_LCL191_322_2" id="target_note_LCL191_322_2"><sup>2</sup></a> ad forum ornandum dividerentur. Inde natum initium dicitur fori
<span class="innerMarginNote right">17</span>ornandi ab aedilibus cum tensae ducerentur. Et Romani quidem ad honorem deum insignibus armis hostium usi sunt: Campani ab superbia et odio Samnitium gladiatores, quod spectaculum inter epulas erat, eo ornatu armarunt Samnitiumque nomine compellarunt.</p>
<p><span class="innerMarginNote right">18</span>Eodem anno cum reliquiis<a class="footnoteLink" href="#note_LCL191_322_3" id="target_note_LCL191_322_3"><sup>3</sup></a> Etruscorum ad Perusiam, quae et ipsa indutiarum fidem ruperat, Fabius
<span class="innerMarginNote right">19</span>consul nec dubia nec difficili victoria dimicat. Ipsum oppidum—nam ad moenia victor accessit—cepisset,
<span class="innerMarginNote right">20</span>ni legati dedentes urbem exissent. Praesidio Perusiae







</p></section><notes><section class="footnotes"><ul><li class="note" id="note_LCL191_322_1"><a class="footnoteCrossrefLink" href="#target_note_LCL191_322_1" title="Click to highlight in text"><sup class="lineRef">1</sup>iis ϛ: hiis <span class="italic">A</span>: his Ω.</a></li><script type="text/javascript">document.getElementById('note_LCL191_322_1').style.display = "none";</script><li class="note" id="note_LCL191_322_2"><a class="footnoteCrossrefLink" href="#target_note_LCL191_322_2" title="Click to highlight in text"><sup class="lineRef">2</sup>argentariarum <span class="italic">Muretus</span>: argentariorum (-oriorum <span class="italic">O</span>) Ω.</a></li><script type="text/javascript">document.getElementById('note_LCL191_322_2').style.display = "none";</script><li class="note" id="note_LCL191_322_3"><a class="footnoteCrossrefLink" href="#target_note_LCL191_322_3" title="Click to highlight in text"><sup class="lineRef">3</sup>reliquiis <span class="italic">F</span><sup>3</sup>ϛ: reliquis Ω.</a></li><script type="text/javascript">document.getElementById('note_LCL191_322_3').style.display = "none";</script></ul></section></notes></section>