<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 433</span>Romano in perfidum Samnitem pugnanti”; alius:
<span class="innerMarginNote right">3</span>“Quo aut qua eamus? Num montes moliri sede sua paramus? Dum haec imminebunt iuga, qua tu ad hostem venias?<a class="footnoteLink" href="#note_LCL191_170_1" id="target_note_LCL191_170_1"><sup>1</sup></a> Armati inermes, fortes ignavi, pariter omnes capti atque victi sumus; ne ferrum quidem ad bene moriendum oblaturus est hostis;
<span class="innerMarginNote right">4</span>sedens bellum conficiet.” His in vicem sermonibus qua cibi qua quietis immemor nox traducta est.</p>
<p>Ne Samnitibus quidem consilium in tam laetis suppetebat rebus; itaque universi Herennium Pontium, patrem imperatoris, per litteras consulendum
<span class="innerMarginNote right">5</span>censent. Iam is gravis annis non militaribus solum sed civilibus quoque abscesserat muneribus; in corpore tamen adfecto vigebat vis animi consiliique.
<span class="innerMarginNote right">6</span>Is ubi accepit ad furculas Caudinas inter duos saltus clausos esse exercitus Romanos, consultus ab nuntio filii censuit omnes inde quam primum
<span class="innerMarginNote right">7</span>inviolatos dimittendos. Quae ubi spreta sententia est iterumque eodem remeante nuntio consulebatur,
<span class="innerMarginNote right">8</span>censuit ad unum omnes interficiendos. Quae ubi tam discordia inter se velut ex ancipiti oraculo responsa data sunt, quamquam filius ipse in primis iam animum quoque patris consenuisse in adfecto corpore rebatur, tamen consensu omnium victus est
<span class="innerMarginNote right">9</span>ut ipsum in consilium acciret. Nec gravatus senex

</p></section><notes><section class="footnotes"><ul><li class="note" id="note_LCL191_170_1"><a class="footnoteCrossrefLink" href="#target_note_LCL191_170_1" title="Click to highlight in text"><sup class="lineRef">1</sup>venias <span class="italic">A</span> (<span class="italic">Madvig</span>): uenies Ω.</a></li><script type="text/javascript">document.getElementById('note_LCL191_170_1').style.display = "none";</script></ul></section></notes></section>