<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 439</span>equo praecipitaret. Nec, ut fit, ad ducis casum
<span class="innerMarginNote right">8</span>perculsa magis quam inritata est multitudo; omnes qui circa erant in Aulium temere invectum per
<span class="innerMarginNote right">9</span>hostium turmas tela coniecerunt; fratri praecipuum decus ulti Samnitium imperatoris di dederunt.<a class="footnoteLink" href="#note_LCL191_248_1" id="target_note_LCL191_248_1"><sup>1</sup></a> Is victorem detractum ex equo magistrum equitum plenus maeroris atque irae trucidavit, nec multum afuit quin corpore etiam, quia inter hostilis ceciderat
<span class="innerMarginNote right">10</span>turmas, Samnites potirentur. Sed extemplo ad pedes descensum ab Romanis est coactique idem Samnites facere; et repentina acies circa corpora ducum pedestre proelium iniit, quo haud dubie superat Romanus, reciperatumque Auli corpus mixta
<span class="innerMarginNote right">11</span>cum dolore laetitia victores in castra referunt. Samnites
duce amisso et per equestre certamen temptatis viribus omissa Saticula, quam nequiquam defendi rebantur, ad Plisticae obsidionem redeunt, intraque paucos dies Saticula Romanus per deditionem, Plistica per vim Samnis potitur.</p>
<p>XXIII. Mutata inde belli sedes est; ad Soram
<span class="innerMarginNote right">2</span>ex Samnio Apuliaque traductae legiones. Sora ad Samnites defecerat interfectis colonis Romanorum. Quo cum prior Romanus exercitus ad ulciscendam civium necem reciperandamque coloniam magnis itineribus pervenisset<a class="footnoteLink" href="#note_LCL191_248_2" id="target_note_LCL191_248_2"><sup>2</sup></a> et sparsi<a class="footnoteLink" href="#note_LCL191_248_3" id="target_note_LCL191_248_3"><sup>3</sup></a> per vias speculatores



</p></section><notes><section class="footnotes"><ul><li class="note" id="note_LCL191_248_1"><a class="footnoteCrossrefLink" href="#target_note_LCL191_248_1" title="Click to highlight in text"><sup class="lineRef">1</sup>di (dii) dederunt <span class="italic">Walch</span> (<span class="italic">who also suggested</span> deditum): dederunt Ω: dedere <span class="italic">A</span><sup>2</sup>.</a></li><script type="text/javascript">document.getElementById('note_LCL191_248_1').style.display = "none";</script><li class="note" id="note_LCL191_248_2"><a class="footnoteCrossrefLink" href="#target_note_LCL191_248_2" title="Click to highlight in text"><sup class="lineRef">2</sup>pervenisset ϛ: praeuenisset Ω.</a></li><script type="text/javascript">document.getElementById('note_LCL191_248_2').style.display = "none";</script><li class="note" id="note_LCL191_248_3"><a class="footnoteCrossrefLink" href="#target_note_LCL191_248_3" title="Click to highlight in text"><sup class="lineRef">3</sup>et sparsi ϛ: sparsi Ω: sparsiq. ϛ.</a></li><script type="text/javascript">document.getElementById('note_LCL191_248_3').style.display = "none";</script></ul></section></notes></section>