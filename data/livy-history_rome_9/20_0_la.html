<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 434</span><span class="innerMarginNote right">8</span>lorum. ut iusta fiat deditio!” Tum ubi in coetum
Samnitium et ad tribunal ventum Ponti est, A. Cornelius
<span class="innerMarginNote right">9</span>Arvina fetialis ita verba fecit: “Quandoque hisce homines iniussu populi Romani Quiritium foedus ictum iri spoponderunt atque ob eam rem noxam nocuerunt, ob eam rem quo populus Romanus scelere impio sit solutus hosce homines vobis dedo.”
<span class="innerMarginNote right">10</span>Haec dicenti fetiali Postumius genu femur quanta maxime poterat vi perculit et clara voce ait se Samnitem civem esse, illum legatum<a class="footnoteLink" href="#note_LCL191_200_1" id="target_note_LCL191_200_1"><sup>1</sup></a> a se contra ius gentium violatum: eo iustius bellum gesturos.</p>
<p>XI. Tum Pontius “Nec ego istam deditionem accipiam inquit, “nec Samnites ratam habebunt.
<span class="innerMarginNote right">2</span>Quin tu, Spuri Postumi, si deos esse censes, aut omnia inrita facis aut pacto stas? Samniti populo omnes quos in potestate habuit aut pro iis pax
<span class="innerMarginNote right">3</span>debetur. Sed quid ego te appello, qui te captum victori cum qua potes fide restituis? Populum Romanum appello; quem si sponsionis ad furculas Caudinas factae paenitet, restituat legiones intra
<span class="innerMarginNote right">4</span>saltum quo saeptae fuerunt. Nemo quemquam de-ceperit; omnia pro infecto sint; recipiant arma, quae per pactionem tradiderunt; redeant in castra sua; quidquid pridie habuerunt quam in conloquium est ventum habeant: tum bellum et fortia consilia
<span class="innerMarginNote right">5</span>placeant, tum sponsio et pax repudietur. Ea fortuna,



</p></section><notes><section class="footnotes"><ul><li class="note" id="note_LCL191_200_1"><a class="footnoteCrossrefLink" href="#target_note_LCL191_200_1" title="Click to highlight in text"><sup class="lineRef">1</sup>legatum <span class="italic">Walters and Conway</span>: legatum fetialem Ω.</a></li><script type="text/javascript">document.getElementById('note_LCL191_200_1').style.display = "none";</script></ul></section></notes></section>