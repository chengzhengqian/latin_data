<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 444</span>Etruscam probe noverat. Habeo auctores
volgo tum Romanos pueros, sicut nunc Graecis, ita
<span class="innerMarginNote right">4</span>Etruscis litteris erudiri solitos; sed propius est vero praecipuum aliquid fuisse in eo qui se tam audaci simulatione hostibus immiscuerit. Servus ei dicitur comes unus fuisse, nutritus una eoque haud ignarus
<span class="innerMarginNote right">5</span>linguae eiusdem; nec quicquam aliud proficiscentes quam summatim regionis quae intranda erat naturam ac nomina principum in populis accepere, ne qua inter conloquia insigni nota haesitantes deprendi
<span class="innerMarginNote right">6</span>possent. Iere pastorali habitu, agrestibus telis, falcibus gaesisque<a class="footnoteLink" href="#note_LCL191_302_1" id="target_note_LCL191_302_1"><sup>1</sup></a> binis, armati. Sed neque commercium
linguae nec vestis armorumve habitus sic eos texit quam quod abhorrebat ab fide quemquam
<span class="innerMarginNote right">7</span>externum Ciminios saltus intraturum. Usque ad Camertes Umbros penetrasse dicuntur. Ibi qui essent fateri Romanum ausum; introductumque in senatum consulis verbis egisse de societate amicitiaque
<span class="innerMarginNote right">8</span>atque inde comi hospitio acceptum nuntiare Romanis iussum commeatum exercitui dierum triginta
praesto fore, si ea loca intrasset, iuventutemque Camertium Umbrorum in armis paratam imperio futuram.</p>
<p><span class="innerMarginNote right">9</span>Haec cum relata consuli essent, impedimentis prima vigilia praemissis, legionibus post impedimenta

</p></section><notes><section class="footnotes"><ul><li class="note" id="note_LCL191_302_1"><a class="footnoteCrossrefLink" href="#target_note_LCL191_302_1" title="Click to highlight in text"><sup class="lineRef">1</sup>gaesisque <span class="italic">A</span><sup>5</sup> ϛ: caesisq. (gessis <span class="italic">D<sup>2</sup> or D<sup>1</sup> in marg.</span>) Ω.</a></li><script type="text/javascript">document.getElementById('note_LCL191_302_1').style.display = "none";</script></ul></section></notes></section>