<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 440</span>decem numero, et quod plus est, Romani Romanorumque fortissimi viri estis. Et locus pro vobis et nox erit, quae omnia ex incerto maiora territis ostentat. Ego iam terrore omnia implebo: vos
<span class="innerMarginNote right">9</span>arcem intenti tenete.” Decurrit inde, quanto maxime poterat cum tumultu, “Ad arma!” et “Pro vestram fidem, cives!” clamitans; “arx ab hostibus
<span class="innerMarginNote right">10</span>capta est; defendite!”<a class="footnoteLink" href="#note_LCL191_256_1" id="target_note_LCL191_256_1"><sup>1</sup></a> Haec incidens principum foribus, haec obviis, haec excurrentibus in publicum pavidis increpat. Acceptum ab uno pavorem plures
<span class="innerMarginNote right">11</span>per urbem ferunt. Trepidi magistratus missis ad arcem exploratoribus cum tela et armatos tenere arcem multiplicato numero audirent, avertunt animos
<span class="innerMarginNote right">12</span>a spe reciperandae arcis; fuga cuncta complentur portaeque ab semisomnis ac maxima parte inermibus refringuntur, quarum per unam praesidium Romanum clamore excitatum inrumpit et concursantes per vias
<span class="innerMarginNote right">13</span>pavidos caedit. Iam Sora capta erat, cum consules prima luce advenere et quos reliquos fortuna ex nocturna caede ac fuga fecerat in deditionem
<span class="innerMarginNote right">14</span>accipiunt. Ex his ducentos viginti quinque, qui omnium consensu destinabantur et infandae colonorum
caedis et defectionis auctores, vinctos Romam deducunt; ceteram multitudinem incolumem praesidio
<span class="innerMarginNote right">15</span>imposito Sorae relinquunt. Omnes qui Romam deducti erant virgis in foro caesi ac securi percussi, summo gaudio plebis, cuius maxime intererat tutam

</p></section><notes><section class="footnotes"><ul><li class="note" id="note_LCL191_256_1"><a class="footnoteCrossrefLink" href="#target_note_LCL191_256_1" title="Click to highlight in text"><sup class="lineRef">1</sup>defendite <span class="italic">A<sup>x</sup> Madvig</span>: defendite ite Ω: ite defendite ϛ.</a></li><script type="text/javascript">document.getElementById('note_LCL191_256_1').style.display = "none";</script></ul></section></notes></section>