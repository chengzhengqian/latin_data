<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 435</span><span class="innerMarginNote right">6</span>militem se cum singulis vestimentis sub iugum
missurum ulciscentem inlatam, non novam inferentem
<span class="innerMarginNote right">7</span>ignominiam. Nihil recusatum. Septem milia militum sub iugum missa, praedaque ingens Luceriae capta receptis omnibus signis armisque quae ad Caudium amissa erant, et quod omnia superabat gaudia, equitibus reciperatis<a class="footnoteLink" href="#note_LCL191_218_1" id="target_note_LCL191_218_1"><sup>1</sup></a> quos pignora pacis custodiendos Luceriam Samnites dederant.
<span class="innerMarginNote right">8</span>Haud ferme alia mutatione subita rerum clarior victoria populi Romani est, si quidem etiam, quod quibusdam in annalibus invenio, Pontius Herenni filius, Samnitium imperator, ut expiaret consulum ignominiam, sub iugum cum ceteris est missus.</p>
<p><span class="innerMarginNote right">9</span>Ceterum id minus miror obscurum esse de hostium duce dedito missoque; id magis mirabile est ambigi Luciusne Cornelius dictator cum L. Papirio Cursore
<span class="innerMarginNote right">10</span>magistro equitum eas res ad Caudium atque inde Luceriam gesserit ultorque unicus Romanae ignominiae
haud sciam an iustissimo triumpho ad eam aetatem secundum Furium Camillum triumphaverit, an consulum—Papirique praecipuum—id decus sit.
<span class="innerMarginNote right">11</span>Sequitur hunc errorem alius error, Cursorne Papirius proximis comitiis cum Q. Aulio Cerretano iterum ob rem bene gestam Luceriae continuato magistratu

</p></section><notes><section class="footnotes"><ul><li class="note" id="note_LCL191_218_1"><a class="footnoteCrossrefLink" href="#target_note_LCL191_218_1" title="Click to highlight in text"><sup class="lineRef">1</sup>reciperatis <span class="italic">Walters and Conway</span> (<span class="italic">passim</span>): recuperatis Ω.</a></li><script type="text/javascript">document.getElementById('note_LCL191_218_1').style.display = "none";</script></ul></section></notes></section>