<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 435</span><span class="innerMarginNote right">9</span>L. Volumnium M’. Curium?<a class="footnoteLink" href="#note_LCL191_228_1" id="target_note_LCL191_228_1"><sup>1</sup></a> Deinceps ingentes sequuntur viri, si Punicum Romano praevertisset
<span class="innerMarginNote right">10</span>bellum seniorque in Italiam traiecisset. Horum in quolibet cum indoles eadem quae in Alexandro erat animi ingeniique; tum disciplina militaris, iam inde ab initiis urbis tradita per manus, in artis<a class="footnoteLink" href="#note_LCL191_228_2" id="target_note_LCL191_228_2"><sup>2</sup></a> perpetuis
<span class="innerMarginNote right">11</span>praeceptis ordinatae modum venerat. Ita reges gesserant bella, ita deinde exactores regum Iunii Valeriique, ita deinceps Fabii Quinctii Cornelii, ita Furius Camillus, quem iuvenes ii quibus cum Alexandro
<span class="innerMarginNote right">12</span>dimicandum erat senem viderant. Militaria opera pugnando obeunti Alexandro—nam ea quoque haud minus clarum eum faciunt—cessisset videlicet in acie oblatus par Manlius Torquatus aut Valerius
<span class="innerMarginNote right">13</span>Corvus, insignes ante milites quam duces, cessissent Decii, devotis corporibus in hostem ruentes, cessisset Papirius Cursor illo corporis robore, illo animi!
<span class="innerMarginNote right">14</span>Victus esset consiliis iuvenis unius, ne singulos nominem, senatus ille, quem qui ex regibus constare dixit unus veram speciem Romani senatus cepit!
<span class="innerMarginNote right">15</span>Id vero erat periculum, ne sollertius quam quilibet unus ex his quos nominavi castris locum caperet, commeatus expediret, ab insidiis praecaveret, tempus



</p></section><notes><section class="footnotes"><ul><li class="note" id="note_LCL191_228_1"><a class="footnoteCrossrefLink" href="#target_note_LCL191_228_1" title="Click to highlight in text"><sup class="lineRef">1</sup>M’. Curium? <span class="italic">Sigonius</span> (<span class="italic">C.I.L</span> i<sup>2</sup>, p. 46): marcum (<span class="italic">or</span> m̄) Ω (<span class="italic">C.I.L</span> i<sup>2</sup>, pp. 135, 171): marcium O.</a></li><script type="text/javascript">document.getElementById('note_LCL191_228_1').style.display = "none";</script><li class="note" id="note_LCL191_228_2"><a class="footnoteCrossrefLink" href="#target_note_LCL191_228_2" title="Click to highlight in text"><sup class="lineRef">2</sup>artis <span class="italic">A<sup>6</sup></span> ϛ: artes Ω.</a></li><script type="text/javascript">document.getElementById('note_LCL191_228_2').style.display = "none";</script></ul></section></notes></section>