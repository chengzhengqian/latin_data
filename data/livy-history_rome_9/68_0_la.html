<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c</span> 444</span>fit institutum deo ab nobilissimis antistitibus eius
<span class="innerMarginNote right">19</span>sacri ad servorum ministerium religiosus censor deduxisti, gens antiquior originibus urbis huius, hospitio deorum immortalium sancta, propter te ac tuam censuram intra annum ab stirpe exstincta est, nisi universam rem publicam eo nefario obstrinxeris
<span class="innerMarginNote right">20</span>quod ominari etiam reformidat animus. Urbs eo lustro capta est quo demortuo collega C. Iulio<a class="footnoteLink" href="#note_LCL191_296_1" id="target_note_LCL191_296_1"><sup>1</sup></a> L. Papirius Cursor, ne abiret magistratu, M. Cornelium
<span class="innerMarginNote right">21</span>Maluginensem collegam subrogavit. Et quanto modestior illius cupiditas fuit quam tua, Appi! Nec solus nec ultra finitum lege tempus L. Papirius censuram gessit; tamen neminem invenit qui se postea auctorem sequeretur; omnes deinceps censores
post mortem collegae se magistratu abdicarunt.
<span class="innerMarginNote right">22</span>Te nec quod dies exiit<a class="footnoteLink" href="#note_LCL191_296_2" id="target_note_LCL191_296_2"><sup>2</sup></a> censurae nec quod collega magistratu abiit nec lex nec pudor coercet: virtutem in superbia, in audacia, in contemptu deorum hominumque
ponis.</p>
<p><span class="innerMarginNote right">23</span>“Ego te, Appi Claudi, pro istius magistratus maiestate
ac verecundia quem gessisti non modo manu violatum sed ne verbo quidem inclementiori a me
<span class="innerMarginNote right">24</span>appellatum vellem; sed et haec quae adhuc egi pervicacia tua et superbia coegit me loqui, et nisi
<span class="innerMarginNote right">25</span>Aemiliae legi parueris, in vincula duci iubebo, nec cum ita comparatum a maioribus sit ut comitiis




</p></section><notes><section class="footnotes"><ul><li class="note" id="note_LCL191_296_1"><a class="footnoteCrossrefLink" href="#target_note_LCL191_296_1" title="Click to highlight in text"><sup class="lineRef">1</sup>C. Iulio <span class="italic">Walters and Conway</span>: C. Iulio censore Ω.</a></li><script type="text/javascript">document.getElementById('note_LCL191_296_1').style.display = "none";</script><li class="note" id="note_LCL191_296_2"><a class="footnoteCrossrefLink" href="#target_note_LCL191_296_2" title="Click to highlight in text"><sup class="lineRef">2</sup>exiit ϛ: exit Ω.</a></li><script type="text/javascript">document.getElementById('note_LCL191_296_2').style.display = "none";</script></ul></section></notes></section>