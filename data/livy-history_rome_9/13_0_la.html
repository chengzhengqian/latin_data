<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 434</span>primum audierunt; tristior deinde ignominiosae
<span class="innerMarginNote right">7</span>pacis magis quam periculi nuntius fuit. Ad famam obsidionis dilectus haberi coeptus erat; dimissus deinde auxiliorum apparatus, postquam deditionem tam foede factam acceperunt, extemploque sine ulla publica auctoritate consensum in omnem formam
<span class="innerMarginNote right">8</span>luctus est. Tabernae circa forum clausae, iustitiumque in foro sua sponte coeptum prius quam indictum;
<span class="innerMarginNote right">9</span>lati clavi, anuli aurei positi; paene maestior exercitu ipso civitas esse; nec ducibus solum atque auctoribus sponsoribusque pacis irasci sed innoxios etiam milites
<span class="innerMarginNote right">10</span>odisse et negare urbe tectisve accipiendos. Quam concitationem animorum fregit adventus exercitus etiam iratis miserabilis. Non enim tamquam in patriam revertentes ex insperato incolumes sed captorum
<span class="innerMarginNote right">11</span>habitu voltuque ingressi sero in urbem ita se in suis quisque tectis abdiderunt ut postero atque insequentibus diebus nemo eorum forum aut publicum
<span class="innerMarginNote right">12</span>aspicere vellet. Consules in privato abditi nihil pro magistratu agere, nisi quod expressum senatus consulto est ut dictatorem dicerent comitiorum
<span class="innerMarginNote right">13</span>causa. Q. Fabium Ambustum dixerunt et P. Aelium
<span class="innerMarginNote right">14</span>Paetum<a class="footnoteLink" href="#note_LCL191_186_1" id="target_note_LCL191_186_1"><sup>1</sup></a> magistrum equitum; quibus vitio creatis



</p></section><notes><section class="footnotes"><ul><li class="note" id="note_LCL191_186_1"><a class="footnoteCrossrefLink" href="#target_note_LCL191_186_1" title="Click to highlight in text"><sup class="lineRef">1</sup>Aelium Paetum ϛ: ae (e-) milium paetum Ω.</a></li><script type="text/javascript">document.getElementById('note_LCL191_186_1').style.display = "none";</script></ul></section></notes></section>