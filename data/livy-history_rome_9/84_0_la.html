<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 446</span><span class="innerMarginNote right">15</span>quidam omittendum bellum censerent; plaga una—Materinam ipsi appellant—non continuit modo ceteros in armis sed confestim ad certamen egit.
<span class="innerMarginNote right">16</span>Castra vallantem Fabium adorti sunt. Quos ubi effusos ruere in munimenta consul vidit, revocatos milites ab opere, prout loci natura tempusque patiebatur, ita instruxit; cohortatusque praedicatione vera qua in Tuscis, qua in Samnio partorum decorum exiguam appendicem Etrusci belli conficere iubet et vocis impiae poenas expetere, qua se urbem Romanam
<span class="innerMarginNote right">17</span>oppugnaturos minati sint.<a class="footnoteLink" href="#note_LCL191_328_1" id="target_note_LCL191_328_1"><sup>1</sup></a> Haec tanta sunt alacritate militum audita ut clamor sua sponte ortus loquentem interpellaverit ducem. Ante imperium, deinde concentu<a class="footnoteLink" href="#note_LCL191_328_2" id="target_note_LCL191_328_2"><sup>2</sup></a> tubarum ac cornuum cursu effuso in hostem
<span class="innerMarginNote right">18</span>feruntur. Non tamquam in viros aut armatos incurrunt; mirabilia dictu, signa primo eripi coepta signiferis, deinde ipsi signiferi trahi ad consulem, armatique milites ex acie in aciem transferri, et sicubi est certamen, scutis magis quam gladiis geritur res; umbonibus incussaque ala sternuntur hostes.
<span class="innerMarginNote right">19</span>Plus capitur hominum quam caeditur, atque una vox ponere arma iubentium per totam fertur aciem.
<span class="innerMarginNote right">20</span>Itaque inter ipsum certamen facta deditio est a primis auctoribus belli. Postero insequentibusque


</p></section><notes><section class="footnotes"><ul><li class="note" id="note_LCL191_328_1"><a class="footnoteCrossrefLink" href="#target_note_LCL191_328_1" title="Click to highlight in text"><sup class="lineRef">1</sup>sint <span class="italic">Modius</span>: sunt Ω.</a></li><script type="text/javascript">document.getElementById('note_LCL191_328_1').style.display = "none";</script><li class="note" id="note_LCL191_328_2"><a class="footnoteCrossrefLink" href="#target_note_LCL191_328_2" title="Click to highlight in text"><sup class="lineRef">2</sup>deinde concentu (contentu <span class="italic">PU</span>: concerta <span class="italic">F</span>: conuentu <span class="italic">T</span>) Ω: ante concentu <span class="italic">Μ</span>: ante concentum <span class="italic">M</span><sup>3</sup>.</a></li><script type="text/javascript">document.getElementById('note_LCL191_328_2').style.display = "none";</script></ul></section></notes></section>