<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 433</span>quidam necatique, si voltus eorum indignitate rerum acrior victorem offendisset.</p>
<p><span class="innerMarginNote right">3</span>Ita traducti sub iugum, et quod paene gravius erat, per hostium oculos, cum e saltu evasissent, etsi velut ab inferis extracti tum primum lucem aspicere visi sunt, tamen ipsa lux ita deforme
<span class="innerMarginNote right">4</span>intuentibus agmen omni morte tristior fuit. Itaque cum ante noctem Capuam pervenire possent, incerti de fide sociorum et quod pudor praepediebat, circa viam haud procul Capua omnium egena corpora
<span class="innerMarginNote right">5</span>humi prostraverunt. Quod ubi est Capuam nuntiatum, evicit miseratio iusta sociorum superbiam ingenitam
<span class="innerMarginNote right">6</span>Campanis. Confestim insignia sua consulibus,<a class="footnoteLink" href="#note_LCL191_182_1" id="target_note_LCL191_182_1"><sup>1</sup></a>
arma equos vestimenta commeatus militibus,
<span class="innerMarginNote right">7</span>benigne mittunt; et venientibus Capuam cunctus senatus populusque obviam egressus iustis omnibus hospitalibus privatisque et publicis fungitur officiis.
<span class="innerMarginNote right">8</span>Neque illis sociorum comitas voltusque benigni et adloquia non modo sermonem elicere sed ne ut oculos quidem attollerent aut consolantes amicos
<span class="innerMarginNote right">9</span>contra intuerentur efficere poterant: adeo super maerorem pudor quidam fugere conloquia et coetus hominum cogebat.</p>
<p><span class="innerMarginNote right">10</span>Postero die cum iuvenes nobiles missi a Capua ut proficiscentes ad finem Campanum prosequerentur

</p></section><notes><section class="footnotes"><ul><li class="note" id="note_LCL191_182_1"><a class="footnoteCrossrefLink" href="#target_note_LCL191_182_1" title="Click to highlight in text"><sup class="lineRef">1</sup>consulibus <span class="italic">Hertz</span>: consulibus fasces lictores Î©.</a></li><script type="text/javascript">document.getElementById('note_LCL191_182_1').style.display = "none";</script></ul></section></notes></section>