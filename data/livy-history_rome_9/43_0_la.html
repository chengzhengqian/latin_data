<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 439</span>Q. Fabio gestum est; consules novi, sicut superiores, Romae manserunt; Fabius ad accipiendum ab Aemilio exercitum ad Saticulam cum supplemento
<span class="innerMarginNote right">2</span>venit. Neque enim Samnites ad Plisticam<a class="footnoteLink" href="#note_LCL191_246_1" id="target_note_LCL191_246_1"><sup>1</sup></a> manserant
sed accitis ab domo novis militibus multitudine freti castra eodem quo antea loco posuerunt lacessentesque
proelio Romanos avertere ab obsidione conabantur.
<span class="innerMarginNote right">3</span>Eo intentius dictator in moenia hostium versus id bellum tantum<a class="footnoteLink" href="#note_LCL191_246_2" id="target_note_LCL191_246_2"><sup>2</sup></a> ducere quod urbem oppugnabat, securior ab Samnitibus agere stationibus
<span class="innerMarginNote right">4</span>modo oppositis ne qua in castra vis fieret. Eo ferocius adequitare Samnites vallo neque otium pati. Et cum iam prope in portis castrorum esset hostis, nihil consulto dictatore magister equitum Q. Aulius Cerretanus magno tumultu cum omnibus turmis
<span class="innerMarginNote right">5</span>equitum evectus summovit hostem. Tum in<a class="footnoteLink" href="#note_LCL191_246_3" id="target_note_LCL191_246_3"><sup>3</sup></a> minime
pertinaci genere pugnae sic fortuna exercuit opes ut insignes<a class="footnoteLink" href="#note_LCL191_246_4" id="target_note_LCL191_246_4"><sup>4</sup></a> utrimque clades et clara ipsorum
<span class="innerMarginNote right">6</span>ducum ederet funera. Prior Samnitium imperator, aegre patiens quo<a class="footnoteLink" href="#note_LCL191_246_5" id="target_note_LCL191_246_5"><sup>5</sup></a> tam ferociter adequitasset inde se fundi fugarique, orando hortandoque equites
<span class="innerMarginNote right">7</span>proelium iteravit; in quem insignem inter suos cientem pugnam magister equitum Romanus infesta cuspide ita permisit equum ut uno ictu exanimem






</p></section><notes><section class="footnotes"><ul><li class="note" id="note_LCL191_246_1"><a class="footnoteCrossrefLink" href="#target_note_LCL191_246_1" title="Click to highlight in text"><sup class="lineRef">1</sup>plisticam <span class="italic">edd.</span> (<span class="italic">with</span> Ω <span class="italic">in</span> § 11): plistiam Ω.</a></li><script type="text/javascript">document.getElementById('note_LCL191_246_1').style.display = "none";</script><li class="note" id="note_LCL191_246_2"><a class="footnoteCrossrefLink" href="#target_note_LCL191_246_2" title="Click to highlight in text"><sup class="lineRef">2</sup>tantum (= tantummodo) <span class="italic">Gronovius</span>: tantum nitebatur ϛ: tanti Ω.</a></li><script type="text/javascript">document.getElementById('note_LCL191_246_2').style.display = "none";</script><li class="note" id="note_LCL191_246_3"><a class="footnoteCrossrefLink" href="#target_note_LCL191_246_3" title="Click to highlight in text"><sup class="lineRef">3</sup>tum in ϛ: cum in Ω: cumq. <span class="italic">T.</span></a></li><script type="text/javascript">document.getElementById('note_LCL191_246_3').style.display = "none";</script><li class="note" id="note_LCL191_246_4"><a class="footnoteCrossrefLink" href="#target_note_LCL191_246_4" title="Click to highlight in text"><sup class="lineRef">4</sup>insignes ϛ: insignis Ω.</a></li><script type="text/javascript">document.getElementById('note_LCL191_246_4').style.display = "none";</script><li class="note" id="note_LCL191_246_5"><a class="footnoteCrossrefLink" href="#target_note_LCL191_246_5" title="Click to highlight in text"><sup class="lineRef">5</sup>quo ϛ: quod Ω.</a></li><script type="text/javascript">document.getElementById('note_LCL191_246_5').style.display = "none";</script></ul></section></notes></section>