<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 440</span>contra ducibus et carpi parvis cottidie damnis et senescere dilatione belli vires suae videbantur.</p>
<p><span class="innerMarginNote right">7</span>Itaque in aciem procedunt equitibus in cornua divisis, quibus praeceptum erat intentiores ad respectum
castrorum, ne qua eo vis fieret, quam<a class="footnoteLink" href="#note_LCL191_268_1" id="target_note_LCL191_268_1"><sup>1</sup></a> ad
<span class="innerMarginNote right">8</span>proelium starent: aciem pedite<a class="footnoteLink" href="#note_LCL191_268_2" id="target_note_LCL191_268_2"><sup>2</sup></a> tutam fore. Consulum
Sulpicius in dextro, Poetelius<a class="footnoteLink" href="#note_LCL191_268_3" id="target_note_LCL191_268_3"><sup>3</sup></a> in laevo cornu consistunt. Dextra pars, qua et Samnites raris ordinibus aut ad circumeundos hostes aut ne ipsi
<span class="innerMarginNote right">9</span>circumirentur constiterant, latius patefacta stetit: sinistris, praeterquam quod confertiores steterant, repentino consilio Poeteli consulis additae vires, qui subsidiarias cohortes, quae integrae ad longioris pugnae casus reservabantur, in primam aciem extemplo
emisit universisque hostem primo impetu
<span class="innerMarginNote right">10</span>viribus impulit. Commota pedestri acie Samnitium eques in pugnam succedit. In hunc transverso agmine inter duas acies se inferentem Romanus equitatus concitat equos signaque et ordines peditum
atque equitum confundit, donec universam ab
<span class="innerMarginNote right">11</span>ea parte avertit aciem. In eo cornu non Poetelius solus sed Sulpicius etiam hortator adfuerat, avectus ab suis nondum conserentibus manus ad clamorem





</p></section><notes><section class="footnotes"><ul><li class="note" id="note_LCL191_268_1"><a class="footnoteCrossrefLink" href="#target_note_LCL191_268_1" title="Click to highlight in text"><sup class="lineRef">1</sup>quam <span class="italic">Gelenius</span> ϛ: cum Ω: et cum <span class="italic">F.</span></a></li><script type="text/javascript">document.getElementById('note_LCL191_268_1').style.display = "none";</script><li class="note" id="note_LCL191_268_2"><a class="footnoteCrossrefLink" href="#target_note_LCL191_268_2" title="Click to highlight in text"><sup class="lineRef">2</sup>pedite <span class="italic">U</span> (<span class="italic">anticipating Gronovius</span>): pediti Ω: peditum <span class="italic">Ax</span>ϛ.</a></li><script type="text/javascript">document.getElementById('note_LCL191_268_2').style.display = "none";</script><li class="note" id="note_LCL191_268_3"><a class="footnoteCrossrefLink" href="#target_note_LCL191_268_3" title="Click to highlight in text"><sup class="lineRef">3</sup>Poetelius <span class="italic">edd</span>. (<span class="italic">cf. chap</span>. xxiv. § 1): potelius <span class="italic">MPF</span>: petilius <span class="italic">O</span>: poetellius <span class="italic">TD</span>: petellius <span class="italic">LA</span> (<span class="italic">similar corruptions in</span> §§ 9 <span class="italic">and 11, and at chap</span>. xxviii. §§ 2, 5, 6).</a></li><script type="text/javascript">document.getElementById('note_LCL191_268_3').style.display = "none";</script></ul></section></notes></section>