<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 434</span>condicione arma viris in arma natis auferre festinant.
<span class="innerMarginNote right">12</span>An, si sana mens fuisset, difficile illis fuit, dum senes ab domo ad consultandum accersunt, mittere Romam legatos? cum senatu, cum populo de pace ac foedere
<span class="innerMarginNote right">13</span>agere? Tridui iter expeditis erat; interea in indutiis res fuisset, donec ab Roma legati aut victoriam illis certam aut pacem adferrent. Ea demum sponsio
<span class="innerMarginNote right">14</span>esset quam populi iussu spopondissemus. Sed neque vos tulissetis nec nos spopondissemus; nec fas fuit alium rerum exitum esse quam ut illi velut somnio laetiore quam quod mentes eorum capere possent
<span class="innerMarginNote right">15</span>nequiquam eluderentur et nostrum exercitum eadem quae impedierat fortuna expediret, vanam victoriam vanior inritam faceret pax, sponsio interponeretur
<span class="innerMarginNote right">16</span>quae neminem praeter sponsorem obligaret. Quid enim vobiscum, patres conscripti, quid cum populo Romano actum est? Quis vos appellare potest, quis se a vobis dicere deceptum? Hostis an civis? Hosti nihil spopondistis, civem<a class="footnoteLink" href="#note_LCL191_196_1" id="target_note_LCL191_196_1"><sup>1</sup></a> neminem spondere pro
<span class="innerMarginNote right">17</span>vobis iussistis. Nihil ergo vobis nec nobiscum est, quibus nihil mandastis, nec cum Samnitibus, cum
<span class="innerMarginNote right">18</span>quibus nihil egistis. Samnitibus sponsores nos sumus rei satis locupletes in id quod nostrum est, in id quod praestare possumus, corpora nostra et animos;



</p></section><notes><section class="footnotes"><ul><li class="note" id="note_LCL191_196_1"><a class="footnoteCrossrefLink" href="#target_note_LCL191_196_1" title="Click to highlight in text"><sup class="lineRef">1</sup>civem <span class="italic">A<sup>3</sup></span>: quem Î©: quin <span class="italic">U</span>: qui <span class="italic">F<sup>3</sup></span>.</a></li><script type="text/javascript">document.getElementById('note_LCL191_196_1').style.display = "none";</script></ul></section></notes></section>