<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 435</span>vix aetatem Alexandri suffecturam fuisse reor ad <span class="innerMarginNote right">13</span>unum bellum; et forsitan, cum et foederibus vetustis iuncta res Punica Romanae esset et timor par adversus communem hostem duas potentissimas armis virisque urbes armaret, simul<a class="footnoteLink" href="#note_LCL191_240_1" id="target_note_LCL191_240_1"><sup>1</sup></a> Punico Romanoque
<span class="innerMarginNote right">14</span>obrutus bello esset. Non quidem Alexandro duce nec integris Macedonum rebus sed experti tamen sunt Romani Macedonem hostem adversus Antiochum Philippum Persen non modo cum clade
<span class="innerMarginNote right">15</span>ulla sed ne cum periculo quidem suo. Absit invidia verbo et civilia bella sileant: nunquam<a class="footnoteLink" href="#note_LCL191_240_2" id="target_note_LCL191_240_2"><sup>2</sup></a> a pedite, nunquam aperta acie, nunquam aequis, utique
<span class="innerMarginNote right">16</span>nunquam nostris locis laboravimus; equitem sagittas, saltus impeditos, avia commeatibus loca gravis armis
<span class="innerMarginNote right">17</span>miles timere potest. Mille acies graviores quam Macedonum atque Alexandri avertit avertetque, modo sit perpetuus huius qua vivimus pacis amor et civilis cura concordiae.—</p>
<p> <span class="marginNote left"><span class="sc">a.u.c.</span> 436–437</span>XX. M. Folius<a class="footnoteLink" href="#note_LCL191_240_3" id="target_note_LCL191_240_3"><sup>3</sup></a> Flaccina inde et L. Plautius
<span class="innerMarginNote right">2</span>Venox consules facti. Eo anno ab frequentibus Samnitium populis de foedere renovando legati cum senatum humi strati movissent, reiecti ad populum
<span class="innerMarginNote right">3</span>haudquaquam tam efficaces habebant preces. Itaque de foedere negatum; indutiae biennii, cum per aliquot dies fatigassent singulos precibus, impetratae.





</p></section><notes><section class="footnotes"><ul><li class="note" id="note_LCL191_240_1"><a class="footnoteCrossrefLink" href="#target_note_LCL191_240_1" title="Click to highlight in text"><sup class="lineRef">1</sup>simul ϛ: et simul Ω.</a></li><script type="text/javascript">document.getElementById('note_LCL191_240_1').style.display = "none";</script><li class="note" id="note_LCL191_240_2"><a class="footnoteCrossrefLink" href="#target_note_LCL191_240_2" title="Click to highlight in text"><sup class="lineRef">2</sup>nunquam <span class="italic">Dobree and Madvig</span>: nunquam ab equite hoste nunquam Ω.</a></li><script type="text/javascript">document.getElementById('note_LCL191_240_2').style.display = "none";</script><li class="note" id="note_LCL191_240_3"><a class="footnoteCrossrefLink" href="#target_note_LCL191_240_3" title="Click to highlight in text"><sup class="lineRef">3</sup>Folius ϛ: follius (<span class="italic">or</span> ollius) Ω: Foslius <span class="italic">Sigonius</span> (<span class="italic">C.I.L.</span> i<sup>2</sup>, <span class="italic">p</span>. 130).</a></li><script type="text/javascript">document.getElementById('note_LCL191_240_3').style.display = "none";</script></ul></section></notes></section>