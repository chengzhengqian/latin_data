<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span>449</span><span class="innerMarginNote right">16</span>Eo anno Sora Arpinum Cesennia recepta ab Samnitibus.
Herculis magnum simulacrum in Capitolio positum dedicatumque.</p>
<p> <span class="marginNote left"><span class="sc">a.u.c.</span>450</span>XLV. P. Sulpicio Saverrione<a class="footnoteLink" href="#note_LCL191_344_1" id="target_note_LCL191_344_1"><sup>1</sup></a> P. Sempronio Sopho
consulibus Samnites, seu finem seu dilationem belli
<span class="innerMarginNote right">2</span>quaerentes, legatos de pace Roman misere. Quibus suppliciter agentibus responsum est, nisi saepe bellum parantes pacem petissent Samnites, oratione ultro citro habita de pace transigi potuisse; nunc, quando verba vana ad id locorum fuerint, rebus standum
<span class="innerMarginNote right">3</span>esse. P. Sempronium consulem cum exercitu brevi in Samnio fore; eum, ad bellum pacemne inclinent animi, falli non posse; comperta omnia senatui relaturum;
decedentem ex Samnio consulem legati
<span class="innerMarginNote right">4</span>sequerentur. Eo anno cum pacatum Samnium exercitus
Romanus benigne praebito commeatu peragrasset,
foedus antiquum Samnitibus redditum.</p>
<p><span class="innerMarginNote right">5</span>Ad Aequos inde, veteres hostes, ceterum per multos annos sub specie infidae pacis quietos, versa arma Romana, quod incolumi Hernico nomine missitaverant
<span class="innerMarginNote right">6</span>simul cum iis Samniti auxilia et post Hernicos subactos universa prope gens sine dissimulatione consilii publici ad hostes desciverat; et postquam





.

</p></section><notes><section class="footnotes"><ul><li class="note" id="note_LCL191_344_1"><a class="footnoteCrossrefLink" href="#target_note_LCL191_344_1" title="Click to highlight in text"><sup class="lineRef">1</sup>Saverrione <span class="italic">Sigonius</span> (X. ix. 14, <span class="italic">C.I.L.</span> i<sup>2</sup>, <span class="italic">p</span>. 45): auerrione (auerione <span class="italic">A</span>) Î©.</a></li><script type="text/javascript">document.getElementById('note_LCL191_344_1').style.display = "none";</script></ul></section></notes></section>