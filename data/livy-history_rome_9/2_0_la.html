<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 433</span>irarum, quem meorum suppliciorum iudicem feram?
Neminem neque populum neque privatum fugio.
<span class="innerMarginNote right">8</span>Quod si nihil cum potentiore iuris humani relinquitur inopi, at ego ad deos vindices intolerandae superbiae
<span class="innerMarginNote right">9</span>confugiam et precabor ut iras suas vertant in eos quibus non suae redditae res, non alienae accumulatae satis sint; quorum saevitiam non mors noxiorum, non deditio exanimatorum corporum, non bona sequentia domini deditionem exsatient,<a class="footnoteLink" href="#note_LCL191_164_1" id="target_note_LCL191_164_1"><sup>1</sup></a> nisi hauriendum sanguinem laniandaque viscera nostra praebuerimus.
<span class="innerMarginNote right">10</span>Iustum est bellum, Samnites, quibus necessarium, et pia arma quibus nulla nisi in armis
<span class="innerMarginNote right">11</span>relinquitur spes. Proinde, cum rerum humanarum maximum momentum sit, quam propitiis rem, quam adversis agant dis, pro certo habete priora bella adversus deos magis quam homines gessisse, hoc quod instat ducibus ipsis dis gesturos.”</p>
<p>II. Haec non laeta magis quam vera vaticinatus exercitu educto circa Caudium castra quam potest
<span class="innerMarginNote right">2</span>occultissime locat. Inde ad Calatiam, ubi iam consules Romanos castraque esse audiebat, milites decem pastorum habitu mittit pecoraque diversos, alium alibi, haud procul Romanis pascere iubet praesidiis;
<span class="innerMarginNote right">3</span>ubi inciderint in praedatores, ut idem omnibus sermo constet, legiones Samnitium in Apulia esse, Luceriam omnibus copiis circumsedere nec procul abesse quin

</p></section><notes><section class="footnotes"><ul><li class="note" id="note_LCL191_164_1"><a class="footnoteCrossrefLink" href="#target_note_LCL191_164_1" title="Click to highlight in text"><sup class="lineRef">1</sup>exsatient <span class="italic">Walters</span>: exsatient placari nequeant (-unt <span class="italic">F<sup>3</sup></span>) Ω: exsatient placari qui nequeant <span class="italic">Drakenborch</span>: exsatient; qui placari nequeant <span class="italic">Gronovius</span>.</a></li><script type="text/javascript">document.getElementById('note_LCL191_164_1').style.display = "none";</script></ul></section></notes></section>