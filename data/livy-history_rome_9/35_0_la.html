<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 435</span>pugnae deligeret, aciem instrueret, subsidiis firmaret!
<span class="innerMarginNote right">16</span>Non cum Dareo<a class="footnoteLink" href="#note_LCL191_230_1" id="target_note_LCL191_230_1"><sup>1</sup></a> rem esse dixisset, quem mulierum ac spadonum agmen trahentem, inter purpuram atque aurum oneratum fortunae apparatibus suae, praedam verius quam hostem, nihil aliud quam bene ausus
<span class="innerMarginNote right">17</span>vana contemnere incruentus devicit. Longe alius Italiae quam Indiae, per quam temulento agmine comisabundus incessit, visus illi habitus esset, saltus Apuliae ac montes Lucanos cernenti et vestigia recentia domesticae cladis ubi avunculus eius nuper, Epiri rex Alexander, absumptus erat.</p>
<p>XVIII. Et loquimur de Alexandro nondum merso secundis rebus, quarum nemo intolerantior fuit.
<span class="innerMarginNote right">2</span>Qui si ex habitu novae fortunae novique, ut ita
<span class="innerMarginNote right">3</span>dicam, ingenii quod sibi victor induerat spectetur, Dareo magis similis quam Alexandro in Italiam venisset et exercitum Macedoniae oblitum degenerantemque
<span class="innerMarginNote right">4</span>iam in Persarum mores adduxisset. Referre in tanto rege piget superbam mutationem vestis et desideratas humi iacentium adulationes, etiam victis Macedonibus graves, nedum victoribus, et foeda supplicia et inter vinum et epulas caedes
<span class="innerMarginNote right">5</span>amicorum et vanitatem ementiendae stirpis. Quid





</p></section><notes><section class="footnotes"><ul><li class="note" id="note_LCL191_230_1"><a class="footnoteCrossrefLink" href="#target_note_LCL191_230_1" title="Click to highlight in text"><sup class="lineRef">1</sup>Dareo <span class="italic">MPTDL</span> (<span class="italic">and chap</span>. xviii. ยง 3 <span class="italic">MPOT</span>): dario (darici <span class="italic">O</span>) <span class="italic">P<sup>2</sup>FUA</span> (<span class="italic">and below P<sup>2</sup>FUDLA</span>).</a></li><script type="text/javascript">document.getElementById('note_LCL191_230_1').style.display = "none";</script></ul></section></notes></section>