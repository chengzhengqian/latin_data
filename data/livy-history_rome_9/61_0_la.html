<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 443</span>adferentes—quae et vera erant—pecoris vim ingentem in saltum avium compulsam esse, perpulerunt ut
<span class="innerMarginNote right">8</span>praedatum eo expeditae ducerentur legiones. Ibi ingens hostium exercitus itinera occultus insederat, et postquam intrasse Romanos vidit saltum, repente exortus cum clamore ac tumultu incautos invadit.
<span class="innerMarginNote right">9</span>Et primo nova res trepidationem fecit, dum arma capiunt, sarcinas congerunt in medium; dein postquam,
ut quisque liberaverat se onere aptaveratque arma,<a class="footnoteLink" href="#note_LCL191_282_1" id="target_note_LCL191_282_1"><sup>1</sup></a> ad signa undique coibant et notis ordinibus in vetere disciplina militiae iam sine praecepto
<span class="innerMarginNote right">10</span>ullius sua sponte struebatur acies, consul ad ancipitem
maxime pugnam advectus desilit ex equo et Iovem Martemque atque alios testatur deos se nullam suam gloriam inde sed praedam militi
<span class="innerMarginNote right">11</span>quaerentem in eum locum devenisse neque in se aliud quam nimiam ditandi ex hoste militis curam reprehendi posse; ab eo se dedecore nullam rem
<span class="innerMarginNote right">12</span>aliam quam virtutem militum vindicaturam. Coniterentur
modo uno animo omnes invadere hostem victum acie, castris exutum, nudatum urbibus, ultimam spem furto insidiarum temptantem et loco
<span class="innerMarginNote right">13</span>non armis fretum. Sed quem esse iam virtuti Romanae inexpugnabilem locum? Fregellana arx Soranaque et ubicumque iniquo successum erat loco memorabantur.</p>
</section><notes><section class="footnotes"><ul><li class="note" id="note_LCL191_282_1"><a class="footnoteCrossrefLink" href="#target_note_LCL191_282_1" title="Click to highlight in text"><sup class="lineRef">1</sup>arma <span class="italic">Gronovius</span>: armis Ω.</a></li><script type="text/javascript">document.getElementById('note_LCL191_282_1').style.display = "none";</script></ul></section></notes></section>