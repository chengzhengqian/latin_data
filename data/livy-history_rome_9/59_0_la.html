<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 443</span>reficiendaeque causa idem populus iuberet; lator huius plebi sciti fuit M. Decius tribunus plebis.</p>
<p><span class="innerMarginNote right">5</span>Eiusdem anni rem dictu parvam praeterirem, ni ad religionem visa esset pertinere. Tibicines, quia prohibiti a proximis censoribus erant in aede Iovis vesci quod traditum antiquitus erat, aegre passi Tibur uno agmine abierunt, adeo ut nemo in urbe
<span class="innerMarginNote right">6</span>esset qui sacrificiis praecineret. Eius rei religio tenuit senatum, legatosque Tibur miserunt darent<a class="footnoteLink" href="#note_LCL191_278_1" id="target_note_LCL191_278_1"><sup>1</sup></a> operam, ut ii<a class="footnoteLink" href="#note_LCL191_278_2" id="target_note_LCL191_278_2"><sup>2</sup></a> homines Romanis restituerentur.
<span class="innerMarginNote right">7</span>Tiburtini benigne polliciti primum accitos eos in curiam hortati sunt uti reverterentur Romam; postquam perpelli nequibant, consilio haud abhorrente
<span class="innerMarginNote right">8</span>ab ingeniis hominum eos adgrediuntur. Die festo alii alios per speciem celebrandarum cantu epularum invitant<a class="footnoteLink" href="#note_LCL191_278_3" id="target_note_LCL191_278_3"><sup>3</sup></a> et vino, cuius avidum ferme id
<span class="innerMarginNote right">9</span>genus<a class="footnoteLink" href="#note_LCL191_278_4" id="target_note_LCL191_278_4"><sup>4</sup></a> est, oneratos sopiunt atque ita in plaustra somno vinctos coniciunt ac Romam deportant. Nec prius sensere quam plaustris in foro relictis plenos
<span class="innerMarginNote right">10</span>crapulae eos lux oppressit. Tunc concursus populi factus, impetratoque ut manerent, datum ut triduum quotannis ornati cum cantu atque hac quae nunc sollemnis est licentia per urbem vagarentur, restitutumque




</p></section><notes><section class="footnotes"><ul><li class="note" id="note_LCL191_278_1"><a class="footnoteCrossrefLink" href="#target_note_LCL191_278_1" title="Click to highlight in text"><sup class="lineRef">1</sup>darent <span class="italic">Gronovius</span>: ut darent Ω.</a></li><script type="text/javascript">document.getElementById('note_LCL191_278_1').style.display = "none";</script><li class="note" id="note_LCL191_278_2"><a class="footnoteCrossrefLink" href="#target_note_LCL191_278_2" title="Click to highlight in text"><sup class="lineRef">2</sup>ut ii <span class="italic">A</span><sup>2</sup> <span class="italic">Alschefski Madvig</span>: ut hii <span class="italic">M</span>: ut hi <span class="italic">PF</span>: ut id <span class="italic">OTDLA.</span></a></li><script type="text/javascript">document.getElementById('note_LCL191_278_2').style.display = "none";</script><li class="note" id="note_LCL191_278_3"><a class="footnoteCrossrefLink" href="#target_note_LCL191_278_3" title="Click to highlight in text"><sup class="lineRef">3</sup>invitant ϛ: causa inuitant Ω.</a></li><script type="text/javascript">document.getElementById('note_LCL191_278_3').style.display = "none";</script><li class="note" id="note_LCL191_278_4"><a class="footnoteCrossrefLink" href="#target_note_LCL191_278_4" title="Click to highlight in text"><sup class="lineRef">4</sup>id gen s ϛ: genus Ω.</a></li><script type="text/javascript">document.getElementById('note_LCL191_278_4').style.display = "none";</script></ul></section></notes></section>