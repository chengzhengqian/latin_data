<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 433</span>obice armisque inveniunt. Sistunt inde gradum sine ullius imperio, stuporque omnium animos ac
<span class="innerMarginNote right">11</span>velut torpor quidam insolitus membra tenet, intuentesque alii alios, cum alterum quisque compotem magis mentis ac consilii ducerent, diu immobiles
<span class="innerMarginNote right">12</span>silent; deinde, ubi praetoria consulum erigi videre et expedire quosdam utilia operi, quamquam ludibrio
<span class="innerMarginNote right">13</span>fore munientes perditis rebus ac spe omni adempta cernebant, tamen, ne culpam malis adderent, pro se quisque nec hortante ullo nec imperante ad muniendum versi castra propter aquam vallo circumdant,
<span class="innerMarginNote right">14</span>sua ipsi opera laboremque inritum, praeterquam quod hostes superbe increpabant, cum miserabili
<span class="innerMarginNote right">15</span>confessione eludentes. Ad consules maestos, ne advocantes quidem in consilium, quando nec consilio nec auxilio locus esset, sua sponte legati ac tribuni conveniunt, militesque ad praetorium versi opem, quam vix di immortales ferre poterant, ab ducibus exposcunt.</p>
<p>III. Querentes magis quam consultantes nox oppressit, cum pro ingenio quisque fremerent: “Per obices viarum,” alius,<a class="footnoteLink" href="#note_LCL191_168_1" id="target_note_LCL191_168_1"><sup>1</sup></a> “per adversa montium, per <span class="innerMarginNote right">2</span>silvas, qua ferri arma poterunt, eamus, modo ad hostem pervenire liceat, quem per annos iam prope triginta vincimus; omnia aequa et plana erunt



</p></section><notes><section class="footnotes"><ul><li class="note" id="note_LCL191_168_1"><a class="footnoteCrossrefLink" href="#target_note_LCL191_168_1" title="Click to highlight in text"><sup class="lineRef">1</sup>“per obices viarum,” alius <span class="italic">Wallers</span>: alius (alium <span class="italic">M</span>) per obices uiarum alius Ω: alius “per obices viarum ϛ <span class="italic">Sigon</span>. <span class="italic">Muretus</span>.</a></li><script type="text/javascript">document.getElementById('note_LCL191_168_1').style.display = "none";</script></ul></section></notes></section>