<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 447–448</span>diei; ante noctem tamen sunt circumsessa et nocte
<span class="innerMarginNote right">7</span>custodita ne quis elabi posset. Postero die vixdum luce certa deditio fieri coepta et pacti qui Samnitium forent ut cum singulis vestimentis emitterentur;
<span class="innerMarginNote right">8</span>ii omnes sub iugum missi. Sociis Samnitium nihil cautum; ad septem milia sub corona veniere. Qui se civem Hernicum dixerat seorsus in custodia
<span class="innerMarginNote right">9</span>habitus. Eos omnes Fabius Romam ad senatum misit; et cum quaesitum esset dilectu an voluntarii
<span class="innerMarginNote right">10 </span>pro Samnitibus adversus Romanos bellassent per Latinos populos custodiendi dantur, iussique eam integram rem novi consules P. Cornelius Arvina Q. Marcius Tremulus—hi enim iam creati erant—ad
<span class="innerMarginNote right">11</span>senatum referre. Id aegre passi Hernici; concilium populorum omnium habentibus Anagninis in circo quem Maritimum vocant praeter Aletrinatem Ferentinatemque
et Verulanum omnes Hernici nominis populo Romano bellum indixerunt.</p>
<p>XLIII. In Samnio quoque, quia decesserat inde Fabius, novi motus exorti. Calatia et Sora praesidiaque
quae in his Romana erant expugnata et in
<span class="innerMarginNote right">2</span>captivorum corpora militum foede saevitum. Itaque eo P. Cornelius cum exercitu missus; Marcio novi hostes—iam enim Anagninis Hernicisque aliis bellum
<span class="innerMarginNote right">3</span>iussum erat—decernuntur. Primo ita omnia opportuna



</p></section><notes></notes></section>