<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 440</span>Fabio accipiunt magna parte veterum militum dimissa novisque cohortibus in supplementum adductis.
<span class="innerMarginNote right">2</span>Ceterum cum propter difficilem urbis situm nec oppugnandi satis certa ratio iniretur et aut tempore longinqua aut praeceps periculo victoria
<span class="innerMarginNote right">3</span>esset, Soranus transfuga clam ex oppido profectus, cum ad vigiles Romanos penetrasset, duci se extemplo ad consules iubet deductusque traditurum
<span class="innerMarginNote right">4</span>urbem promittit. Visus<a class="footnoteLink" href="#note_LCL191_254_1" id="target_note_LCL191_254_1"><sup>1</sup></a> inde, cum quonam modo id praestaturus esset percontantes doceret, haud vana adferre, perpulit prope adiuncta moenibus Romana castra ut sex milia ab oppido removerentur:
<span class="innerMarginNote right">5</span>fore ut minus intentae in custodiam urbis diurnae stationes ac nocturnae vigiliae essent. Ipse insequenti
nocte sub oppido silvestribus locis cohortibus insidere iussis decem milites delectos secum per ardua ac prope invia in arcem ducit, pluribus quam
<span class="innerMarginNote right">6</span>pro numero virorum missilibus telis eo conlatis; ad hoc saxa erant et temere iacentia, ut fit in aspretis, et de industria etiam, quo locus tutior esset, ab oppidanis congesta.</p>
<p><span class="innerMarginNote right">7</span>Ubi cum constituisset Romanos semitamque angustam
et arduam erectam ex oppido in arcem ostendisset, “Hoc quidem ascensu” inquit “vel tres
<span class="innerMarginNote right">8</span>armati quamlibet multitudinem arcuerint: vos et




</p></section><notes><section class="footnotes"><ul><li class="note" id="note_LCL191_254_1"><a class="footnoteCrossrefLink" href="#target_note_LCL191_254_1" title="Click to highlight in text"><sup class="lineRef">1</sup>visus ϛ: iussus (<span class="italic">or</span> uissus) Ω.</a></li><script type="text/javascript">document.getElementById('note_LCL191_254_1').style.display = "none";</script></ul></section></notes></section>