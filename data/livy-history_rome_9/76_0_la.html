<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 444</span><span class="innerMarginNote right">7</span>fortuna ad Etruscos avertisset. Itaque armis virisque
ad opprimendum<a class="footnoteLink" href="#note_LCL191_312_1" id="target_note_LCL191_312_1"><sup>1</sup></a> C. Marcium consulem concurrunt,
protinus inde Etruriam per Marsos ac Sabinos petituri, si Marcius dimicandi potestatem non faciat.
<span class="innerMarginNote right">8</span>Obvius iis consul fuit. Dimicatum proelio utrimque atroci atque incerto eventu est, et cum anceps caedes fuisset, adversae tamen rei fama in Romanos vertit ob amissos quosdam equestris ordinis tribunosque militum atque unum legatum, et quod insigne maxime fuit, consulis ipsius volnus.</p>
<p><span class="innerMarginNote right">9</span>Ob haec etiam aucta fama, ut solet, ingens terror patres invasit dictatoremque dici placebat; nec quin Cursor Papirius diceretur in quo tum summa rei bellicae ponebatur, dubium cuiquam erat. Sed nec
<span class="innerMarginNote right">10</span>in Samnium nuntium perferri omnibus infestis tuto posse nec vivere Marcium consulem satis fidebant. Alter consul Fabius infestus privatim Papirio erat;
<span class="innerMarginNote right">11</span>quae ne ira obstaret bono publico, legatos ex consularium
numero mittendos ad eum senatus censuit,
<span class="innerMarginNote right">12</span>qui sua quoque eum, non publica solum auctoritate moverent ut memoriam simultatium patriae remitteret.
<span class="innerMarginNote right">13</span>Profecti legati ad Fabium cum senatus consultum
tradidissent adiecissentque orationem convenientem
mandatis, consul demissis in terram oculis tacitus ab incertis quidnam acturus esset legatis

</p></section><notes><section class="footnotes"><ul><li class="note" id="note_LCL191_312_1"><a class="footnoteCrossrefLink" href="#target_note_LCL191_312_1" title="Click to highlight in text"><sup class="lineRef">1</sup>opprimendum ϛ: optinendum (<span class="italic">or</span> ob-) Ω.</a></li><script type="text/javascript">document.getElementById('note_LCL191_312_1').style.display = "none";</script></ul></section></notes></section>