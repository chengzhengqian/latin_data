<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 443</span>tumque in aede vescendi ius iis<a class="footnoteLink" href="#note_LCL191_280_1" id="target_note_LCL191_280_1"><sup>1</sup></a> qui sacris praecinerent.
Haec inter duorum ingentium bellorum
curam gerebantur.</p>
<p>XXXI. Consules inter se provincias partiti: Iunio Samnites, Aemilio novum bellum Etruria sorte
<span class="innerMarginNote right">2</span>obvenit. In Samnio Cluviarum<a class="footnoteLink" href="#note_LCL191_280_2" id="target_note_LCL191_280_2"><sup>2</sup></a> praesidium Romanum,
quia nequiverat vi capi, obsessum fame in deditionem acceperant Samnites verberibusque foedum
<span class="innerMarginNote right">3</span>in modum laceratos occiderant deditos. Huic infensus crudelitati Iunius, nihil antiquius oppugnatione
Cluviana ratus, quo die adgressus est moenia
<span class="innerMarginNote right">4</span>vi cepit atque omnes puberes interfecit. Inde victor exercitus Bovianum ductus. Caput hoc erat Pentrorum
Samnitium, longe ditissimum atque opulentissimum
<span class="innerMarginNote right">5</span>armis virisque. Ibi quia haud tantum irarum erat, spe praedae milites accensi oppido potiuntur. Minus itaque saevitum in hostes est; praedae plus paene quam ex omni Samnio unquam egestum benigneque omnis militi concessa.</p>
<p><span class="innerMarginNote right">6</span>Et postquam praepotentem armis Romanum nec acies subsistere ullae nec castra nec urbes poterant, omnium principum in Samnio eo curae sunt intentae ut insidiis quaereretur locus, si qua licentia populando
effusus exercitus excipi ac circumveniri posset.
<span class="innerMarginNote right">7</span>Transfugae agrestes et captivi quidam, pars forte, pars consilio oblati, congruentia ad consulem





</p></section><notes><section class="footnotes"><ul><li class="note" id="note_LCL191_280_1"><a class="footnoteCrossrefLink" href="#target_note_LCL191_280_1" title="Click to highlight in text"><sup class="lineRef">1</sup>iis ϛ: his Ω: in (<span class="italic">or</span> iu) hiis <span class="italic">A</span>hiis <span class="italic">A</span><sup>2</sup>.</a></li><script type="text/javascript">document.getElementById('note_LCL191_280_1').style.display = "none";</script><li class="note" id="note_LCL191_280_2"><a class="footnoteCrossrefLink" href="#target_note_LCL191_280_2" title="Click to highlight in text"><sup class="lineRef">2</sup>Cluviarum <span class="italic">Walters</span>: cluuiaru (?) <span class="italic">O</span>: cluuiani (cluiani <span class="italic">P</span>) Ω: duliiani <span class="italic">T</span>: duuiani <span class="italic">T</span><sup>1</sup>.</a></li><script type="text/javascript">document.getElementById('note_LCL191_280_2').style.display = "none";</script></ul></section></notes></section>