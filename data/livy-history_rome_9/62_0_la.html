<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 443</span><span class="innerMarginNote right">14</span>His accensus miles. omnium immemor difficultatium,
vadit adversus imminentem hostium aciem. Ibi paulum laboris fuit, dum in adversum clivum
<span class="innerMarginNote right">15</span>erigitur agmen; ceterum postquam prima signa planitiem summam ceperunt sensitque acies aequo se iam institisse loco, versus extemplo est terror in insidiatores easdemque latebras quibus se paulo ante texerant palati atque inermes fuga repetebant.
<span class="innerMarginNote right">16</span>Sed loca difficilia hosti quaesita ipsos tum sua fraude impediebant. Itaque ergo perpaucis effugium patuit; caesa ad viginti milia hominum victorque Romanus ad oblatam ab hoste praedam pecorum discurrit.</p>
<p>XXXII. Dum haec geruntur in Samnio, iam omnes Etruriae populi praeter Arretinos ad arma ierant, ab oppugnando Sutrio, quae urbs socia Romanis
<span class="innerMarginNote right">2</span>velut claustra Etruriae erat, ingens orsi bellum. Eo alter consul Aemilius cum exercitu ad liberandos obsidione socios venit. Advenientibus Romanis Sutrini commeatus benigne in castra ante urbem
<span class="innerMarginNote right">3</span>posita advexere. Etrusci diem primum consultando maturarent traherentne bellum traduxerunt. Postero die, ubi celeriora quam tutiora consilia magis placuere


</p></section><notes></notes></section>