<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 440</span>Quirites, et hic ipse honos delatus ad me testis est innocentiae meae; neque enim, quod saepe alias, quia ita tempora postulabant rei publicae, qui bello clarissimus esset, sed qui maxime procul ab his coitionibus vitam egisset, dictator deligendus exercendis
<span class="innerMarginNote right">15</span>quaestionibus fuit. Sed quoniam quidam nobiles
homines—qua de causa vos existimare quam me pro magistratu quicquam incompertum dicere
<span class="innerMarginNote right">16</span>melius est—primum ipsas expugnare quaestiones omni ope adnisi sunt, dein postquam ad id parum potentes erant, ne causam dicerent, in praesidia adversariorurn, appellationem et tribunicium auxilium,
<span class="innerMarginNote right">17</span>patricii confugerunt; postremo repulsi inde adeo omnia tutiora quam ut innocentiam suam purgarent visa—in nos inruerunt et privatis dictatorem
<span class="innerMarginNote right">18</span>poscere reum verecundiae non fuit;—ut omnes di hominesque sciant ab illis etiam quae non possint temptari ne rationem vitae reddant, me obviam ire crimini et offerre me inimicis reum,
<span class="innerMarginNote right">19</span>dictatura me abdico. Vos quaeso, consules, si vobis datum ab senatu negotium fuerit, in me primum et hunc M. Folium quaestiones exerceatis, ut appareat innocentia nostra nos non maiestate honoris tutos
<span class="innerMarginNote right">20</span>a criminationibus istis esse.” Abdicat inde se dictatura
et post eum confestim Folius magisterio equi
</p></section><notes></notes></section>