<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 434</span><span class="innerMarginNote right">5</span>obstrinxi; qua tamen, quando iniussu populi
facta est, non tenetur populus Romanus, nec quicquam ex ea praeterquam corpora nostra debentur
<span class="innerMarginNote right">6</span>Samnitibus. Dedamur per fetiales nudi vinctique; exsolvamus religione populum, si qua obligavimus, ne quid divini humanive obstet quo minus iustum
<span class="innerMarginNote right">7</span>piumque de integro ineatur bellum. Interea consules exercitum scribere, armare, educere placet, nec prius ingredi hostium fines, quam omnia iusta
<span class="innerMarginNote right">8</span>in deditionem nostram<a class="footnoteLink" href="#note_LCL191_190_1" id="target_note_LCL191_190_1"><sup>1</sup></a> perfecta erunt. Vos, di immortales, precor quaesoque, si vobis non fuit cordi Sp. Postumium T. Veturium consules cum Samnitibus
<span class="innerMarginNote right">9</span>prospere bellum gerere, at vos satis habeatis vidisse nos sub iugum missos, vidisse sponsione infami obligatos, videre nudos vinctosque hostibus deditos, omnem iram hostium nostris capitibus excipientes;
<span class="innerMarginNote right">10</span>novos consules legionesque Romanas ita cum Samnite gerere bellum velitis ut omnia ante nos consules bella gesta sunt.”</p>
<p><span class="innerMarginNote right">11</span>Quae ubi dixit, tanta simul admiratio miseratioque viri incessit homines ut modo vix crederent illum eundem esse Sp. Postumium qui auctor tam foedae
<span class="innerMarginNote right">12</span>pacis fuisset; modo miserarentur quod vir talis etiam praecipuum apud hostes supplicium passurus esset
<span class="innerMarginNote right">13</span>ob iram diremptae pacis. Cum omnes laudibus modo

</p></section><notes><section class="footnotes"><ul><li class="note" id="note_LCL191_190_1"><a class="footnoteCrossrefLink" href="#target_note_LCL191_190_1" title="Click to highlight in text"><sup class="lineRef">1</sup>deditionem nostram Ω: deditionem nostra <span class="italic">TDA</span>: diditione nostra Lϛ.</a></li><script type="text/javascript">document.getElementById('note_LCL191_190_1').style.display = "none";</script></ul></section></notes></section>