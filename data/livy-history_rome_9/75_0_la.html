<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 444</span>cepit. Multa alia castella vicique aut deleta hostiliter
aut integra in potestatem venere.</p>
<p><span class="innerMarginNote right">2</span>Per idem tempus et classis Romana a P. Cornelio, quem senatus maritimae orae praefecerat, in Campaniam
acta cum adpulsa Pompeios esset, socii inde navales ad depopulandum agrum Nucerinum profecti,
proximis raptim vastatis unde reditus tutus ad naves esset, dulcedine, ut fit, praedae longius progressi
<span class="innerMarginNote right">3</span>excivere hostes. Palatis per agros nemo obvius fuit, cum occidione occidi possent; redeuntes agmine incauto haud procul navibus adsecuti agrestes exuerunt praeda, partem etiam occiderunt; quae superfuit caedi trepida multitudo ad naves compulsa
est.</p>
<p><span class="innerMarginNote right">4</span>Profectio Q. Fabi trans Ciminiam silvam quantum Romae terrorem fecerat, tam laetam famam in Samnium ad hostes tulerat interclusum Romanum exercitum obsideri, cladisque imaginem Furculas
<span class="innerMarginNote right">5</span>Caudinas memorabant: eadem temeritate avidam ulteriorum semper gentem in saltus invios deductam, saeptam non hostium magis armis quam locorum
<span class="innerMarginNote right">6</span>iniquitatibus esse. Iam gaudium invidia quadam miscebatur, quod belli Romani decus ab Samnitibus



</p></section><notes></notes></section>