<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ait se esse. <span class="br"></span><span class="lineNumber">6</span><span class="br"></span>nulline venit in mentem cur qui nondum socii sunt plus petant quam socius? non fit hoc neque modestia Philippi neque impudentia Romanorum, Achaei: <span class="br"></span><span class="lineNumber">7</span><span class="br"></span>fortuna et dat fiduciam postulantibus et demit. Philippi praeter legatum videmus nihil; Romana classis ad Cenchreas stat, urbium Euboeae spolia prae se ferens, consulem legionesque eius, exiguo maris spatio diiunctas, Phocidem ac Locridem peruagantes videmus: <span class="br"></span><span class="lineNumber">8</span><span class="br"></span>miramini cur diffidenter Cleomedon legatus Philippi ut pro rege arma caperemus adversus Romanos modo egerit? <span class="br"></span><span class="lineNumber">9</span><span class="br"></span>qui, si ex eodem foedere ac iure iurando cuius nobis religionem iniciebat rogemus eum ut nos Philippus et ab Nabide ac Lacedaemoniis et ab Romanis defendat, non modo praesidium quo tueatur nos, sed ne quid respondeat quidem nobis sit inventurus, <span class="br"></span><span class="lineNumber">10</span><span class="br"></span>non hercule magis quam ipse Philippus priore anno, qui pollicendo se adversus Nabidem bellum gesturum cum temptasset nostram iuventutem hinc in Euboeam extrahere, <span class="br"></span><span class="lineNumber">11</span><span class="br"></span>postquam nos neque decernere id sibi praesidium neque velle inligari Romano bello vidit, oblitus societatis eius quam nunc iactat vastandos depopulandosque Nabidi ac Lacedaemoniis reliquit.</p>
<p><span class="br"></span><span class="lineNumber">12</span><span class="br"></span>â€œAc mihi quidem minime conveniens inter se oratio Cleomedontis visa est. elevabat Romanum bellum, eventumque eius eundem fore qui prioris belli quod cum Philippo gesserint dicebat. <span class="br"></span><span class="lineNumber">13</span><span class="br"></span>cur igitur nostrum ille auxilium absens petit potius quam praesens nos, socios veteres, simul ab Nabide ac Romanis tueatur? nos dico? quid ita 



</p></section><notes></notes></section>