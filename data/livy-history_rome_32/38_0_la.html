<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
inde spes oppugnantibus<a class="footnoteLink" href="#note_LCL295_234_45" id="target_note_LCL295_234_45"><sup>45</sup></a> in vi et armis et operibus erat. undique aggeres haud facili aditu ad moenia admovebantur. <span class="br"></span><span class="lineNumber">7</span><span class="br"></span>aries ex ea parte quam Romani oppugnabant aliquantum muri diruerat; in quem locum, quia nudatus munimento erat, protegendum armis cum Macedones concurrerent, atrox proelium inter eos ac Romanos ortum est. <span class="br"></span><span class="lineNumber">8</span><span class="br"></span>ac primo multitudine facile expellebantur Romani; adsumptis deinde Achaeorum Attalique auxiliis aequabant certamen, nec dubium erat quin Macedonas Graecosque facile loco pulsuri fuerint. <span class="br"></span><span class="lineNumber">9</span><span class="br"></span>transfugarum Italicorum magna multitudo erat, pars ex Hannibalis exercitu metu poenae a Romanis Philippum secuta, pars navales socii, relictis nuper classibus ad spem honoratioris militiae transgressi: hos desperata salus, si Romani vicissent, ad rabiem magis quam audaciam accendebat.</p>
<p><span class="br"></span><span class="lineNumber">10</span><span class="br"></span>Promunturium est adversus Sicyonem Iunonis quam vocant Acraeam, in altum excurrens; traiectus inde Corinthum septem fere milium passuum. <span class="br"></span><span class="lineNumber">11</span><span class="br"></span>eo Philocles regius et ipse praefectus mille et quingentos milites per Boeotiam duxit; praesto fuere ab Corintho lembi qui praesidium id acceptum Lechaeum traicerent. <span class="br"></span><span class="lineNumber">12</span><span class="br"></span>auctor erat Attalus incensis operibus omittendae extemplo oppugnationis: pertinacius




</p></section><notes><section class="footnotes"><ul><li class="note" id="note_LCL295_234_45"><a class="footnoteCrossrefLink" href="#target_note_LCL295_234_45" title="Click to highlight in text"><sup class="lineRef">45</sup>oppugnantibus <span class="italic">Gron.</span>: pugnantibus <span class="italic">B</span>Ï‡</a></li><script type="text/javascript">document.getElementById('note_LCL295_234_45').style.display = "none";</script></ul></section></notes></section>