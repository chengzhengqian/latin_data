<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
aequum censeret priorem dicere qui petisset conloquium, rex eius esse priorem orationem qui daret pacis leges, non qui acciperet; tum Romanus: <span class="br"></span><span class="lineNumber">2</span><span class="br"></span>simplicem suam orationem esse; ea enim se dicturum quae ni fiant nulla sit pacis condicio. <span class="br"></span><span class="lineNumber">3</span><span class="br"></span>deducenda ex omnibus Graeciae civitatibus regi praesidia esse, captivos et transfugas sociis populi Romani reddendos, restituenda Romanis ea Illyrici loca quae post pacem in Epiro factam occupasset, <span class="br"></span><span class="lineNumber">4</span><span class="br"></span>Ptolomaeo Aegypti regi reddendas urbes quas post Philopatoris Ptolomaei mortem occupavisset. suas populique Romani condiciones has esse; ceterum et socium audiri postulata verum esse.</p>
<p><span class="br"></span><span class="lineNumber">5</span><span class="br"></span>Attali regis legatus naves captivosque quae ad Chium navali proelio capta essent, et Nicephorium Venerisque templum quae spoliasset evastassetque, pro incorruptis restitui; <span class="br"></span><span class="lineNumber">6</span><span class="br"></span>Rhodii Peraean—regio est continentis adversus insulam, vetustae eorum dicionis—repetebant, postulabantque praesidia deduci ab Iaso et a Bargyliis et Euromensium urbe, <span class="br"></span><span class="lineNumber">7</span><span class="br"></span>et in Hellesponto Sesto atque Abydo, et Perinthum Byzantiis in antiqui formulam iuris restitui, et liberari omnia Asiae emporia portusque.</p>
</section><notes></notes></section>