<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
res egebat mora si expugnare vellet, nec tempus erat, omisso incepto in Macedoniam transcendit; nam etiam Aetolos adpropinquare fama erat.</p>
<p><span class="br"></span><span class="lineNumber">10</span><span class="br"></span>Qui audito proelio quod circa amnem Aoum factum erat, proximis prius evastatis circa Sperchias et Macran quam vocant Comen, transgressi inde in Thessaliam Ctimenes<a class="footnoteLink" href="#note_LCL295_196_24" id="target_note_LCL295_196_24"><sup>24</sup></a> et Angeias primo impetu potiti sunt. <span class="br"></span><span class="lineNumber">11</span><span class="br"></span>a Metropoli, dum vastant agros, concursu oppidanorum ad tuenda moenia facto repulsi sunt. Callithera inde adgressi, similem impetum oppidanorum pertinacius sustinuerunt; <span class="br"></span><span class="lineNumber">12</span><span class="br"></span>compulsisque intra moenia qui eruperant, contenti ea victoria, quia spes nulla admodum expugnandi erat, abscesserunt. Teuma inde et Celathara vicos expugnant diripiuntque; <span class="br"></span><span class="lineNumber">13</span><span class="br"></span>Acharras per deditionem receperunt. Xyniae simili metu a cultoribus desertae sunt. <span class="br"></span><span class="lineNumber">14</span><span class="br"></span>hoc sedibus suis extorre agmen in praesidium incidit quod ad Thaumacos<a class="footnoteLink" href="#note_LCL295_196_25" id="target_note_LCL295_196_25"><sup>25</sup></a> quo tutior frumentatio esset ducebatur: incondita inermisque multitudo, mixta et imbelli turba, ab armatis caesa est; Xyniae desertae diripiuntur. <span class="br"></span><span class="lineNumber">15</span><span class="br"></span>Cyphaera inde Aetoli capiunt, opportune Dolopiae imminens castellum. haec raptim intra paucos dies ab Aetolis gesta. nec Amynander 







</p></section><notes><section class="footnotes"><ul><li class="note" id="note_LCL295_196_24"><a class="footnoteCrossrefLink" href="#target_note_LCL295_196_24" title="Click to highlight in text"><sup class="lineRef">24</sup>Ctimenes<span class="italic"> Niese</span>: Cymenes<span class="italic"> B</span>: Cymines φ: Cimines ψ</a></li><script type="text/javascript">document.getElementById('note_LCL295_196_24').style.display = "none";</script><li class="note" id="note_LCL295_196_25"><a class="footnoteCrossrefLink" href="#target_note_LCL295_196_25" title="Click to highlight in text"><sup class="lineRef">25</sup>ad Thaumacos <span class="italic">Rubenius</span>: adthaumacum <span class="italic">B</span>: athaumacum <span class="italic">AP</span>: atheumacum </a></li><script type="text/javascript">document.getElementById('note_LCL295_196_25').style.display = "none";</script></ul></section></notes></section>