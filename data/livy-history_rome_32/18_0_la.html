<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 fuit insecuti, caedentes spoliantesque caesos, castra regia, etiam sine defensoribus difficili aditu, diripiunt; atque ea nocte in suis castris manserunt.</p>
<p>13. Postero die consul per ipsas angustias quas inter valle se flumen insinuat hostem sequitur. <span class="br"></span><span class="lineNumber">2</span><span class="br"></span>rex primo die ad castra Pyrrhi pervenit; locus quem ita vocant est in Triphylia terrae Molottidis. inde postero die—ingens iter agmini, sed metus urgebat—in montes Lyncon perrexit. <span class="br"></span><span class="lineNumber">3</span><span class="br"></span>ipsi Epiri sunt, interiecti Macedoniae Thessaliaeque: latus, quod vergit in Thessaliam, oriens spectat, septentrio a Macedonia obicitur. vestiti frequentibus silvis sunt; iuga summa campos patentes aquasque perennes habent. <span class="br"></span><span class="lineNumber">4</span><span class="br"></span>ibi stativis rex per aliquot dies habitis fluctuatus animo est utrum protinus in regnum se reciperet, an praeverti in Thessaliam posset. <span class="br"></span><span class="lineNumber">5</span><span class="br"></span>inclinavit sententia ut in Thessaliam agmen demitteret, Triccamque proximis limitibus petit; inde obvias urbes raptim peragravit. <span class="br"></span><span class="lineNumber">6</span><span class="br"></span>homines qui sequi possent sedibus excibat, oppida incendebat. rerum suarum quas possent ferendarum secum dominis ius fiebat, cetera militis praeda erat; <span class="br"></span><span class="lineNumber">7</span><span class="br"></span>nec quod ab hoste crudelius pati possent reliqui quicquam fuit quam quae ab sociis patiebantur. <span class="br"></span><span class="lineNumber">8</span><span class="br"></span>haec etiam facienti Philippo acerba erant, sed e terra mox futura hostium corpora saltem eripere sociorum volebat. <span class="br"></span><span class="lineNumber">9</span><span class="br"></span>ita evastata oppida sunt Phacium Piresiae<a class="footnoteLink" href="#note_LCL295_194_23" id="target_note_LCL295_194_23"><sup>23</sup></a> Euhydrium Eretria Palaepharsalus. Pheras cum peteret exclusus, quia 





</p></section><notes><section class="footnotes"><ul><li class="note" id="note_LCL295_194_23"><a class="footnoteCrossrefLink" href="#target_note_LCL295_194_23" title="Click to highlight in text"><sup class="lineRef">23</sup>Piresiae<span class="italic"> Leake</span>: Iresiae <span class="italic">Bχ</span></a></li><script type="text/javascript">document.getElementById('note_LCL295_194_23').style.display = "none";</script></ul></section></notes></section>