<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
aut non cessurus esset destinatio: <span class="br"></span><span class="lineNumber">13</span><span class="br"></span>plus enim amitti in iis quam adquiri, nec unquam, nisi tota deduxisset Graecia praesidia, causas certaminum defore.</p>
<p>36. Cum haec toto ex concilio certatim omnes vociferarentur, ad Philippum quoque procul stantem uox est perlata. <span class="br"></span><span class="lineNumber">2</span><span class="br"></span>itaque a Quinctio petit ut rem totam in posterum diem differret: profecto aut persuasurum se aut persuaderi sibi passurum. <span class="br"></span><span class="lineNumber">3</span><span class="br"></span>litus ad Thronium conloquio destinatur. eo mature conventum est. ibi Philippus primum et Quinctium et omnes qui aderant rogare ne spem pacis turbare vellent, <span class="br"></span><span class="lineNumber">4</span><span class="br"></span>postremo petere tempus quo legatos mittere Romam ad senatum posset: aut iis condicionibus se pacem impetraturum, aut quascumque senatus dedisset leges pacis accepturum. <span class="br"></span><span class="lineNumber">5</span><span class="br"></span>id ceteris haudquaquam placebat: nec enim aliud quam moram et dilationem ad conligendas vires quaeri; <span class="br"></span><span class="lineNumber">6</span><span class="br"></span>Quinctius verum id futurum fuisse dicere si aestas et tempus rerum gerendarum esset: nunc hieme instante nihil amitti dato spatio ad legatos mittendos; <span class="br"></span><span class="lineNumber">7</span><span class="br"></span>nam neque sine auctoritate senatus ratum quicquam eorum fore quae cum rege ipsi pepigissent, et explorari dum bello necessariam quietem ipsa hiemps daret senatus auctoritatem posse. <span class="br"></span><span class="lineNumber">8</span><span class="br"></span>in hanc sententiam et ceteri sociorum principes concesserunt; indutiisque datis in duos menses et ipsos mittere singulos legatos ad senatum edocendum, ne fraude regis caperetur, placuit; <span class="br"></span><span class="lineNumber">9</span><span class="br"></span>additum indutiarum pacto 

</p></section><notes></notes></section>