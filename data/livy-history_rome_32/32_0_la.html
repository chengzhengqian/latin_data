<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
passus est Eretriam Carystumque capi? quid ita tot Thessaliae urbes? <span class="br"></span><span class="lineNumber">14</span><span class="br"></span>quid ita Locridem Phocidemque? quid ita nunc Elatiam oppugnari patitur? cur excessit faucibus Epiri claustrisque illis inexpugnabilibus super Aoum amnem, relictoque quem insidebat saltu penitus in regnum abiit? aut vi aut metu aut voluntate.<a class="footnoteLink" href="#note_LCL295_222_39" id="target_note_LCL295_222_39"><sup>39</sup></a> <span class="br"></span><span class="lineNumber">15</span><span class="br"></span>si sua voluntate tot socios reliquit hostibus diripiendos, qui recusare potest quin et socii sibi consulant? <span class="br"></span><span class="lineNumber">16</span><span class="br"></span>si metu, nobis quoque ignoscat timentibus; si victus armis cessit, Achaei Romana arma sustinebimus, Cleomedon, quae vos Macedones non sustinuistis?</p>
<p>“An tibi potius credamus Romanos non maioribus copiis nec viribus nunc bellum gerere quam antea gesserint, potius quam res ipsas intueamur? <span class="br"></span><span class="lineNumber">17</span><span class="br"></span>Aetolos tum classe adiuverunt; nec duce consulari nec exercitu bellum gesserunt; sociorum Philippi maritimae tum urbes in terrore ac tumultu erant; mediterranea adeo tuta ab armis Romanis fuerunt ut Philippus Aetolos nequiquam opem Romanorum implorantes depopularetur: <span class="br"></span><span class="lineNumber">18</span><span class="br"></span>nunc autem defuncti bello Punico Romani, quod per sedecim annos velut intra uiscera Italiae toleraverunt, non praesidium Aetolis bellantibus miserunt, sed ipsi duces belli arma terra marique simul Macedoniae intulerunt. <span class="br"></span><span class="lineNumber">19</span><span class="br"></span>tertius iam consul summa vi gerit bellum. Sulpicius in ipsa Macedonia congressus fudit 

</p></section><notes><section class="footnotes"><ul><li class="note" id="note_LCL295_222_39"><a class="footnoteCrossrefLink" href="#target_note_LCL295_222_39" title="Click to highlight in text"><sup class="lineRef">39</sup>aut . . . voluntate <span class="italic">hic Madvig</span>: <span class="italic">ante</span> relictoque χ: aut voluntate<span class="italic"> ante</span> relictoque <span class="italic">B</span>: <span class="italic">del. Bekker</span></a></li><script type="text/javascript">document.getElementById('note_LCL295_222_39').style.display = "none";</script></ul></section></notes></section>