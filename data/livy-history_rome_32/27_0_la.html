<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
visa, quia nec procul Thessalia hostiumque locis aberat, <span class="br"></span><span class="lineNumber">5</span><span class="br"></span>et ex adverso Peloponnesum exiguo maris spatio divisam, ab tergo Aetoliam Acarnaniamque, ab lateribus Locridem ac Boeotiam habebat. <span class="br"></span><span class="lineNumber">6</span><span class="br"></span>Phocidis primo impetu Phanoteam sine certamine cepit. Anticyra haud multum in oppugnando<a class="footnoteLink" href="#note_LCL295_212_35" id="target_note_LCL295_212_35"><sup>35</sup></a> morae praebuit. <span class="br"></span><span class="lineNumber">7</span><span class="br"></span>Ambryssus inde Hyampolisque receptae. Daulis, quia in tumulo excelso sita est, nec scalis nec operibus capi poterat: <span class="br"></span><span class="lineNumber">8</span><span class="br"></span>lacessendo missilibus eos qui in praesidio erant cum ad excursiones elicuissent, refugiendo in vicem insequendoque et levibus sine effectu certaminibus eo neglegentiae et contemptus adduxerunt ut cum refugientibus in portam permixti impetum Romani facerent. <span class="br"></span><span class="lineNumber">9</span><span class="br"></span>et alia ignobilia castella Phocidis terrore magis quam armis in potestatem venerunt. Elatia clausit portas, nec, nisi vi cogerentur, recepturi moenibus videbantur aut ducem aut exercitum Romanum.</p>
<p>19. Elatiam obsidenti consuli rei maioris spes adfulsit, Achaeorum gentem ab societate regia in Romanam amicitiam avertendi. <span class="br"></span><span class="lineNumber">2</span><span class="br"></span>Cycliadan principem factionis ad Philippum trahentium res expulerant; Aristaenus, qui Romanis gentem iungi volebat, praetor erat. <span class="br"></span><span class="lineNumber">3</span><span class="br"></span>classis Romana cum 





</p></section><notes><section class="footnotes"><ul><li class="note" id="note_LCL295_212_35"><a class="footnoteCrossrefLink" href="#target_note_LCL295_212_35" title="Click to highlight in text"><sup class="lineRef">35</sup>in oppugnando Ï‡: oppugnando <span class="italic">B</span></a></li><script type="text/javascript">document.getElementById('note_LCL295_212_35').style.display = "none";</script></ul></section></notes></section>