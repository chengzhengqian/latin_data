<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
muro crediderat diruendo fore: si aditum armatis in urbem patefecisset, fugam inde caedemque hostium fore, qualis captis urbibus fieri solet; <span class="br"></span><span class="lineNumber">6</span><span class="br"></span>ceterum postquam parte muri arietibus decussa per ipsas ruinas transcenderunt in urbem armati, illud principium velut novi atque integri laboris fuit. <span class="br"></span><span class="lineNumber">7</span><span class="br"></span>nam Macedones qui in praesidio erant et multi et delecti, gloriam etiam egregiam rati si armis potius et virtute quam moenibus urbem tuerentur, <span class="br"></span><span class="lineNumber">8</span><span class="br"></span>conferti pluribus introrsus ordinibus acie firmata, cum transcendere ruinas sensissent Romanos, per impeditum ac difficilem ad receptum locum expulerunt.</p>
<p><span class="br"></span><span class="lineNumber">9</span><span class="br"></span>Id consul aegre passus, nec eam ignominiam ad unius modo oppugnandae moram urbis sed ad summam universi belli pertinere ratus, quod ex momentis parvarum plerumque rerum penderet, purgato loco qui strage semiruti muri cumulatus erat, <span class="br"></span><span class="lineNumber">10</span><span class="br"></span>turrim ingentis altitudinis, magnam vim armatorum multiplici tabulato portantem, promovit, <span class="br"></span><span class="lineNumber">11</span><span class="br"></span>et cohortes in vicem sub signis quae cuneum Macedonum—phalangem ipsi vocant—, si possent, vi perrumperent emittebat. <span class="br"></span><span class="lineNumber">12</span><span class="br"></span>sed ad loci angustias, haud late patente intervallo diruti muri, genus armorum pugnaeque hosti aptius erat. <span class="br"></span><span class="lineNumber">13</span><span class="br"></span>ubi conferti hastas ingentis longitudinis prae se Macedones obiecissent, velut in constructam densitate 

</p></section><notes></notes></section>