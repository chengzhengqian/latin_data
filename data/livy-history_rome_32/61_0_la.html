<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
satellitibus armatis est in medium fere interiacentis campi: inermis Quinctius cum fratre et duobus tribunis militum, inermi item regi praetor Achaeorum et unus ex purpuratis latus cingebant. <span class="br"></span><span class="lineNumber">9</span><span class="br"></span>initium sermonis ab excusatione tyranni ortum quod armatus ipse armatisque saeptus, cum inermes Romanum imperatorem regemque cerneret, in conloquium venisset: neque enim se illos timere dixit sed exsules Argivorum. <span class="br"></span><span class="lineNumber">10</span><span class="br"></span>inde ubi de condicionibus amicitiae coeptum agi est, <span class="br"></span><span class="lineNumber">11</span><span class="br"></span>Romanus duas postulare res, unam ut bellum cum Achaeis finiret, alteram ut adversus Philippum mitteret secum auxilia. ea se missurum dixit; pro pace cum Achaeis indutiae impetratae, donec bellum cum Philippo finiretur.</p>
<p>40. De Argis quoque disceptatio ab Attalo rege est mota, cum fraude Philoclis proditam urbem vi ab eo teneri argueret, ille ab ipsis Argivis se defenderet accitum. <span class="br"></span><span class="lineNumber">2</span><span class="br"></span>contionem rex Argivorum postulabat ut id sciri posset, nec tyrannus adnuere; sed deductis ex urbe praesidiis liberam contionem, non immixtis Lacedaemoniis, declaraturam quid Argivi vellent praeberi debere dicebat rex: <span class="br"></span><span class="lineNumber">3</span><span class="br"></span>tyrannus negavit deducturum. <span class="br"></span><span class="lineNumber">4</span><span class="br"></span>haec disceptatio sine exitu fuit. de conloquio discessum, sescentis Cretensibus ab tyranno datis Romano, indutiisque inter Nicostratum praetorem 
</p></section><notes></notes></section>