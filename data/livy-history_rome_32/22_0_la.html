<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
impeditum ac difficile, ita spatio perbrevi. <span class="br"></span><span class="lineNumber">7</span><span class="br"></span>intra paucos itaque dies transvectis a mari commeatibus repleta omni rerum copia sunt castra. <span class="br"></span><span class="lineNumber">8</span><span class="br"></span>inde Atragem est profectus. decem ferme milia ab Larisa abest; ex Perrhaebia oriundi sunt; sita est urbs super Peneum amnem. <span class="br"></span><span class="lineNumber">9</span><span class="br"></span>nihil trepidavere Thessali ad primum adventum Romanorum; et Philippus sicut in Thessaliam ipse progredi non audebat, ita intra Tempe stativis positis, ut quisque locus ab hoste temptabatur praesidia per occasiones submittebat.</p>
<p>16. Sub idem fere tempus quo consul adversus Philippum primum in Epiri faucibus posuit castra, <span class="br"></span><span class="lineNumber">2</span><span class="br"></span>et L. Quinctius frater consulis, cui classis cura maritimaeque orae imperium mandatum ab senatu erat, cum duabus quinqueremibus Corcyram travectus, <span class="br"></span><span class="lineNumber">3</span><span class="br"></span>postquam profectam inde classem audivit nihil morandum ratus, cum ad Samen insulam adsecutus esset, dimisso C. Livio,<a class="footnoteLink" href="#note_LCL295_202_29" id="target_note_LCL295_202_29"><sup>29</sup></a> cui successerat, <span class="br"></span><span class="lineNumber">4</span><span class="br"></span>tarde inde ad Maleum, trahendis plerumque remulco navibus quae cum commeatu sequebantur, pervenit.<span class="br"></span><span class="lineNumber">5</span><span class="br"></span> a Maleo, iussis ceteris quantum maxime possent maturare sequi, ipse tribus quinqueremibus expeditis Piraeum praecedit, accepitque naves relictas ibi ab L. Apustio legato ad praesidium Athenarum. <span class="br"></span><span class="lineNumber">6</span><span class="br"></span>Eodem tempore duae ex Asia classes profectae, una cum Attalo rege—eae quattuor et viginti quinqueremes erant—, Rhodia altera viginti 




</p></section><notes><section class="footnotes"><ul><li class="note" id="note_LCL295_202_29"><a class="footnoteCrossrefLink" href="#target_note_LCL295_202_29" title="Click to highlight in text"><sup class="lineRef">29</sup>C. Livio <span class="italic">H.J.M.</span>: Livio <span class="italic">B</span>: Libio χ</a></li><script type="text/javascript">document.getElementById('note_LCL295_202_29').style.display = "none";</script></ul></section></notes></section>