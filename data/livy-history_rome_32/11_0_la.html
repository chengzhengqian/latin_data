<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 patres ut provincias Macedoniam atque Italiam consules compararent inter se sortirenturue: <span class="br"></span><span class="lineNumber">2</span><span class="br"></span>utri eorum Macedonia evenisset, in supplementum legionum tria milia militum Romanorum scriberet et trecentos equites, item sociorum Latini nominis quinque milia peditum quingentos equites; alteri consuli novus omnis exercitus decretus. <span class="br"></span><span class="lineNumber">3</span><span class="br"></span>L. Lentulo prioris anni consuli prorogatum imperium, uetitusque aut ipse provincia decedere prius aut veterem deducere exercitum quam cum legionibus novis consul venisset. <span class="br"></span><span class="lineNumber">4</span><span class="br"></span>sortiti consules provincias: Aelio Italia Quinctio Macedonia evenit. <span class="br"></span><span class="lineNumber">5</span><span class="br"></span>praetores L. Cornelius Merula urbanam, M. Claudius Siciliam, M. Porcius Sardiniam, C. Helvius Galliam est sortitus. <span class="br"></span><span class="lineNumber">6</span><span class="br"></span>dilectus inde haberi est coeptus; nam praeter consulares exercitus praetoribus quoque iussi scribere milites erant, <span class="br"></span><span class="lineNumber">7</span><span class="br"></span>Marcello in Siciliam quattuor milia peditum socium et Latini nominis et trecentos equites, Catoni in Sardiniam ex eodem genere militum duo milia peditum, ducentos equites, <span class="br"></span><span class="lineNumber">8</span><span class="br"></span>ita ut ii praetores ambo cum in provincias venissent veteres dimitterent pedites equitesque.</p>
<p><span class="br"></span><span class="lineNumber">9</span><span class="br"></span>Attali deinde regis legatos in senatum consules introduxerunt. ii regem classe sua copiisque omnibus terra marique rem Romanam iuvare quaeque imperarent Romani consules impigre atque oboedienter ad eam diem fecisse cum exposuissent, <span class="br"></span><span class="lineNumber">10</span><span class="br"></span>vereri dixerunt ne id praestare ei per Antiochum regem ultra non liceret: vacuum namque praesidiis navalibus terrestribusque regnum Attali Antiochum invasisse. <span class="br"></span><span class="lineNumber">11</span><span class="br"></span>itaque Attalum orare patres conscriptos,

</p></section><notes></notes></section>