<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 si sua classe suaque opera uti ad Macedonicum bellum vellent, mitterent ipsi praesidium ad regnum eius tutandum; si id nollent, ipsum ad sua defendenda cum classe ac reliquis copiis redire paterentur.</p>
<p><span class="br"></span><span class="lineNumber">12</span><span class="br"></span>Senatus legatis ita responderi iussit: quod rex Attalus classe copiisque aliis duces Romanos iuvisset, id gratum senatui esse; <span class="br"></span><span class="lineNumber">13</span><span class="br"></span>auxilia nec ipsos missuros Attalo adversus Antiochum, socium et amicum populi Romani, nec Attali auxilia retenturos ultra quam regi commodum esset; <span class="br"></span><span class="lineNumber">14</span><span class="br"></span>semper populum Romanum alienis rebus arbitrio alieno usum; et principium et finem in potestate<a class="footnoteLink" href="#note_LCL295_182_14" id="target_note_LCL295_182_14"><sup>14</sup></a> ipsorum qui ope sua velint adiutos Romanos esse; <span class="br"></span><span class="lineNumber">15</span><span class="br"></span>legatos ad Antiochum missuros qui nuntient Attali naviumque eius et militum opera adversus Philippum communem hostem uti populum Romanum: <span class="br"></span><span class="lineNumber">16</span><span class="br"></span>gratum eum facturum senatui si regno Attali abstineat belloque absistat; aequum esse socios et amicos populi Romani reges inter se quoque ipsos pacem servare.</p>
<p>9. Consulem T. Quinctium, ita habito dilectu ut eos fere legeret qui in Hispania aut Africa meruissent spectatae virtutis milites, properantem in provinciam prodigia nuntiata atque eorum procuratio Romae tenuerunt. d<span class="br"></span><span class="lineNumber">2</span><span class="br"></span>e caelo tacta erant via publica Veiis, forum et aedes Iovis Lanuvi, Herculis aedes Ardeae, Capuae murus et turres 


</p></section><notes><section class="footnotes"><ul><li class="note" id="note_LCL295_182_14"><a class="footnoteCrossrefLink" href="#target_note_LCL295_182_14" title="Click to highlight in text"><sup class="lineRef">14</sup>potestate <span class="italic">L</span>: potestatem <span class="italic">BÏ‡</span></a></li><script type="text/javascript">document.getElementById('note_LCL295_182_14').style.display = "none";</script></ul></section></notes></section>