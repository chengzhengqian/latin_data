<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>30. Boiorum exercitus haud ita multo ante traiecerat Padum iunxeratque se Insubribus et Cenomanis, <span class="br"></span><span class="lineNumber">2</span><span class="br"></span>quod ita acceperant coniunctis legionibus consules rem gesturos, ut et ipsi conlatas in unum vires firmarent. <span class="br"></span><span class="lineNumber">3</span><span class="br"></span>postquam fama accidit alterum consulem Boiorum urere agros, seditio extemplo orta est: postulare Boii ut laborantibus opem universi ferrent, Insubres negare se sua deserturos. i<span class="br"></span><span class="lineNumber">4</span><span class="br"></span>ta divisae copiae, Boiisque in agrum suum tutandum profectis Insubres cum Cenomanis super amnis Minci ripam consederunt.</p>
<p><span class="br"></span><span class="lineNumber">5</span><span class="br"></span>Infra eum locum duo milia et consul Cornelius eidem flumini castra adplicuit. <span class="br"></span><span class="lineNumber">6</span><span class="br"></span>inde mittendo in vicos Cenomanorum Brixiamque, quod caput gentis erat, ut satis comperit non ex auctoritate seniorum iuventutem in armis esse, nec publico consilio Insubrum defectioni Cenomanos sese adiunxisse, <span class="br"></span><span class="lineNumber">7</span><span class="br"></span>excitis ad se principibus id agere ac moliri coepit ut desciscerent ab Insubribus Cenomani, et sublatis signis aut domos redirent aut ad Romanos transirent. <span class="br"></span><span class="lineNumber">8</span><span class="br"></span>et id quidem impetrari nequiit: in id fides data consuli est ut in acie aut quiescerent, aut si qua etiam occasio fuisset, adiuvarent Romanos. <span class="br"></span><span class="lineNumber">9</span><span class="br"></span>haec ita convenisse Insubres ignorabant; suberat tamen quaedam suspicio animis labare fidem sociorum. itaque cum in aciem eduxissent, neutrum iis cornu committere ausi, ne si dolo cessissent,


</p></section><notes></notes></section>