<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
potius omnia quam illius potestatis esset. <span class="br"></span><span class="lineNumber">5</span><span class="br"></span>cum magis vellet credere quam auderet, mixtumque gaudio et metu animum gereret, auctoritate motus Charopi experiri spem oblatam statuit et, <span class="br"></span><span class="lineNumber">6</span><span class="br"></span>ut averteret regem ab suspicione, biduo insequenti lacessere hostem, dispositis ab omni parte copiis succedentibusque integris in locum defessorum, non destitit. <span class="br"></span><span class="lineNumber">7</span><span class="br"></span>quattuor milia inde lecta peditum et trecentos equites tribuno militum tradit. equites quoad loca patiantur ducere iubet: ubi ad inuia equiti ventum sit, in planitie aliqua locari equitatum, pedites qua dux monstraret viam ire; <span class="br"></span><span class="lineNumber">8</span><span class="br"></span>ubi, ut polliceatur, super caput hostium perventum sit, fumo dare signum, nec antea clamorem tollere quam ab se signo recepto pugnam coeptam arbitrari posset. <span class="br"></span><span class="lineNumber">9</span><span class="br"></span>nocte itinera fieri iubet—et pernox forte luna erat—: interdiu cibi quietisque sumeret tempus. ducem promissis ingentibus oneratum, si fides exstet, vinctum tamen tribuno tradit. <span class="br"></span><span class="lineNumber">10</span><span class="br"></span>his copiis ita dimissis eo intentius Romanus undique instat contra<a class="footnoteLink" href="#note_LCL295_190_21" id="target_note_LCL295_190_21"><sup>21</sup></a> stationes.</p>
<p>12. Interim die tertio cum verticem quem petierant Romani cepisse ac tenere se<a class="footnoteLink" href="#note_LCL295_190_22" id="target_note_LCL295_190_22"><sup>22</sup></a> fumo significarent, tum vero trifariam divisis copiis consul valle media cum militum 



</p></section><notes><section class="footnotes"><ul><li class="note" id="note_LCL295_190_21"><a class="footnoteCrossrefLink" href="#target_note_LCL295_190_21" title="Click to highlight in text"><sup class="lineRef">21</sup>contra <span class="italic">Ogilvie</span>: capit <span class="italic">B</span>: capi χ: carpit <span class="italic">Harant</span>: circa <span class="italic">McDonald</span></a></li><script type="text/javascript">document.getElementById('note_LCL295_190_21').style.display = "none";</script><li class="note" id="note_LCL295_190_22"><a class="footnoteCrossrefLink" href="#target_note_LCL295_190_22" title="Click to highlight in text"><sup class="lineRef">22</sup>se χ: <span class="italic">om. B</span></a></li><script type="text/javascript">document.getElementById('note_LCL295_190_22').style.display = "none";</script></ul></section></notes></section>