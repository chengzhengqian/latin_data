<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
evertisse ac delesse; eadem fraude habere eum Thebas Phthias<a class="footnoteLink" href="#note_LCL295_266_57" id="target_note_LCL295_266_57"><sup>57</sup></a> Echinum Larisam Pharsalum.</p>
<p>34. Motus oratione Alexandri, Philippus navem ut exaudiretur propius terram adplicuit. <span class="br"></span><span class="lineNumber">2</span><span class="br"></span>orsum eum dicere, in Aetolos maxime, violenter Phaeneas interfatus non in verbis rem verti ait: aut bello vincendum aut melioribus parendum esse. <span class="br"></span><span class="lineNumber">3</span><span class="br"></span>“apparet id quidem” inquit Philippus “etiam caeco,” iocatus in valetudinem oculorum Phaeneae; et erat dicacior natura quam regem decet, et ne inter seria quidem risu satis temperans. <span class="br"></span><span class="lineNumber">4</span><span class="br"></span>indignari inde coepit Aetolos tamquam Romanos decedi Graecia iubere, qui quibus finibus Graecia sit dicere non possent; ipsius enim Aetoliae Agraeos Apodotosque et Amphilochos, quae permagna eorum pars sit, Graeciam non esse.</p>
<p><span class="br"></span><span class="lineNumber">5</span><span class="br"></span>“An quod a sociis eorum non abstinuerim iustam querellam habent, cum ipsi pro lege hunc antiquitus morem servent, ut adversus socios ipsi suos, publica tantum auctoritate dempta, iuventutem suam militare sinant, et contrariae persaepe acies in utraque parte Aetolica auxilia habeant? <span class="br"></span><span class="lineNumber">6</span><span class="br"></span>neque ego Cium expugnavi, sed Prusiam socium et amicum oppugnantem adiuvi; et Lysimachiam ab Thracibus vindicavi, sed quia<a class="footnoteLink" href="#note_LCL295_266_58" id="target_note_LCL295_266_58"><sup>58</sup></a> me necessitas ad hoc bellum a custodia eius avertit, Thraces habent. <span class="br"></span><span class="lineNumber">7</span><span class="br"></span>et Aetolis haec; Attalo autem Rhodiisque nihil iure debeo: non enim a me 





</p></section><notes><section class="footnotes"><ul><li class="note" id="note_LCL295_266_57"><a class="footnoteCrossrefLink" href="#target_note_LCL295_266_57" title="Click to highlight in text"><sup class="lineRef">57</sup>Phthias <span class="italic">Mog.</span>: Thias <span class="italic">B</span>: Phithias φ: Pthias <span class="italic">ed. Med. 1478</span></a></li><script type="text/javascript">document.getElementById('note_LCL295_266_57').style.display = "none";</script><li class="note" id="note_LCL295_266_58"><a class="footnoteCrossrefLink" href="#target_note_LCL295_266_58" title="Click to highlight in text"><sup class="lineRef">58</sup>sed quia <span class="italic">Asc.</span>: et quia <span class="italic">Bχ</span></a></li><script type="text/javascript">document.getElementById('note_LCL295_266_58').style.display = "none";</script></ul></section></notes></section>