<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 consul; qua direpta, missis in arcem qui vitam regiis si inermes abire vellent, libertatem Elatensibus pollicerentur, fideque in haec data, post dies paucos arcem recipit.</p>
<p>25. Ceterum adventu in Achaiam Philoclis regii praefecti non Corinthus tantum liberata obsidione, sed Argivorum quoque civitas per quosdam principes Philocli prodita est, temptatis prius animis plebis. <span class="br"></span><span class="lineNumber">2</span><span class="br"></span>mos erat comitiorum die primo velut ominis causa praetores pronuntiare Iovem Apollinemque et Herculem: additum lege erat ut his Philippus rex adiceretur. <span class="br"></span><span class="lineNumber">3</span><span class="br"></span>cuius nomen post pactam cum Romanis societatem quia praeco non adiecit, <span class="br"></span><span class="lineNumber">4</span><span class="br"></span>fremitus primo multitudinis ortus, deinde clamor subicientium Philippi nomen iubentiumque legitimum honorem usurpare, donec cum ingenti adsensu nomen recitatum est.</p>
<p><span class="br"></span><span class="lineNumber">5</span><span class="br"></span>Huius fiducia favoris Philocles arcessitus nocte occupat collem imminentem urbi—Larisam eam arcem vocant—, positoque ibi praesidio cum lucis principio signis infestis ad subiectum arci forum vaderet, instructa acies ex adverso occurrit. <span class="br"></span><span class="lineNumber">6</span><span class="br"></span>praesidium erat Achaeorum, nuper impositum, quingenti fere iuvenes delecti omnium civitatium; Aenesidemus Dymaeus praeerat. <span class="br"></span><span class="lineNumber">7</span><span class="br"></span>ad hos orator a praefecto regio missus qui excedere urbe iuberet—neque enim 


</p></section><notes></notes></section>