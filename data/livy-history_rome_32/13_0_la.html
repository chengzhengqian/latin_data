<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
et aedes quae Alba dicitur; <span class="br"></span><span class="lineNumber">3</span><span class="br"></span>caelum ardere visum erat Arreti; terra Velitris trium iugerum spatio caverna ingenti desederat; Suessae Auruncae nuntiabant agnum cum duobus capitibus natum et Sinuessae porcum cum humano capite. <span class="br"></span><span class="lineNumber">4</span><span class="br"></span>eorum prodigiorum causa supplicatio unum diem habita, et consules rebus divinis operam dederunt placatisque dis in provincias profecti sunt, <span class="br"></span><span class="lineNumber">5</span><span class="br"></span>Aelius cum Helvio praetore in Galliam; exercitumque ab L. Lentulo acceptum, quem dimittere debebat, praetori tradidit, ipse novis legionibus quas secum adduxerat bellum gesturus; neque memorabilis rei quicquam gessit.</p>
<p><span class="br"></span><span class="lineNumber">6</span><span class="br"></span>T.<a class="footnoteLink" href="#note_LCL295_184_15" id="target_note_LCL295_184_15"><sup>15</sup></a> Quinctius alter consul maturius quam priores soliti erant consules a Brundisio cum tramisisset, Corcyram tenuit cum octo milibus peditum equitibus quingentis.<a class="footnoteLink" href="#note_LCL295_184_16" id="target_note_LCL295_184_16"><sup>16</sup></a> <span class="br"></span><span class="lineNumber">7</span><span class="br"></span>ab Corcyra in proxima Epiri quinqueremi traiecit et in castra Romana magnis itineribus contendit. <span class="br"></span><span class="lineNumber">8</span><span class="br"></span>inde Villio dimisso paucos moratus dies, dum se copiae ab Corcyra adsequerentur, consilium habuit utrum recto itinere per castra hostium vim facere conaretur, <span class="br"></span><span class="lineNumber">9</span><span class="br"></span>an ne temptata quidem re tanti laboris ac periculi per Dassaretios potius Lyncumque tuto circuitu Macedoniam intraret; <span class="br"></span><span class="lineNumber">10</span><span class="br"></span>vicissetque ea sententia ni timuisset ne cum a mari longius recessisset emisso e manibus hoste, si, quod antea fecerat, solitudinibus silvisque se tutari rex voluisset, sine ullo effectu aestas extraheretur. <span class="br"></span><span class="lineNumber">11</span><span class="br"></span>utcumque esset igitur, illo ipso tam 




</p></section><notes><section class="footnotes"><ul><li class="note" id="note_LCL295_184_15"><a class="footnoteCrossrefLink" href="#target_note_LCL295_184_15" title="Click to highlight in text"><sup class="lineRef">15</sup>T.<span class="italic"> Par. 5741</span>: et T. <span class="italic">Bχ</span></a></li><script type="text/javascript">document.getElementById('note_LCL295_184_15').style.display = "none";</script><li class="note" id="note_LCL295_184_16"><a class="footnoteCrossrefLink" href="#target_note_LCL295_184_16" title="Click to highlight in text"><sup class="lineRef">16</sup>quingentis <span class="italic">B</span>χ: octingentis <span class="italic">Glar.</span></a></li><script type="text/javascript">document.getElementById('note_LCL295_184_16').style.display = "none";</script></ul></section></notes></section>