<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Attalo et Rhodiis Cenchreis stabat, parabantque communi omnes consilio Corinthum oppugnare. <span class="br"></span><span class="lineNumber">4</span><span class="br"></span>optimum igitur ratus est, priusquam eam rem adgrederentur, legatos ad gentem Achaeorum mitti, pollicentes, si ab rege ad Romanos defecissent, Corinthum contributuros in antiquum gentis concilium. <span class="br"></span><span class="lineNumber">5</span><span class="br"></span>auctore consule legati a fratre eius L. Quinctio et Attalo et Rhodiis et Atheniensibus ad Achaeos missi. Sicyone datum est iis concilium.</p>
<p><span class="br"></span><span class="lineNumber">6</span><span class="br"></span>Erat autem non admodum simplex habitus inter Achaeos animorum: terrebat Nabis Lacedaemonius, gravis et adsiduus hostis; <span class="br"></span><span class="lineNumber">7</span><span class="br"></span>horrebant Romana arma; Macedonum beneficiis et veteribus et recentibus obligati erant; regem ipsum suspectum habebant pro eius crudelitate perfidiaque, <span class="br"></span><span class="lineNumber">8</span><span class="br"></span>neque ex iis quae tum ad tempus faceret aestimantes graviorem post bellum dominum futurum cernebant. <span class="br"></span><span class="lineNumber">9</span><span class="br"></span>neque solum quid in senatu quisque civitatis suae aut in communibus conciliis gentis pro sentenda dicerent ignorabant, <span class="br"></span><span class="lineNumber">10</span><span class="br"></span>sed ne ipsis quidem secum cogitantibus quid vellent aut quid optarent<a class="footnoteLink" href="#note_LCL295_214_36" id="target_note_LCL295_214_36"><sup>36</sup></a> satis constabat. ad homines ita incertos introductis legatis potestas dicendi facta est.</p>
<p><span class="br"></span><span class="lineNumber">11</span><span class="br"></span>Romanus primum legatus L. Calpurnius, deinde Attali regis legati, post eos Rhodii disseruerunt; <span class="br"></span><span class="lineNumber">12</span><span class="br"></span>Philippi deinde legatis potestas dicendi facta est; postremi Athenienses, ut 


</p></section><notes><section class="footnotes"><ul><li class="note" id="note_LCL295_214_36"><a class="footnoteCrossrefLink" href="#target_note_LCL295_214_36" title="Click to highlight in text"><sup class="lineRef">36</sup>optarent <span class="italic">B</span>χ: optimum putarent <span class="italic">M. Müller</span></a></li><script type="text/javascript">document.getElementById('note_LCL295_214_36').style.display = "none";</script></ul></section></notes></section>