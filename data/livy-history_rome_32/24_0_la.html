<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
acceperunt, oratores extemplo ad Attalum veniam fidemque eius petentes miserunt. <span class="br"></span><span class="lineNumber">15</span><span class="br"></span>dum in spem pacis intenti segnius munera belli obeunt, et ea modo parte qua murus dirutus erat, ceteris neglectis, stationes armatas opponunt, Quinctius noctu ab ea parte quae minime suspecta erat impetu facto scalis urbem cepit. <span class="br"></span><span class="lineNumber">16</span><span class="br"></span>oppidanorum omnis multitudo cum coniugibus ac liberis in arcem confugit, deinde in deditionem venit. pecuniae aurique et argenti haud sane multum fit; <span class="br"></span><span class="lineNumber">17</span><span class="br"></span>signa tabulae priscae artis ornamentaque eius generis plura quam pro urbis magnitudine aut opibus ceteris inventa.</p>
<p>17. Carystus inde repetita, unde priusquam e navibus copiae exponerentur omnis multitudo urbe deserta in arcem confugit. <span class="br"></span><span class="lineNumber">2</span><span class="br"></span>inde ad fidem ab Romano petendam oratores mittunt. oppidanis extemplo vita ac libertas concessa est: Macedonibus nummi treceni in capita statutum pretium est et ut armis traditis abirent. <span class="br"></span><span class="lineNumber">3</span><span class="br"></span>hac summa redempti inermes in Boeotiam traiecti. navales copiae, duabus claris urbibus Euboeae intra dies paucos captis, circumvectae Sunium, Atticae terrae promunturium, Cenchreas Corinthiorum emporium petierunt.</p>
<p><span class="br"></span><span class="lineNumber">4</span><span class="br"></span>Consul interim omnium spe longiorem Atragis<a class="footnoteLink" href="#note_LCL295_206_33" id="target_note_LCL295_206_33"><sup>33</sup></a> atrocioremque oppugnationem habuit, et ea qua minimum credidisset resistebant hostes. <span class="br"></span><span class="lineNumber">5</span><span class="br"></span>nam omnem laborem in 



</p></section><notes><section class="footnotes"><ul><li class="note" id="note_LCL295_206_33"><a class="footnoteCrossrefLink" href="#target_note_LCL295_206_33" title="Click to highlight in text"><sup class="lineRef">33</sup>Atragis <span class="italic">suppl.</span> <span class="italic">McDonald</span>: Atracis <span class="italic">Heusinger</span>: <span class="italic">om. BÏ‡</span></a></li><script type="text/javascript">document.getElementById('note_LCL295_206_33').style.display = "none";</script></ul></section></notes></section>