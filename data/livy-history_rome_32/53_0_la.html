<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">8</span><span class="br"></span>Achaei Corinthum et Argos repetebant. praetor Aetolorum Phaeneas cum eadem fere quae Romani, ut Graecia decederetur, postulasset, redderenturque Aetolis urbes quae quondam iuris ac dicionis eorum fuissent, e<span class="br"></span><span class="lineNumber">9</span><span class="br"></span>xcepit orationem eius princeps Aetolorum Alexander, vir ut inter Aetolos facundus. <span class="br"></span><span class="lineNumber">10</span><span class="br"></span>iam dudum se reticere ait, non quo quicquam agi putet eo conloquio, sed ne quem sociorum dicentem interpellet: nec de pace cum fide Philippum agere, nec bella vera virtute unquam gessisse. <span class="br"></span><span class="lineNumber">11</span><span class="br"></span>in conloquiis insidiari et captare; in bello non congredi aequo campo neque signis conlatis dimicare, sed refugientem incendere ac diripere urbes et vincentium praemia victum corrumpere. <span class="br"></span><span class="lineNumber">12</span><span class="br"></span>at non antiquos Macedonum reges rem ita gessisse,<a class="footnoteLink" href="#note_LCL295_264_56" id="target_note_LCL295_264_56"><sup>56</sup></a> sed acie bellare solitos, urbibus parcere quantum possent, quo opulentius haberent imperium. <span class="br"></span><span class="lineNumber">13</span><span class="br"></span>nam de quorum possessione dimicetur tollentem nihil sibi praeter bellum relinquere, quod consilium esse? <span class="br"></span><span class="lineNumber">14</span><span class="br"></span>plures priore anno sociorum urbes in Thessalia evastasse Philippum quam omnes qui unquam hostes Thessaliae fuerint. <span class="br"></span><span class="lineNumber">15</span><span class="br"></span>ipsis quoque Aetolis eum plura socium quam hostem ademisse; Lysimachiam pulso praetore et praesidio Aetolorum occupasse eum; <span class="br"></span><span class="lineNumber">16</span><span class="br"></span>Cium, item suae dicionis urbem, funditus 




</p></section><notes><section class="footnotes"><ul><li class="note" id="note_LCL295_264_56"><a class="footnoteCrossrefLink" href="#target_note_LCL295_264_56" title="Click to highlight in text"><sup class="lineRef">56</sup>rem ita gessisse <span class="italic">suppl.</span> <span class="italic">M. MÃ¼ller</span>: at non ita . . . reges <span class="italic">Weiss.</span>: <span class="italic">post</span> reges <span class="italic">lac. indicat Briscoe</span></a></li><script type="text/javascript">document.getElementById('note_LCL295_264_56').style.display = "none";</script></ul></section></notes></section>