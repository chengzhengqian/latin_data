<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 Quinctius in incepto<a class="footnoteLink" href="#note_LCL295_236_46" id="target_note_LCL295_236_46"><sup>46</sup></a> perstabat. is quoque ut pro omnibus portis disposita videt praesidia regia, nec facile erumpentium impetus sustineri posse, in Attali sententiam concessit. <span class="br"></span><span class="lineNumber">13</span><span class="br"></span>ita inrito incepto dimissis Achaeis reditum ad naves est: Attalus Piraeum, Romani Corcyram petierunt.</p>
<p>24. Dum haec ab navali exercitu geruntur, consul in Phocide, ad Elatiam castris positis, primo conloquiis rem per principes Elatensium temptavit. <span class="br"></span><span class="lineNumber">2</span><span class="br"></span>postquam nihil esse in manu sua, et plures validioresque esse regios quam oppidanos respondebatur, tum simul ab omni parte operibus armisque urbem est adgressus. <span class="br"></span><span class="lineNumber">3</span><span class="br"></span>ariete admoto cum<a class="footnoteLink" href="#note_LCL295_236_47" id="target_note_LCL295_236_47"><sup>47</sup></a> quantum inter duas turres<a class="footnoteLink" href="#note_LCL295_236_48" id="target_note_LCL295_236_48"><sup>48</sup></a> muri erat prorutum cum ingenti fragore ac strepitu nudasset urbem, simul et cohors Romana per apertum recenti strage iter invasit, <span class="br"></span><span class="lineNumber">4</span><span class="br"></span>et ex omnibus oppidi partibus, relictis suis quisque stationibus, in eum qui premebatur impetu hostium locum concurrerunt. <span class="br"></span><span class="lineNumber">5</span><span class="br"></span>eodem tempore Romani et ruinas muri superuadebant et scalas ad stantia moenia inferebant; et dum in unam partem oculos animosque hostium certamen averterat, pluribus locis scalis capitur murus, armatique in urbem transcenderunt. <span class="br"></span><span class="lineNumber">6</span><span class="br"></span>quo tumultu audito territi hostes, relicto quem conferti tuebantur loco, in arcem omnes, inermi quoque sequente turba, confugerunt. <span class="br"></span><span class="lineNumber">7</span><span class="br"></span>ita urbe potitur



</p></section><notes><section class="footnotes"><ul><li class="note" id="note_LCL295_236_46"><a class="footnoteCrossrefLink" href="#target_note_LCL295_236_46" title="Click to highlight in text"><sup class="lineRef">46</sup>Quinctius in incepto<span class="italic"> Gel.</span>: Romanus in incepto <span class="italic">Weiss.</span>: cum intus Romanus in incepto <span class="italic">B</span>: Quintius anusi nineepio<span class="italic"> (varie divisum) </span>χ</a></li><script type="text/javascript">document.getElementById('note_LCL295_236_46').style.display = "none";</script><li class="note" id="note_LCL295_236_47"><a class="footnoteCrossrefLink" href="#target_note_LCL295_236_47" title="Click to highlight in text"><sup class="lineRef">47</sup>admoto quum<span class="italic"> Jacobs</span>: admotoque <span class="italic">B</span>: admoto χ</a></li><script type="text/javascript">document.getElementById('note_LCL295_236_47').style.display = "none";</script><li class="note" id="note_LCL295_236_48"><a class="footnoteCrossrefLink" href="#target_note_LCL295_236_48" title="Click to highlight in text"><sup class="lineRef">48</sup>duas turres <span class="italic">Madvig</span>: turres <span class="italic">B</span>χ: tres turres <span class="italic">Hertz</span></a></li><script type="text/javascript">document.getElementById('note_LCL295_236_48').style.display = "none";</script></ul></section></notes></section>