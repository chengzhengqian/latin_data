<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
tabulis novis, alteram de agro viritim dividendo, duas faces novantibus res ad plebem in optimates accendendam.</p>
<p>39. Postquam in potestate Argivorum civitas erat, nihil eius memor tyrannus a quo eam civitatem et in quam condicionem accepisset, <span class="br"></span><span class="lineNumber">2</span><span class="br"></span>legatos Elatiam ad Quinctium et ad Attalum<a class="footnoteLink" href="#note_LCL295_278_64" id="target_note_LCL295_278_64"><sup>64</sup></a> Aeginae hibernantem mittit, qui nuntiarent Argos in potestate sua esse: eo si veniret Quinctius ad conloquium, non diffidere sibi omnia cum eo conventura. <span class="br"></span><span class="lineNumber">3</span><span class="br"></span>Quinctius, ut eo quoque praesidio Philippum nudaret, cum adnuisset se venturum, mittit ad Attalum ut ab Aegina Sicyonem sibi occurreret; <span class="br"></span><span class="lineNumber">4</span><span class="br"></span>ipse ab Anticyra decem quinqueremibus, quas iis forte ipsis diebus L. Quinctius frater eius adduxerat ex hibernis Corcyrae, Sicyonem tramisit.</p>
<p><span class="br"></span><span class="lineNumber">5</span><span class="br"></span>Iam ibi Attalus erat; qui cum tyranno ad Romanum imperatorem, non Romano ad tyrannum eundum diceret, in sententiam suam Quinctium traduxit ne in urbem ipsam Argos iret. <span class="br"></span><span class="lineNumber">6</span><span class="br"></span>haud procul urbe Mycenica vocatur: in eo loco ut congrederentur convenit.</p>
<p><span class="br"></span><span class="lineNumber">7</span><span class="br"></span>Quinctius cum fratre et tribunis militum paucis, Attalus cum regio comitatu, Nicostratus Achaeorum praetor cum auxiliaribus paucis venit. <span class="br"></span><span class="lineNumber">8</span><span class="br"></span>tyrannum ibi cum omnibus copiis opperientem invenerunt. progressus armatus cum 




</p></section><notes><section class="footnotes"><ul><li class="note" id="note_LCL295_278_64"><a class="footnoteCrossrefLink" href="#target_note_LCL295_278_64" title="Click to highlight in text"><sup class="lineRef">64</sup>ad Attalum <span class="italic">Madvig</span>:<span class="italic"> </span>Attalum <span class="italic">BÏ‡</span></a></li><script type="text/javascript">document.getElementById('note_LCL295_278_64').style.display = "none";</script></ul></section></notes></section>