<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
refellerent Macedonum dicta, auditi sunt. ii fere atrocissime in regem, quia nulli nec plura nec tam acerba passi erant, invecti sunt. <span class="br"></span><span class="lineNumber">13</span><span class="br"></span>et illa quidem contio sub occasum solis, tot legatorum perpetuis orationibus die absumpto, dimissa est.</p>
<p>20. Postero die advocatur concilium; ubi cum per praeconem, sicut Graecis mos est, suadendi si quis vellet potestas a magistratibus facta esset, nec quisquam prodiret, diu silentium aliorum alios intuentium fuit. <span class="br"></span><span class="lineNumber">2</span><span class="br"></span>neque mirum si quibus sua sponte uolutantibus res inter se repugnantes obtorpuerant quodam modo animi, eos orationes quoque insuper turbaverant, utrimque quae difficilia essent promendo admonendoque per totum diem habitae.</p>
<p><span class="br"></span><span class="lineNumber">3</span><span class="br"></span>Tandem Aristaenus praetor Achaeorum, ne tacitum concilium dimitteret, “ubi” inquit “illa certamina animorum, Achaei, sunt, quibus in conuiviis et circulis, cum de Philippo et Romanis mentio incidit, vix manibus temperatis? <span class="br"></span><span class="lineNumber">4</span><span class="br"></span>nunc in concilio ad eam rem unam indicto, cum legatorum utrimque verba audieritis, cum referant magistratus, cum praeco ad suadendum vocet, obmutuistis. <span class="br"></span><span class="lineNumber">5</span><span class="br"></span>si non cura salutis communis, ne studia quidem, quae in hanc aut in illam partem animos vestros inclinarunt, vocem cuiquam possunt exprimere? <span class="br"></span><span class="lineNumber">6</span><span class="br"></span>cum praesertim nemo tam hebes sit qui ignorare possit dicendi ac suadendi quod 
</p></section><notes></notes></section>