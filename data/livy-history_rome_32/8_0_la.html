<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
consulem factum, sortitumque provinciam Macedoniam maturato itinere iam Corcyram traiecisse.</p>
<p><span class="br"></span><span class="lineNumber">5</span><span class="br"></span>Valerius Antias intrasse saltum Villium tradit, quia recto itinere nequiverit omnibus ab rege insessis, secutum vallem per quam mediam fertur Aous amnis, <span class="br"></span><span class="lineNumber">6</span><span class="br"></span>ponte raptim facto in ripam in qua erant castra regia transgressum, acie conflixisse; <span class="br"></span><span class="lineNumber">7</span><span class="br"></span>fusum fugatumque regem, castris exutum; duodecim milia hostium eo proelio caesa, capta duo milia et ducentos et signa militaria centum triginta duo, equos ducentos triginta; aedem etiam Iovi in eo proelio votam, si res prospere gesta esset. <span class="br"></span><span class="lineNumber">8</span><span class="br"></span>ceteri Graeci Latinique auctores, quorum quidem ego legi annales, nihil memorabile a Villio actum, integrumque bellum insequentem consulem T. Quinctium accepisse tradunt.</p>
<p>7. Dum haec in Macedonia geruntur, consul alter L. Lentulus, qui Romae substiterat, comitia censoribus creandis habuit. <span class="br"></span><span class="lineNumber">2</span><span class="br"></span>multis claris petentibus viris creati censores P. Cornelius Scipio Africanus et P. Aelius Paetus. <span class="br"></span><span class="lineNumber">3</span><span class="br"></span>ii magna inter se concordia et senatum sine ullius nota legerunt, et<a class="footnoteLink" href="#note_LCL295_174_7" id="target_note_LCL295_174_7"><sup>7</sup></a> venalicium Capuae Puteolisque, item Castris<a class="footnoteLink" href="#note_LCL295_174_8" id="target_note_LCL295_174_8"><sup>8</sup></a> portorium, quo in loco nunc oppidum est, fruendum locarunt, colonosque eo trecentos—is enim numerus finitus ab senatu 






</p></section><notes><section class="footnotes"><ul><li class="note" id="note_LCL295_174_7"><a class="footnoteCrossrefLink" href="#target_note_LCL295_174_7" title="Click to highlight in text"><sup class="lineRef">7</sup>et <span class="italic">Madvig</span>: et portoria <span class="italic">B</span>χ</a></li><script type="text/javascript">document.getElementById('note_LCL295_174_7').style.display = "none";</script><li class="note" id="note_LCL295_174_8"><a class="footnoteCrossrefLink" href="#target_note_LCL295_174_8" title="Click to highlight in text"><sup class="lineRef">8</sup>Castris <span class="italic">Pettersson</span>: Castrum <span class="italic">Bχ</span>: ad Castrum<span class="italic"> Madvig</span></a></li><script type="text/javascript">document.getElementById('note_LCL295_174_8').style.display = "none";</script></ul></section></notes></section>