<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
optime merito, existimemus disceptationem esse: num id postularet facere nos quod fieri non posset? <span class="br"></span><span class="lineNumber">26</span><span class="br"></span>paeneinsula est Peloponnesus, angustis Isthmi faucibus continenti adhaerens, nulli apertior neque opportunior quam navali bello. <span class="br"></span><span class="lineNumber">27</span><span class="br"></span>si centum tectae naves et quinquaginta leviores apertae et triginta Issaei lembi maritimam oram vastare, et expositas prope in ipsis litoribus urbes coeperint oppugnare, in mediterraneas scilicet nos urbes recipiemus, tamquam non intestino et haerente in ipsis uisceribus uramur bello? <span class="br"></span><span class="lineNumber">28</span><span class="br"></span>cum terra Nabis et Lacedaemonii mari classis Romana urgebunt, unde regiam societatem et Macedonum praesidia imploremus?<a class="footnoteLink" href="#note_LCL295_226_40" id="target_note_LCL295_226_40"><sup>40</sup></a> an ipsi nostris armis ab hoste Romano tutabimur urbes quae oppugnabuntur? <span class="br"></span><span class="lineNumber">29</span><span class="br"></span>egregie enim Dymas priore bello sumus tutati! satis exemplorum nobis clades alienae praebent: ne quaeramus quem ad modum ceteris exemplo simus.</p>
<p><span class="br"></span><span class="lineNumber">30</span><span class="br"></span>“Nolite, quia ultro Romani petunt amicitiam, id quod optandum vobis ac summa ope petendum<a class="footnoteLink" href="#note_LCL295_226_41" id="target_note_LCL295_226_41"><sup>41</sup></a> erat fastidire. <span class="br"></span><span class="lineNumber">31</span><span class="br"></span>metu enim videlicet compulsi et deprensi in aliena terra, quia sub umbra vestri auxilii latere volunt, in societatem vestram confugiunt, ut portibus vestris recipiantur, ut commeatibus utantur! <span class="br"></span><span class="lineNumber">32</span><span class="br"></span>mare in potestate habent; terras quascumque adeunt extemplo dicionis suae faciunt; quod rogant, cogere possunt; quia pepercisse vobis volunt, committere



</p></section><notes><section class="footnotes"><ul><li class="note" id="note_LCL295_226_40"><a class="footnoteCrossrefLink" href="#target_note_LCL295_226_40" title="Click to highlight in text"><sup class="lineRef">40</sup>imploremus <span class="italic">Madvig</span>: implorem <span class="italic">B</span>χ</a></li><script type="text/javascript">document.getElementById('note_LCL295_226_40').style.display = "none";</script><li class="note" id="note_LCL295_226_41"><a class="footnoteCrossrefLink" href="#target_note_LCL295_226_41" title="Click to highlight in text"><sup class="lineRef">41</sup>summa ope petendum χ: summa repetendum <span class="italic">B</span></a></li><script type="text/javascript">document.getElementById('note_LCL295_226_41').style.display = "none";</script></ul></section></notes></section>