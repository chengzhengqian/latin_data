<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 secutus agmine, cum situm omnem regionis adspexisset, maxime idoneum ad muniendum locum credidit esse praeter amnem Aoum. <span class="br"></span><span class="lineNumber">11</span><span class="br"></span>is inter montes, quorum alterum Meropum alterum Asnaum incolae vocant, angusta valle fluit, iter exiguum super ripam praebens. Asnaum Athenagoram cum levi armatura tenere et communire iubet; ipse in Meropo posuit castra. <span class="br"></span><span class="lineNumber">12</span><span class="br"></span>qua abscisae rupes erant, statio paucorum armatorum tenebat; qua minus tuta erant, alia fossis alia vallo alia turribus muniebat. <span class="br"></span><span class="lineNumber">13</span><span class="br"></span>magna tormentorum etiam vis, ut missilibus procul arcerent hostem, idoneis locis disposita est. tabernaculum regium pro vallo in conspecto maxime tumulo, ut terrorem hostibus suisque spem ex fiducia faceret, positum.</p>
<p>6. Consul, per Charopum Epiroten certior factus quos saltus cum exercitu insedisset rex, et ipse, cum Corcyrae hibernasset, vere primo in continentem travectus ad hostem ducere pergit. <span class="br"></span><span class="lineNumber">2</span><span class="br"></span>quinque milia ferme ab regiis castris cum abesset, loco munito relictis legionibus, ipse cum expeditis progressus ad speculanda loca, postero die consilium habuit, utrum per insessum ab hoste saltum, <span class="br"></span><span class="lineNumber">3</span><span class="br"></span>quamquam labor ingens periculumque proponeretur, transitum temptaret, an eodem itinere quo priore anno Sulpicius Macedoniam intraverat circumduceret copias. <span class="br"></span><span class="lineNumber">4</span><span class="br"></span>hoc consilium per multos dies agitanti ei nuntius venit T. Quinctium 
</p></section><notes></notes></section>