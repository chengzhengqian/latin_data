<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
et Formiis duo lupi oppidum ingressi obuios aliquot laniaverant, Romae non in urbem solum sed in Capitolium penetraverat lupus.</p>
<p><span class="br"></span><span class="lineNumber">3</span><span class="br"></span>C. Atinius tribunus plebis tulit ut quinque coloniae in oram maritimam deducerentur, duae ad ostia fluminum Volturni Liternique, una Puteolos, una ad Castrum Salerni: <span class="br"></span><span class="lineNumber">4</span><span class="br"></span>his Buxentum adiectum; trecenae familiae in singulas colonias iubebantur mitti. triumviri deducendis iis, qui per triennium magistratum haberent, creati M. Servilius Geminus Q. Minucius Thermus Ti. Sempronius Longus.</p>
<p><span class="br"></span><span class="lineNumber">5</span><span class="br"></span>Dilectu rebusque aliis divinis humanisque quae per ipsos agenda erant perfectis, consules ambo in Galliam profecti: Cornelius recta ad Insubres via, qui tum in armis erant Cenomanis adsumptis; <span class="br"></span><span class="lineNumber">6</span><span class="br"></span>Q. Minucius in laeva Italiae ad inferum mare flexit iter, Genuamque exercitu ducto ab Liguribus orsus bellum est. <span class="br"></span><span class="lineNumber">7</span><span class="br"></span>oppida Clastidium et Litubium, utraque Ligurum, et duae gentis eiusdem civitates Celeiates Cerdiciatesque sese dediderunt; et iam omnia cis Padum praeter Gallorum Boios Iluates Ligurum sub dicione erant: <span class="br"></span><span class="lineNumber">8</span><span class="br"></span>quindecim oppida hominum viginti milia esse dicebantur quae se dediderant. inde in agrum Boiorum legiones duxit.</p>
</section><notes></notes></section>