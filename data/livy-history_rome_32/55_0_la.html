<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
sed ab illis principium belli ortum est. <span class="br"></span><span class="lineNumber">8</span><span class="br"></span>Romanorum autem honoris causa et Peraean<a class="footnoteLink" href="#note_LCL295_268_59" id="target_note_LCL295_268_59"><sup>59</sup></a> Rhodiis et naves Attalo cum captivis qui comparebunt restituam. <span class="br"></span><span class="lineNumber">9</span><span class="br"></span>nam quod ad Nicephorium Venerisque templi restitutionem attinet, q<span class="br"></span><span class="lineNumber">10</span><span class="br"></span>uid restitui ea postulantibus respondeam, nisi quo uno modo silvae lucique caesi restitui possunt, curam impensamque sationis me praestaturum—quoniam haec inter se reges postulare et respondere placet.”</p>
<p><span class="br"></span><span class="lineNumber">11</span><span class="br"></span>Extrema eius oratio adversus Achaeos fuit, in qua orsus ab Antigoni<a class="footnoteLink" href="#note_LCL295_268_60" id="target_note_LCL295_268_60"><sup>60</sup></a> primum suis deinde erga gentem eam meritis, recitari decreta eorum iussit omnes divinos humanosque honores complexa, <span class="br"></span><span class="lineNumber">12</span><span class="br"></span>atque eis obiecit recens decretum quo ab se descivissent; invectusque graviter in perfidiam eorum, Argos tamen se iis redditurum dixit: <span class="br"></span><span class="lineNumber">13</span><span class="br"></span>de Corintho cum imperatore Romano deliberaturum esse, quaesiturumque ab eo simul utrum iisne urbibus decedere se aequum censeat quas ab se ipso captas iure belli habeat, an iis etiam quas a maioribus suis accepisset.</p>
<p>35. Parantibus Achaeis Aetolisque ad ea respondere, cum prope occasum sol esset dilato in posterum diem conloquio, Philippus in stationem ex qua profectus erat, Romani sociique in castra redierunt. <span class="br"></span><span class="lineNumber">2</span><span class="br"></span>Quinctius postero die ad Nicaeam—is enim locus placuerat—ad constitutum tempus venit: Philippus nullus usquam, nec nuntius ab eo per aliquot horas veniebat, et iam desperantibus venturum


</p></section><notes><section class="footnotes"><ul><li class="note" id="note_LCL295_268_59"><a class="footnoteCrossrefLink" href="#target_note_LCL295_268_59" title="Click to highlight in text"><sup class="lineRef">59</sup>et Peraean <span class="italic">McDonald</span>: Epirean <span class="italic">B</span>ψ: Epiream φ: Peraeam<span class="italic"> Fr. 2</span>: et Peraeam <span class="italic">Kreyssig</span></a></li><script type="text/javascript">document.getElementById('note_LCL295_268_59').style.display = "none";</script><li class="note" id="note_LCL295_268_60"><a class="footnoteCrossrefLink" href="#target_note_LCL295_268_60" title="Click to highlight in text"><sup class="lineRef">60</sup>Antigoni <span class="italic">ed. Rom.</span>: Antigone <span class="italic">B</span>: Antigonis χ</a></li><script type="text/javascript">document.getElementById('note_LCL295_268_60').style.display = "none";</script></ul></section></notes></section>