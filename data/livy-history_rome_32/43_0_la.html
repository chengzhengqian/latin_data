<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
domi custodiri iussis, praetor senatu vocato edoctoque quae indices adferrent, proficisci ad eam coniurationem quaerendam atque opprimendam iussus, <span class="br"></span><span class="lineNumber">11</span><span class="br"></span>cum quinque legatis profectus obvios in agris sacramento rogatos arma capere et sequi cogebat. <span class="br"></span><span class="lineNumber">12</span><span class="br"></span>hoc tumultuario dilectu, duobus milibus ferme hominum armatis, Setiam omnibus quo pergeret ignaris venit. <span class="br"></span><span class="lineNumber">13</span><span class="br"></span>ibi raptim principibus coniurationis comprehensis, fuga servorum ex oppido facta est. dimissis deinde per agros qui vestigarent . . . <a class="footnoteLink" href="#note_LCL295_244_53" id="target_note_LCL295_244_53"><sup>53</sup></a> <span class="br"></span><span class="lineNumber">14</span><span class="br"></span>egregia duorum opera servorum indicum et unius liberi fuit. ei centum milia gravis aeris dari patres iusserunt, servis vicena quina milia aeris et libertatem: pretium eorum ex aerario solutum est dominis.</p>
<p><span class="br"></span><span class="lineNumber">15</span><span class="br"></span>Haud ita multo post ex eiusdem coniurationis reliquiis nuntiatum est servitia Praeneste occupatura. <span class="br"></span><span class="lineNumber">16</span><span class="br"></span>eo L. Cornelius praetor profectus de quingentis fere hominibus qui in ea noxa erant supplicium sumpsit. in timore civitas fuit obsides captivosque Poenorum ea moliri. <span class="br"></span><span class="lineNumber">17</span><span class="br"></span>itaque et Romae vigiliae per vicos servatae, iussique circumire eas minores magistratus, et triumviri carceris lautumiarum intentiorem custodiam habere iussi; <span class="br"></span><span class="lineNumber">18</span><span class="br"></span>et circa nomen Latinum a praetore litterae missae ut et obsides in privato servarentur,



</p></section><notes><section class="footnotes"><ul><li class="note" id="note_LCL295_244_53"><a class="footnoteCrossrefLink" href="#target_note_LCL295_244_53" title="Click to highlight in text"><sup class="lineRef">53</sup>qui vestigarent Ï‡: <span class="italic">po</span>s<span class="italic">t lac.</span> <span class="italic">AEB</span>: fugivos . . . ipse praetor quaestionem exercuit . . . de duobus ferme milibus hominum supplicium sumpsit . . . <span class="italic">suppl. McDonald, per. 32 conlato</span></a></li><script type="text/javascript">document.getElementById('note_LCL295_244_53').style.display = "none";</script></ul></section></notes></section>