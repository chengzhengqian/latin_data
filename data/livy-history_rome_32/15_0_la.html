<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 omnium nominavit consul. ad id vero adeo accensus indignatione est rex ut exclamaret “quid victo gravius imperares, T. Quincti?,” <span class="br"></span><span class="lineNumber">8</span><span class="br"></span>atque ita se ex conloquio proripuit; et temperatum aegre est quin missilibus, quia dirempti medio amni fuerant, pugnam inter se consererent.</p>
<p><span class="br"></span><span class="lineNumber">9</span><span class="br"></span>Postero die per excursiones ab stationibus primo in planitie satis ad id patenti multa levia commissa proelia sunt; <span class="br"></span><span class="lineNumber">10</span><span class="br"></span>deinde recipientibus se regiis in arta et confragosa loca aviditate accensi certaminis eo quoque Romani penetravere. <span class="br"></span><span class="lineNumber">11</span><span class="br"></span>pro his ordo et militaris disciplina et genus armorum erat, aptum<a class="footnoteLink" href="#note_LCL295_188_19" id="target_note_LCL295_188_19"><sup>19</sup></a> tegendis corporibus; pro hoste loca et catapultae ballistaeque in omnibus prope rupibus quasi in muro dispositae. <span class="br"></span><span class="lineNumber">12</span><span class="br"></span>multis hinc atque illinc volneribus acceptis cum etiam, ut in proelio iusto, aliquot cecidissent, nox pugnae finem fecit.</p>
<p>11. Cum in hoc statu res esset, pastor quidam a Charopo principe Epirotarum missus deducitur ad consulem. <span class="br"></span><span class="lineNumber">2</span><span class="br"></span>is se, in eo saltu qui regiis tum teneretur castris armentum pascere solitum, ait omnes montium eorum anfractus callesque nosse: <span class="br"></span><span class="lineNumber">3</span><span class="br"></span>si secum aliquos consul mittere velit, se non iniquo nec perdifficili aditu super caput hostium eos educturum.<a class="footnoteLink" href="#note_LCL295_188_20" id="target_note_LCL295_188_20"><sup>20</sup></a> <span class="br"></span><span class="lineNumber">4</span><span class="br"></span>haec ubi consul audivit, percunctatum ad Charopum mittit satisne credendum super tanta re agresti censeret: Charopus renuntiari iubet ita crederet ut suae 



</p></section><notes><section class="footnotes"><ul><li class="note" id="note_LCL295_188_19"><a class="footnoteCrossrefLink" href="#target_note_LCL295_188_19" title="Click to highlight in text"><sup class="lineRef">19</sup>aptum <span class="italic">Gel.</span>: amplum <span class="italic">Bχ</span></a></li><script type="text/javascript">document.getElementById('note_LCL295_188_19').style.display = "none";</script><li class="note" id="note_LCL295_188_20"><a class="footnoteCrossrefLink" href="#target_note_LCL295_188_20" title="Click to highlight in text"><sup class="lineRef">20</sup>educturum <span class="italic">Gron.</span>: deducturum <span class="italic">B</span>χ</a></li><script type="text/javascript">document.getElementById('note_LCL295_188_20').style.display = "none";</script></ul></section></notes></section>