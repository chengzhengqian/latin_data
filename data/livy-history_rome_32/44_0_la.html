<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 neque in publicum prodeundi facultas daretur, et captivi ne minus decem pondo compedibus uincti in nulla alia quam in carceris publici custodia essent.</p>
<p>27. Eodem anno legati ab rege Attalo coronam auream ducentum quadraginta sex pondo in Capitolio posuerunt, gratiasque senatui egere quod Antiochus legatorum Romanorum auctoritate motus finibus Attali exercitum deduxisset.</p>
<p><span class="br"></span><span class="lineNumber">2</span><span class="br"></span>Eadem aestate equites ducenti et elephanti decem et tritici modium ducenta milia ab rege Masinissa ad exercitum qui in Graecia erat pervenerunt. item ex Sicilia Sardiniaque magni commeatus et vestimenta exercitui missa. <span class="br"></span><span class="lineNumber">3</span><span class="br"></span>Siciliam M. Marcellus, Sardiniam M. Porcius Cato obtinebat, sanctus et innocens, asperior tamen in faenore coercendo habitus; <span class="br"></span><span class="lineNumber">4</span><span class="br"></span>fugatique ex insula faeneratores, et sumptus quos in cultum praetorum socii facere soliti erant circumcisi aut sublati.</p>
<p><span class="br"></span><span class="lineNumber">5</span><span class="br"></span>Sex. Aelius consul ex Gallia comitiorum causa Romam cum redisset, creavit consules C. Cornelium Cethegum et Q. Minucium Rufum. <span class="br"></span><span class="lineNumber">6</span><span class="br"></span>biduo post praetorum comitia habita. sex praetores illo anno primum creati, crescentibus iam provinciis et latius patescente imperio; <span class="br"></span><span class="lineNumber">7</span><span class="br"></span>creati autem hi: L. Manlius Vulso, C. Sempronius Tuditanus, M. Sergius Silus, M. Helvius, M. Minucius Rufus, L. Atiliusâ€”



</p></section><notes></notes></section>