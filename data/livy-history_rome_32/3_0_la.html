<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
causa senatus censuerat ut consules maioribus hostiis quibus dis videretur sacrificarent; <span class="br"></span><span class="lineNumber">14</span><span class="br"></span>ob hoc unum prodigium haruspices in senatum vocati, atque ex responso eorum supplicatio populo in diem unum edicta<a class="footnoteLink" href="#note_LCL295_164_3" id="target_note_LCL295_164_3"><sup>3</sup></a> et ad omnia pulvinaria res divinae factae.</p>
<p>2. Carthaginienses eo anno argentum in stipendium impositum primum Romam advexerunt. <span class="br"></span><span class="lineNumber">2</span><span class="br"></span>id quia probum non esse quaestores renuntiaverant, experientibusque pars quarta decocta erat, pecunia Romae mutua sumpta intertrimentum argenti expleverunt. <span class="br"></span><span class="lineNumber">3</span><span class="br"></span>petentibus deinde ut si iam videretur senatui, obsides sibi redderentur, centum redditi obsides; de ceteris, si in fide permanerent, spes facta. <span class="br"></span><span class="lineNumber">4</span><span class="br"></span>petentibus iisdem qui non reddebantur obsides ut ab Norba, ubi parum commode essent, alio traducerentur, concessum ut Signiam et Ferentinum transirent. <span class="br"></span><span class="lineNumber">5</span><span class="br"></span>Gaditanis item petentibus remissum ne praefectus Gades mitteretur, adversus id quod iis in fidem populi Romani venientibus cum L. Marcio Septimo convenisset. <span class="br"></span><span class="lineNumber">6</span><span class="br"></span>et Narniensium legatis querentibus ad numerum sibi colonos non esse et immixtos quosdam non sui generis pro colonis se gerere, earum rerum causa tresviros creare L. Cornelius consul 






</p></section><notes><section class="footnotes"><ul><li class="note" id="note_LCL295_164_3"><a class="footnoteCrossrefLink" href="#target_note_LCL295_164_3" title="Click to highlight in text"><sup class="lineRef">3</sup>edicta Ï‡: dicta <span class="italic">B</span>: indicta <span class="italic">Weiss.</span></a></li><script type="text/javascript">document.getElementById('note_LCL295_164_3').style.display = "none";</script></ul></section></notes></section>