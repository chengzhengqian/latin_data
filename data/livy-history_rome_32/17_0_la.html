<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
robore succedit, cornua dextra laevaque admovet castris; nec segnius hostes obviam eunt. <span class="br"></span><span class="lineNumber">2</span><span class="br"></span>et dum aviditate certaminis provecti extra munitiones pugnant, haud paulo superior est Romanus miles et virtute et scientia et genere armorum: <span class="br"></span><span class="lineNumber">3</span><span class="br"></span>postquam multis volneratis interfectisque recepere se regii in loca aut munimento aut natura tuta, verterat periculum in Romanos temere in loca iniqua nec faciles ad receptum angustias progressos. <span class="br"></span><span class="lineNumber">4</span><span class="br"></span>neque impunita temeritate inde recepissent sese, ni clamor primum ab tergo auditus, dein pugna etiam coepta amentes repentino terrore regios fecisset. <span class="br"></span><span class="lineNumber">5</span><span class="br"></span>pars in fugam effusi sunt; pars magis quia locus fugae deerat quam quod animi satis esset ad pugnam cum substitissent, ab hoste et a fronte et ab tergo urgente circumventi sunt. <span class="br"></span><span class="lineNumber">6</span><span class="br"></span>deleri totus exercitus potuit si fugientes persecuti victores essent; <span class="br"></span><span class="lineNumber">7</span><span class="br"></span>sed equitem angustiae locorumque asperitas, peditem armorum gravitas impediit. <span class="br"></span><span class="lineNumber">8</span><span class="br"></span>rex primo effuse ac sine respectu fugit; dein quinque milium spatium progressus cum ex iniquitate locorum, id quod erat, suspicatus esset sequi non posse hostem, substitit in tumulo quodam, dimisitque suos per omnia iuga vallesque qui palatos in unum conligerent. <span class="br"></span><span class="lineNumber">9</span><span class="br"></span>non plus duobus milibus hominum amissis, cetera omnis multitudo, velut signum aliquod secuta, in unum cum convenisset, frequenti agmine petunt Thessaliam. <span class="br"></span><span class="lineNumber">10</span><span class="br"></span>Romani quoad tutum
</p></section><notes></notes></section>