<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
iussus. <span class="br"></span><span class="lineNumber">7</span><span class="br"></span>creati P. et Sex. Aelii—Paetis fuit ambobus cognomen—et Cn. Cornelius Lentulus. quod Narniensibus datum,<a class="footnoteLink" href="#note_LCL295_166_4" id="target_note_LCL295_166_4"><sup>4</sup></a> ut colonorum numerus augeretur, id Cosani petentes non impetraverunt.</p>
<p>3. Rebus quae Romae agendae erant perfectis, consules in provincias profecti. <span class="br"></span><span class="lineNumber">2</span><span class="br"></span>P. Villius in Macedoniam cum venisset, atrox seditio militum iam ante inritata nec satis in principio compressa excepit. <span class="br"></span><span class="lineNumber">3</span><span class="br"></span>duo milia ea militum fuere, quae ex Africa post devictum Hannibalem in Siciliam, inde anno fere post in Macedoniam pro voluntariis transportata erant. <span class="br"></span><span class="lineNumber">4</span><span class="br"></span>id voluntate factum negabant: ab tribunis recusantes in naves impositos. sed utcumque, seu iniuncta seu suscepta foret militia, et eam exhaustam et finem aliquem militandi fieri aequum esse. <span class="br"></span><span class="lineNumber">5</span><span class="br"></span>multis annis sese Italiam non vidisse; consenuisse sub armis in Sicilia Africa Macedonia; confectos iam se labore opere, exsangues tot acceptis volneribus esse. <span class="br"></span><span class="lineNumber">6</span><span class="br"></span>consul causam postulandae missionis probabilem, si modeste peteretur, videri dixit: seditionis nec eam nec ullam aliam satis iustam causam esse. <span class="br"></span><span class="lineNumber">7</span><span class="br"></span>itaque si manere ad signa et dicto parere velint, se de missione eorum ad senatum scripturum; modestia facilius quam pertinacia quod velint impetraturos.</p>
</section><notes><section class="footnotes"><ul><li class="note" id="note_LCL295_166_4"><a class="footnoteCrossrefLink" href="#target_note_LCL295_166_4" title="Click to highlight in text"><sup class="lineRef">4</sup>datum<span class="italic"> B</span>: datum erat χ</a></li><script type="text/javascript">document.getElementById('note_LCL295_166_4').style.display = "none";</script></ul></section></notes></section>