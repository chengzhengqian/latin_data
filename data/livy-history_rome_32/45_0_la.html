<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Sempronius et Helvius ex iis aediles plebis erant, <span class="br"></span><span class="lineNumber">8</span><span class="br"></span>curules aediles Q. Minucius Thermus et Ti. Sempronius Longus. ludi Romani eo anno quater instaurati.</p>
<p>28. C. Cornelio et Q. Minucio consulibus omnium primum de provinciis consulum praetorumque actum. <span class="br"></span><span class="lineNumber">2</span><span class="br"></span>prius de praetoribus transacta res quae transigi sorte poterat: urbana Sergio, peregrina iurisdictio Minucio obtigit; Sardiniam Atilius, Siciliam Manlius, Hispanias Sempronius citeriorem, Helvius ulteriorem est sortitus. <span class="br"></span><span class="lineNumber">3</span><span class="br"></span>consulibus Italiam Macedoniamque sortiri parantibus L. Oppius et Q. Fulvius tribuni plebis impedimento erant, quod longinqua provincia Macedonia esset, <span class="br"></span><span class="lineNumber">4</span><span class="br"></span>neque ulla alia res maius bello impedimentum ad eam diem fuisset quam quod vixdum incohatis rebus in ipso conatu gerendi belli prior consul revocaretur: <span class="br"></span><span class="lineNumber">5</span><span class="br"></span>quartum iam annum esse ab decreto Macedonico bello; quaerendo regem et exercitum eius Sulpicium maiorem partem anni absumpsisse; Villium congredientem cum hoste infecta re revocatum; <span class="br"></span><span class="lineNumber">6</span><span class="br"></span>Quinctium rebus divinis Romae maiorem partem anni retentum ita gessisse tamen res ut si aut maturius in provinciam venisset aut hiemps magis sera fuisset, potuerit debellare: <span class="br"></span><span class="lineNumber">7</span><span class="br"></span>nunc prope in hiberna profectum ita comparare dici bellum ut 




</p></section><notes></notes></section>