<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
iniquo loco adgredi hostem placuit. sed magis fieri id placebat quam quomodo fieret satis expediebant; 10. diesque quadraginta sine ullo conatu sedentes in conspectu hostium absumpserant.</p>
<p>Inde spes data Philippo est per Epirotarum gentem temptandae pacis; <span class="br"></span><span class="lineNumber">2</span><span class="br"></span>habitoque concilio delecti ad eam rem agendam Pausanias praetor et Alexander magister equitum consulem et regem, ubi in artissimas ripas Aous cogitur amnis, in conloquium adduxerunt. <span class="br"></span><span class="lineNumber">3</span><span class="br"></span>summa postulatorum consulis erat: praesidia ex civitatibus rex deduceret; iis quorum agros urbesque populatus esset redderet res quae comparerent; ceterorum aequo arbitrio aestimatio fieret. <span class="br"></span><span class="lineNumber">4</span><span class="br"></span>Philippus aliam aliarum civitatium condicionem esse respondit: quas ipse cepisset, eas liberaturum; quae sibi traditae a maioribus essent, earum hereditaria ac iusta possessione non excessurum. <span class="br"></span><span class="lineNumber">5</span><span class="br"></span>si quas quererentur belli clades eae civitates cum quibus bellatum foret, arbitro<a class="footnoteLink" href="#note_LCL295_186_17" id="target_note_LCL295_186_17"><sup>17</sup></a> quo vellent populorum cum quibus pax utrisque fuisset se usurum. <span class="br"></span><span class="lineNumber">6</span><span class="br"></span>consul nihil ad id quidem arbitro<a class="footnoteLink" href="#note_LCL295_186_18" id="target_note_LCL295_186_18"><sup>18</sup></a> aut iudice opus esse dicere: cui enim non apparere ab eo qui prior arma intulisset iniuriam ortam, nec Philippum ab ullis bello lacessitum priorem vim omnibus fecisse? <span class="br"></span><span class="lineNumber">7</span><span class="br"></span>inde cum ageretur quae civitates liberandae essent, Thessalos primos




</p></section><notes><section class="footnotes"><ul><li class="note" id="note_LCL295_186_17"><a class="footnoteCrossrefLink" href="#target_note_LCL295_186_17" title="Click to highlight in text"><sup class="lineRef">17</sup>arbitro <span class="italic">ψEsc.</span>: arbitrio<span class="italic"> Bφ</span></a></li><script type="text/javascript">document.getElementById('note_LCL295_186_17').style.display = "none";</script><li class="note" id="note_LCL295_186_18"><a class="footnoteCrossrefLink" href="#target_note_LCL295_186_18" title="Click to highlight in text"><sup class="lineRef">18</sup>arbitro <span class="italic">BψLips. Esc.</span>: arbitrio φ</a></li><script type="text/javascript">document.getElementById('note_LCL295_186_18').style.display = "none";</script></ul></section></notes></section>