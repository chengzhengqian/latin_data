<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
clipeorum testudinem Romani pilis nequiquam emissis cum strinxissent gladios, <span class="br"></span><span class="lineNumber">14</span><span class="br"></span>neque congredi propius neque praecidere hastas poterant, et si quam incidissent aut praefregissent, hastile fragmento ipso acuto inter spicula integrarum hastarum velut vallum explebat. <span class="br"></span><span class="lineNumber">15</span><span class="br"></span>ad hoc et muri pars utraque integra tuta praestabat latera, nec ex longo spatio aut cedendum aut impetus faciendus erat, quae res turbare ordines solet. <span class="br"></span><span class="lineNumber">16</span><span class="br"></span>accessit etiam fortuita res ad animos eorum firmandos; nam cum turris per aggerem parum densati soli ageretur, <span class="br"></span><span class="lineNumber">17</span><span class="br"></span>rota una in altiorem orbitam depressa ita turrim inclinavit ut speciem ruentis hostibus trepidationemque insanam<a class="footnoteLink" href="#note_LCL295_210_34" id="target_note_LCL295_210_34"><sup>34</sup></a> superstantibus armatis praebuerit.</p>
<p>18. Cum parum quicquam succederet, consul minime aequo animo comparationem militum generisque armorum fieri patiebatur, <span class="br"></span><span class="lineNumber">2</span><span class="br"></span>simul nec maturam expugnandi spem nec rationem procul a mari et in evastatis belli cladibus locis hibernandi ullam cernebat.</p>
<p><span class="br"></span><span class="lineNumber">3</span><span class="br"></span>Itaque relicta obsidione, quia nullus in tota Acarnaniae atque Aetoliae ora portus erat qui simul et omnes onerarias quae commeatum exercitui portabant caperet, <span class="br"></span><span class="lineNumber">4</span><span class="br"></span>et tecta ad hibernandum legionibus praeberet, Anticyra in Phocide in Corinthium versa sinum ad id opportunissime sita 




</p></section><notes><section class="footnotes"><ul><li class="note" id="note_LCL295_210_34"><a class="footnoteCrossrefLink" href="#target_note_LCL295_210_34" title="Click to highlight in text"><sup class="lineRef">34</sup>insanam Ï‡: <span class="italic">om.</span> <span class="italic">B</span>: ingentem <span class="italic">vel</span> non vanam <span class="italic">Madvig</span>: unam <span class="italic">H.J.M.</span>:<span class="italic"> obelo utitur Briscoe</span></a></li><script type="text/javascript">document.getElementById('note_LCL295_210_34').style.display = "none";</script></ul></section></notes></section>