<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
atque Athamanes post famam prosperae pugnae Romanorum quieverunt.</p>
<p>14. Ceterum Amynander, quia suo militi parum fidebat petito a consule modico praesidio, cum Gomphos peteret, oppidum protinus nomine Phaecam, situm inter Gomphos faucesque angustas quae ab Athamania Thessaliam dirimunt, vi cepit. <span class="br"></span><span class="lineNumber">2</span><span class="br"></span>inde Gomphos adortus, et<a class="footnoteLink" href="#note_LCL295_198_26" id="target_note_LCL295_198_26"><sup>26</sup></a> per aliquot dies summa vi tuentes urbem, cum iam scalas ad moenia erexisset, eo demum<a class="footnoteLink" href="#note_LCL295_198_27" id="target_note_LCL295_198_27"><sup>27</sup></a> metu perpulit ad deditionem. <span class="br"></span><span class="lineNumber">3</span><span class="br"></span>haec traditio Gomphorum ingentem terrorem Thessalis intulit. dedidere deinceps sese qui Argenta quique Pherinium et Timarum et Ligynas et Strymonem et Lampsum habent, aliaque castella iuxta ignobilia.</p>
<p><span class="br"></span><span class="lineNumber">4</span><span class="br"></span>Dum Athamanes Aetolique submoto Macedonum metu in aliena victoria suam praedam faciunt, Thessaliaque ab tribus simul exercitibus incerta quem hostem quemve socium crederet vastatur, <span class="br"></span><span class="lineNumber">5</span><span class="br"></span>consul faucibus quas fuga hostium aperuerat in regionem Epiri transgressus, etsi probe scit cui parti Charopo principe excepto Epirotae favissent, <span class="br"></span><span class="lineNumber">6</span><span class="br"></span>tamen quia ab satisfaciendi quoque cura imperata enixe facere videt, ex praesenti eos potius quam ex praeterito aestimat habitu, et ea ipsa facilitate veniae animos eorum in posterum conciliat. <span class="br"></span><span class="lineNumber">7</span><span class="br"></span>missis deinde nuntiis Corcyram ut onerariae naves in sinum venirent Ambracium,




</p></section><notes><section class="footnotes"><ul><li class="note" id="note_LCL295_198_26"><a class="footnoteCrossrefLink" href="#target_note_LCL295_198_26" title="Click to highlight in text"><sup class="lineRef">26</sup>adortus et <span class="italic">Bχ</span>: adortus est et <span class="italic">Weiss.</span>: adortus est <span class="italic">Madvig</span></a></li><script type="text/javascript">document.getElementById('note_LCL295_198_26').style.display = "none";</script><li class="note" id="note_LCL295_198_27"><a class="footnoteCrossrefLink" href="#target_note_LCL295_198_27" title="Click to highlight in text"><sup class="lineRef">27</sup>eo demum <span class="italic">Perizonius</span>: eodem <span class="italic">Bχ</span></a></li><script type="text/javascript">document.getElementById('note_LCL295_198_27').style.display = "none";</script></ul></section></notes></section>