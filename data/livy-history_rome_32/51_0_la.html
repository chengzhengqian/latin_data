<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
imperium prorogaretur; <span class="br"></span><span class="lineNumber">8</span><span class="br"></span>aptum autem fore conloquium credebat ut sibi liberum esset vel ad bellum manenti vel ad pacem decedenti rem inclinare. <span class="br"></span><span class="lineNumber">9</span><span class="br"></span>in sinu Maliaco prope Nicaeam litus elegere. eo rex ab Demetriade cum quinque lembis et una nave rostrata venit: <span class="br"></span><span class="lineNumber">10</span><span class="br"></span>erant cum eo principes Macedonum et Achaeorum exsul, vir insignis, Cycliadas. <span class="br"></span><span class="lineNumber">11</span><span class="br"></span>cum imperatore Romano rex Amynander erat, et Dionysodorus Attali legatus, et Acesimbrotus<a class="footnoteLink" href="#note_LCL295_260_55" id="target_note_LCL295_260_55"><sup>55</sup></a> praefectus Rhodiae classis, et Phaeneas princeps Aetolorum, et Achaei duo, Aristaenus et Xenophon. <span class="br"></span><span class="lineNumber">12</span><span class="br"></span>inter hos Romanus ad extremum litus progressus, cum rex in proram navis in ancoris stantis processisset, <span class="br"></span><span class="lineNumber">13</span><span class="br"></span>“commodius” inquit, “si in terram egrediaris, ex propinquo dicamus in vicem audiamusque.” cum rex facturum se id negaret, “quem tandem” inquit Quinctius “times?” <span class="br"></span><span class="lineNumber">14</span><span class="br"></span>ad hoc ille superbo et regio animo: “neminem equidem timeo praeter deos immortales: non omnium autem credo fidei quos circa te video, atque omnium minime Aetolis.” <span class="br"></span><span class="lineNumber">15</span><span class="br"></span>“istuc quidem” ait Romanus “par omnibus periculum est qui cum hoste ad conloquium congrediuntur, si nulla fides sit.” <span class="br"></span><span class="lineNumber">16</span><span class="br"></span>“non tamen” inquit, “Tite Quincti, par perfidiae praemium est, si fraude agatur, Philippus et Phaeneas; neque enim aeque difficulter Aetoli praetorem alium ac Macedones regem in meum locum substituant.”</p>
<p>33. Secundum haec silentium fuit, cum Romanus eum 




</p></section><notes><section class="footnotes"><ul><li class="note" id="note_LCL295_260_55"><a class="footnoteCrossrefLink" href="#target_note_LCL295_260_55" title="Click to highlight in text"><sup class="lineRef">55</sup>Acesimbrotus <span class="italic">Niese</span>: Agesimbrotus <span class="italic">B</span>φ: Hagesimbrotus ψ</a></li><script type="text/javascript">document.getElementById('note_LCL295_260_55').style.display = "none";</script></ul></section></notes></section>