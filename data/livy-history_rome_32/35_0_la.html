<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 vos cur pereatis non patiuntur. <span class="br"></span><span class="lineNumber">33</span><span class="br"></span>nam quod Cleomedon modo tamquam mediam et tutissimam vobis viam consilii, ut quiesceretis abstineretisque armis, ostendebat, ea non media sed nulla via est. <span class="br"></span><span class="lineNumber">34</span><span class="br"></span>etenim praeterquam quod aut accipienda aut aspernanda<a class="footnoteLink" href="#note_LCL295_228_42" id="target_note_LCL295_228_42"><sup>42</sup></a> vobis Romana societas est, quid aliud quam nusquam gratia stabili, velut qui eventum exspectaverimus ut fortunae adplicaremus nostra consilia, praeda victoris erimus?</p>
<p><span class="br"></span><span class="lineNumber">35</span><span class="br"></span>“Nolite, si quod omnibus votis petendum erat ultro offertur, fastidire. non quemadmodum hodie utrumque vobis licet, sic semper liciturum est: nec saepe nec diu eadem occasio erit. <span class="br"></span><span class="lineNumber">36</span><span class="br"></span>liberare vos a Philippo iam diu magis voltis quam audetis. sine vestro labore et periculo qui vos in libertatem vindicarent cum magnis classibus exercitibusque mare traiecerunt. <span class="br"></span><span class="lineNumber">37</span><span class="br"></span>hos si socios aspernamini, vix mentis sanae estis; sed aut socios aut hostes habeatis oportet.”</p>
<p>22. Secundum orationem praetoris murmur ortum aliorum cum adsensu, aliorum inclementer adsentientes increpantium; <span class="br"></span><span class="lineNumber">2</span><span class="br"></span>et iam non singuli tantum sed populi universi inter se altercabantur. tum inter magistratus gentis—damiurgos vocant, decem numero creantur—certamen nihilo segnius quam inter multitudinem esse. q<span class="br"></span><span class="lineNumber">3</span><span class="br"></span>uinque relaturos de societate Romana se aiebant suffragiumque daturos; quinque lege cautum testabantur ne quid quod adversus Philippi societatem esset aut referre magistratibus


</p></section><notes><section class="footnotes"><ul><li class="note" id="note_LCL295_228_42"><a class="footnoteCrossrefLink" href="#target_note_LCL295_228_42" title="Click to highlight in text"><sup class="lineRef">42</sup>aspernanda φ: spernenda <span class="italic">B</span>: aspernenda </a></li><script type="text/javascript">document.getElementById('note_LCL295_228_42').style.display = "none";</script></ul></section></notes></section>