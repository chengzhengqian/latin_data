<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
quisque aut velit aut optimum putet nunc occasionem esse, priusquam quicquam decernamus: ubi semel decretum erit, omnibus id, etiam quibus ante displicuerit, pro bono atque utili fore defendendum.”</p>
<p> <span class="br"></span><span class="lineNumber">7</span><span class="br"></span>Haec adhortatio praetoris non modo quemquam unum elicuit ad suadendum, sed ne fremitum quidem aut murmur contionis tantae ex tot populis congregatae movit.</p>
<p>21. Tum Aristaenus praetor rursus: “non magis consilium vobis, principes Achaeorum, deest quam lingua; sed suo quisque periculo in commune consultum non volt. forsitan ego quoque tacerem, si privatus essem: nunc praetori video aut non dandum concilium legatis fuisse aut non sine responso eos dimittendos<a class="footnoteLink" href="#note_LCL295_218_37" id="target_note_LCL295_218_37"><sup>37</sup></a> esse; <span class="br"></span><span class="lineNumber">2</span><span class="br"></span>respondere autem nisi ex vestro decreto qui possum? et quoniam nemo vestrum qui in hoc concilium advocati estis pro sententia quicquam dicere volt aut audet, orationes legatorum hesterno die dictas ut pro sententiis<a class="footnoteLink" href="#note_LCL295_218_38" id="target_note_LCL295_218_38"><sup>38</sup></a> percenseamus, <span class="br"></span><span class="lineNumber">3</span><span class="br"></span>perinde ac non postulaverint quae e re sua essent sed suaserint quae nobis censerent utilia esse.</p>
<p><span class="br"></span><span class="lineNumber">4</span><span class="br"></span>“Romani Rhodiique et Attalus societatem amicitiamque nostram petunt, et in bello quod adversus Philippum gerunt se a nobis adiuvari aequum censent. <span class="br"></span><span class="lineNumber">5</span><span class="br"></span>Philippus societatis secum admonet et iuris iurandi, et modo postulat ut secum stemus, modo ne intersimus armis contentum 


</p></section><notes><section class="footnotes"><ul><li class="note" id="note_LCL295_218_37"><a class="footnoteCrossrefLink" href="#target_note_LCL295_218_37" title="Click to highlight in text"><sup class="lineRef">37</sup>eos dimittendos <span class="italic">Madvig</span>: eos non dimittendos <span class="italic">B</span>: eos dimittendos non χ</a></li><script type="text/javascript">document.getElementById('note_LCL295_218_37').style.display = "none";</script><li class="note" id="note_LCL295_218_38"><a class="footnoteCrossrefLink" href="#target_note_LCL295_218_38" title="Click to highlight in text"><sup class="lineRef">38</sup>dictas ut pro sententiis <span class="italic">Briscoe</span>: pro sententiis dictas <span class="italic">B</span>χ: ut pro sententiis dictas <span class="italic">Madvig</span></a></li><script type="text/javascript">document.getElementById('note_LCL295_218_38').style.display = "none";</script></ul></section></notes></section>