<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
nisi successor impediat, perfecturus aestate proxima videatur.</p>
<p><span class="br"></span><span class="lineNumber">8</span><span class="br"></span>His orationibus pervicerunt ut consules in senatus auctoritate fore dicerent se, si idem tribuni plebis facerent. permittentibus utrisque liberam consultationem patres consulibus ambobus Italiam provinciam decreverunt,<span class="br"></span><span class="lineNumber">9</span><span class="br"></span> T. Quinctio prorogarunt imperium donec successor ex senatus consulto venisset. consulibus binae legiones decretae et ut bellum cum Gallis Cisalpinis qui defecissent a populo Romano gererent.</p>
<p><span class="br"></span><span class="lineNumber">10</span><span class="br"></span>Quinctio in Macedoniam supplementum decretum, sex milia peditum, trecenti equites, sociorum navalium milia tria. <span class="br"></span><span class="lineNumber">11</span><span class="br"></span>praeesse eidem cui praeerat classi L. Quinctius Flamininus iussus. praetoribus in Hispanias octona milia peditum socium ac nominis Latini data et quadringeni equites, ut dimitterent veterem ex Hispaniis militem; et terminare iussi qua ulterior citeriorue provincia servaretur. <span class="br"></span><span class="lineNumber">12</span><span class="br"></span>Macedoniae legatos P. Sulpicium et P. Villium, qui consules in ea provincia fuerant, adiecerunt.</p>
<p>29. Priusquam consules praetoresque in provincias proficiscerentur, prodigia procurari placuit, quod aedes Volcani Summanique Romae et quod Fregenis murus et porta de caelo tacta erant, <span class="br"></span><span class="lineNumber">2</span><span class="br"></span>et Frusinone inter noctem lux orta, et Aefulae agnus biceps cum quinque pedibus natus, 




</p></section><notes></notes></section>