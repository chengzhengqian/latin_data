<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 aut decernere concilio ius esset. is quoque dies iurgiis est consumptus.</p>
<p><span class="br"></span><span class="lineNumber">4</span><span class="br"></span>Supererat unus iusti concilii dies; tertio enim lex iubebat decretum fieri; in quem adeo exarsere studia ut vix parentes ab liberis temperaverint. <span class="br"></span><span class="lineNumber">5</span><span class="br"></span>Pisias Pellenensis erat: filium damiurgum nomine Memnonem habebat, partis eius quae decretum recitari perrogarique sententias prohibebat. <span class="br"></span><span class="lineNumber">6</span><span class="br"></span>is diu obtestatus filium ut consulere Achaeos communi saluti pateretur, neu pertinacia sua gentem universam perditum iret, <span class="br"></span><span class="lineNumber">7</span><span class="br"></span>postquam parum proficiebant preces, iuratus se eum sua manu interempturum, nec pro filio sed pro hoste habiturum, <span class="br"></span><span class="lineNumber">8</span><span class="br"></span>minis pervicit ut postero die coniungeret iis se qui referebant. qui cum plures facti referrent, omnibus fere populis haud dubie adprobantibus relationem ac prae se ferentibus quid decreturi essent, <span class="br"></span><span class="lineNumber">9</span><span class="br"></span>Dymaei ac Megalopolitani et quidam Argivorum, priusquam decretum fieret, consurrexerunt ac reliquerunt concilium, neque mirante ullo nec improbante. <span class="br"></span><span class="lineNumber">10</span><span class="br"></span>nam Megalopolitanos avorum memoria pulsos ab Lacedaemoniis restituerat in patriam Antigonus, et Dymaeis captis nuper direptisque ab exercitu Romano, cum redimi eos ubicumque servirent Philippus iussisset, non libertatem modo sed etiam patriam reddiderat; <span class="br"></span><span class="lineNumber">11</span><span class="br"></span>iam Argivi, praeterquam quod 
</p></section><notes></notes></section>