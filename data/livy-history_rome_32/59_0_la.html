<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ad se contrahendas vires, maxime de Achaiae urbibus, regionis ab se diversae, et magis tamen de Argis quam de Corintho sollicitus, <span class="br"></span><span class="lineNumber">2</span><span class="br"></span>optimum ratus Nabidi eam Lacedaemoniorum tyranno velut fiduciariam dare, ut victori sibi restitueret, si quid adversi accidisset ipse haberet, Philocli, qui Corintho Argisque praeerat, scribit ut tyrannum ipse conveniret. <span class="br"></span><span class="lineNumber">3</span><span class="br"></span>Philocles, praeterquam quod iam veniebat cum munere, adicit, ad pignus futurae regi cum tyranno amicitiae, filias suas regem Nabidis filiis matrimonio coniungere velle.</p>
<p><span class="br"></span><span class="lineNumber">4</span><span class="br"></span>Tyrannus primo negare aliter urbem eam se accepturum nisi Argivorum ipsorum decreto accersitus ad auxilium urbis esset, <span class="br"></span><span class="lineNumber">5</span><span class="br"></span>deinde, ut frequenti contione non aspernatos modo sed abominatos etiam nomen tyranni audivit, causam se spoliandi eos nactum ratus, tradere ubi vellet urbem Philoclen iussit.</p>
<p><span class="br"></span><span class="lineNumber">6</span><span class="br"></span>Nocte ignaris omnibus acceptus in urbem est tyrannus: prima luce occupata omnia superiora loca portaeque clausae. <span class="br"></span><span class="lineNumber">7</span><span class="br"></span>paucis principum inter primum tumultum elapsis, eorum absentium direptae fortunae; praesentibus aurum atque argentum ablatum, pecuniae imperatae ingentes. <span class="br"></span><span class="lineNumber">8</span><span class="br"></span>qui non cunctanter contulere, sine contumelia et laceratione corporum dimissi; quos occulere aut retrahere aliquid suspicio fuit, in servilem modum lacerati atque extorti. <span class="br"></span><span class="lineNumber">9</span><span class="br"></span>contione inde advocata rogationes promulgavit, unam de 

</p></section><notes></notes></section>