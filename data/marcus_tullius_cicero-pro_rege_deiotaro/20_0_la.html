<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quocum mihi amicitiam res publica conciliavit, hospitium voluntas utriusque coniunxit, familiaritatem
consuetudo attulit, summam vero necessitudinem
magna eius officia in me et in exercitum meum effecerunt: sed cum de illo laboro tum de multis amplissimis viris, quibus semel ignotum a te esse oportet, nec beneficium tuum in dubium vocari, nec haerere in animis hominum sollicitudinem sempiternam,
nec accidere ut quisquam te timere incipiat eorum, qui sint semel a te liberati timore.</p>
<p><span class="br"></span><span class="lineNumber">40</span><span class="br"></span>Non debeo, C. Caesar, quod fieri solet in tantis periculis, temptare quonam modo dicendo misericordiam
tuam commovere possim; nihil opus est: occurrere solet ipsa supplicibus et calamitosis, nullius oratione evocata. Propone tibi duos reges et id animo contemplare, quod oculis non potes: dabis profecto id misericordiae quod iracundiae denegavisti. Multa sunt monimenta clementiae tuae, sed maxima eorum incolumitates, quibus salutem dedisti; quae si in privatis gloriosa sunt, multo magis commemorabuntur
in regibus. Semper regium nomen in hac civitate sanctum fuit, sociorum vero regum et amicorum 
<span class="br"></span><span class="lineNumber">41</span><span class="br"></span>sanctissimum;</p>
</section>
<section class="div2">
<p>XV. quod nomen hi reges ne amitterent te victore timuerunt, retentum vero et a te confirmatum posteris etiam suis tradituros se esse confidunt. Corpora sua pro salute regum suorum hi




</p></section><notes></notes></section>