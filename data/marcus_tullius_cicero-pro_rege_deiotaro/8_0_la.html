<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

illo? Quis tectior<a class="footnoteLink" href="#note_LCL252_514_1" id="target_note_LCL252_514_1"><sup>1</sup></a>? Quis prudentior? Quamquam hoc loco Deiotarum non tam ingenio et prudentia quam fide et religione vitae defendendum puto. Nota tibi est hominis probitas, C. Caesar, noti mores, nota constantia. Cui porro, qui modo populi Romani nomen audivit, Deiotari integritas, gravitas, virtus, fides non audita est? Quod igitur facinus nec in hominem imprudentem caderet propter metum praesentis exitii, nec in facinorosum, nisi esset idem amentissimus, id vos et a viro optimo et ab homine
<span class="br"></span><span class="lineNumber">17</span><span class="br"></span>minime stulto cogitatum esse confingitis? At quam non modo non credibiliter, sed ne suspitiose quidem! “Cum” inquit “in castellum Blucium<a class="footnoteLink" href="#note_LCL252_514_2" id="target_note_LCL252_514_2"><sup>2</sup></a> venisses et domum regis, hospitis tui, devertisses, locus erat quidam, in quo erant ea composita, quibus te rex munerari constituerat: huc te e balneo, prius quam accumberes, ducere volebat; erant enim armati, qui te interficerent, in eo ipso loco conlocati.” En crimen, en causa, cur regem fugitivus, dominum servus accuset. Ego me hercules, Caesar, initio, cum est ad me ista causa delata, Phidippum medicum, servum regium, qui cum legatis missus esset, ab isto adulescente esse corruptum, hac sum suspitione percussus: medicum indicem subornavit; finget videlicet aliquod crimen veneni. Etsi a veritate





</p></section><notes><section class="footnotes"><ul><li class="note" id="note_LCL252_514_1"><a class="footnoteCrossrefLink" href="#target_note_LCL252_514_1" title="Click to highlight in text"><sup class="lineRef">1</sup>rectior <span class="italic">some <span class="sc">mss.</span></span></a></li><script type="text/javascript">document.getElementById('note_LCL252_514_1').style.display = "none";</script><li class="note" id="note_LCL252_514_2"><a class="footnoteCrossrefLink" href="#target_note_LCL252_514_2" title="Click to highlight in text"><sup class="lineRef">2</sup>Luceium <span class="italic"><span class="sc">mss.</span>, and in</span> § 21: <span class="italic">emended by edd. to</span> Blucium . . . Peium <span class="italic">to agree with Strabo xii.</span> 5. 2.</a></li><script type="text/javascript">document.getElementById('note_LCL252_514_2').style.display = "none";</script></ul></section></notes></section>