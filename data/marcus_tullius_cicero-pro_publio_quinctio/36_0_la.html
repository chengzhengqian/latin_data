<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aderunt autem homines nobilissimi ac potentissimi, ut eorum frequentiam et consessum non modo P. Quinctius, qui de capite decernit, sed quivis,
<span class="br"></span><span class="lineNumber">73</span><span class="br"></span>qui extra periculum sit, perhorrescat.‚Äù Haec est iniqua certatio, non illa, qua tu contra Alfenum equitabas<a class="footnoteLink" href="#note_LCL240_80_1" id="target_note_LCL240_80_1"><sup>1</sup></a>;
huic ne ubi consisteret quidem contra te locum reliquisti.</p>
<p>Quare aut doceas oportet Alfenum negasse se procuratorem esse, non deiecisse libellos, iudicium accipere noluisse, aut, cum haec ita facta sint, ex edicto te bona P. Quincti non possedisse concedas.</p>
</section>
<section class="div2">
<p>XXIII. Etenim si ex edicto possedisti, quaero, cur bona non venierint, cur ceteri sponsores et creditores
non convenerint; nemone fuit, cui deberet Quinctius? Fuerunt, et complures fuerunt, propterea
quod C. frater aliquantum aeris alieni reliquerat. Quid ergo est? Homines erant ab hoc omnes alienissimi, et iis debebatur, neque tamen quisquam inventus est tam insignite improbus, qui violare
<span class="br"></span><span class="lineNumber">74</span><span class="br"></span>P. Quincti existimationem absentis auderet; unus fuit, affinis, socius, necessarius, Sex. Naevius, qui, cum ipse ultro deberet, quasi eximio praemio sceleris exposito cupidissime contenderet, ut per se afflictum atque eversum propinquum suum non modo honeste partis bonis, verum etiam communi luce privaret. Ubi erant ceteri creditores? denique hoc tempore




</p></section><notes><section class="footnotes"><ul><li class="note" id="note_LCL240_80_1"><a class="footnoteCrossrefLink" href="#target_note_LCL240_80_1" title="Click to highlight in text"><sup class="lineRef">1</sup>velitabaris <span class="italic">Junta edition and <span class="sc">mss.</span></span></a></li><script type="text/javascript">document.getElementById('note_LCL240_80_1').style.display = "none";</script></ul></section></notes></section>