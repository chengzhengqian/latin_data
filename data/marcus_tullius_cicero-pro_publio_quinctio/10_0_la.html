<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p>VI. Obsecro, C. Aquili vosque, qui adestis in consilio,
ut diligenter attendatis, ut singulare genus fraudis et novam rationem insidiarum cognoscere
<span class="br"></span><span class="lineNumber">23</span><span class="br"></span>possitis. Ait se auctionatum esse in Gallia; quod sibi videretur, se vendidisse; curasse, ne quid sibi societas deberet; se iam neque vadari amplius neque vadimonium promittere; si quid agere secum velit Quinctius, non recusare. Hic cum rem Gallicanam cuperet revisere, hominem in praesentia non vadatur; ita sine vadimonio disceditur. Deinde Romae dies <span class="sc">xxx</span> fere Quinctius commoratur; cum ceteris quae habebat vadimonia, differt, ut expeditus in Galliam proficisci
<span class="br"></span><span class="lineNumber">24</span><span class="br"></span>posset; proficiscitur. Roma egreditur ante diem <span class="sc">ii</span><a class="footnoteLink" href="#note_LCL240_28_1" id="target_note_LCL240_28_1"><sup>1</sup></a> Kalend. Februarias Quinctius Scipione et Norbano coss. Quaeso, ut eum diem memoriae mandetis. L. Albius Sex. filius Quirina, vir bonus et cum primis honestus, una profectus est. Cum venissent ad Vada Volaterrana
quae nominantur, vident perfamiliarem Naevi, qui ex Gallia pueros venales isti adducebat, L. Publicium;
qui, ut Romam venit, narrat Naevio, quo in loco viderit Quinctium. Quod nisi ex Publicio narratum
Naevio esset, non tam cito res in contentionem
<span class="br"></span><span class="lineNumber">25</span><span class="br"></span>venisset. Tum Naevius pueros circum amicos dimittit, ipse suos necessarios ab atriis Liciniis et a faucibus macelli corrogat, ut ad tabulam Sextiam sibi adsint








</p></section><notes><section class="footnotes"><ul><li class="note" id="note_LCL240_28_1"><a class="footnoteCrossrefLink" href="#target_note_LCL240_28_1" title="Click to highlight in text"><sup class="lineRef">1</sup>ante diem <span class="sc">iv <span class="italic">mss.</span></span>; <span class="italic">cp.</span> ยง 57.</a></li><script type="text/javascript">document.getElementById('note_LCL240_28_1').style.display = "none";</script></ul></section></notes></section>