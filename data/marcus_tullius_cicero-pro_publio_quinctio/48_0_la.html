<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ea potest contra petulantiam me defendente obtinere, spes est etiam hunc miserum atque infelicem aliquando
tandem posse consistere. Sin et poterit Naevius id, quod libet, et ei libebit id, quod non licet, quid agendum est? qui deus appellandus est? cuius hominis fides imploranda est? qui denique questus, qui maeror dignus inveniri calamitate tanta potest?</p>
</section>
<section class="div2">
<p><span class="br"></span><span class="lineNumber">95</span><span class="br"></span>XXXI. Miserum est deturbari fortunis omnibus, miserius est iniuria: acerbum est ab aliquo circumveniri,
acerbius a propinquo: calamitosum est bonis everti, calamitosius cum dedecore: funestum est a forti atque honesto viro iugulari, funestius ab eo, cuius vox in praeconio quaestu prostitit: indignum est a pari vinci aut superiore, indignius ab inferiore atque humiliore: luctuosum est tradi alteri cum bonis, luctuosius inimico: horribile est causam capitis
<span class="br"></span><span class="lineNumber">96</span><span class="br"></span>dicere, horribilius priore loco dicere. Omnia circumspexit
Quinctius, omnia periclitatus est, C. Aquili; non praetorem modo, a quo ius impetraret, invenire non potuit, atque adeo ne unde arbitratu quidem suo postularet, sed ne amicos quidem Sex. Naevi, quorum saepe et diu ad pedes iacuit stratus obsecrans per
</p></section><notes></notes></section>