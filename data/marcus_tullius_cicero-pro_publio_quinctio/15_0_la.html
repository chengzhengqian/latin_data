<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

de fama fortunisque P. Quincti vides. Cum maiores ita constituerint., ut, qui pro capite diceret, is posteriore loco diceret, nos inaudita criminatione accusatorum priore loco causam dicere intellegis. Eos porro, qui defendere consuerunt, vides accusare, et ea ingenia converti ad perniciem, quae antea versabantur in salute atque auxilio ferendo. Illud etiam restiterat, quod hesterno die fecerunt, ut te in ius educerent, ut nobis tempus, quam diu diceremus, praestitueres; quam rem facile a praetore impetrassent, nisi tu, quod esset tuum ius et officium potestasque, docuisses. <span class="br"></span><span class="lineNumber">34</span><span class="br"></span>Neque nobis adhuc praeter te quisquam fuit, ubi nostrum ius contra illos obtineremus, neque illis umquam satis fuit illud obtinere, quod probari omnibus posset; ita sine iniuria potentiam levem atque inopem esse arbitrantur.</p>
</section>
<section class="div2">
<p>X. Verum quoniam tibi instat Hortensius, ut eas in consilium, a me postulat, ne dicendo tempus absumam,
queritur priore patrono causam defendente numquam perorari potuisse, non patiar istam manere suspicionem, nos rem iudicari nolle; nec illud mihi arrogabo, me posse causam commodius demonstrare, quam antea demonstrata sit, neque tamen tam multa verba faciam, propterea quod et ab illo, qui tum dixit, informata iam causa est et a me, qui neque




</p></section><notes></notes></section>