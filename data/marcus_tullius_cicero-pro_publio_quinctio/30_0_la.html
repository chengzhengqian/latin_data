<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="italic"><span class="sc">iudicio defensus non fuerit</span></span>. Ne id quidem. Quo tempore existimas oportuisse, Naevi, absentem Quinctium defendi aut quo modo? tum, cum postulabas,
ut bona possideres? Nemo adfuit; neque enim quisquam divinare poterat te postulaturum, neque quemquam attinebat id recusare, quod praetor
<span class="br"></span><span class="lineNumber">61</span><span class="br"></span>non fieri, sed ex edicto suo fieri iubebat. Qui locus igitur absentis defendendi procuratori primus datus est? Cum proscribebas. Ergo adfuit, non passus est, libellos deiecit Sex. Alfenus; qui primus erat officii gradus, servatus est a procuratore summa cum diligentia.</p>
<p>Videamus, quae deinde sint consecuta. Hominem P. Quincti deprehendis in publico, conaris abducere; non patitur Alfenus, vi tibi adimit, curat, ut domum reducatur. ad Quinctium. Hic quoque summe constat
procuratoris diligentis officium. Debere tibi dicis Quinctium, procurator negat; vadari vis, promittit;
in ius vocas, sequitur; iudicium postulas, non recusat. Quid aliud sit absentem defendi, ego non
<span class="br"></span><span class="lineNumber">62</span><span class="br"></span>intellego. At quis erat procurator? Credo aliquem electum<a class="footnoteLink" href="#note_LCL240_68_1" id="target_note_LCL240_68_1"><sup>1</sup></a> hominem egentem, litigiosum, improbum,





</p></section><notes><section class="footnotes"><ul><li class="note" id="note_LCL240_68_1"><a class="footnoteCrossrefLink" href="#target_note_LCL240_68_1" title="Click to highlight in text"><sup class="lineRef">1</sup><span class="italic">The reading of two <span class="sc">mss</span></span>.: <span class="italic">the rest have</span> eiectum.</a></li><script type="text/javascript">document.getElementById('note_LCL240_68_1').style.display = "none";</script></ul></section></notes></section>