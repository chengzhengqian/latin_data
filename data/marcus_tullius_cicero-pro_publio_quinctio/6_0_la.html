<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Itaque hercule haud mediocriter de communi, quodcumque poterat, ad se in privatam domum sevocabat; qua in re ita diligens erat, quasi ii, qui magna fide societatem gererent, arbitrium pro socio<a class="footnoteLink" href="#note_LCL240_20_1" id="target_note_LCL240_20_1"><sup>1</sup></a> condemnari solerent. Verum his de rebus non necesse habeo dicere ea, quae me P. Quinctius cupit commemorare; tametsi causa postulat, tamen, quia postulat, non flagitat, praeteribo.</p>
</section>
<section class="div2">
<p><span class="br"></span><span class="lineNumber">14</span><span class="br"></span>IV. Cum annos iam complures societas esset, et cum saepe suspectus Quinctio Naevius fuisset neque ita commode posset rationem reddere earum rerum, quas libidine, non ratione gesserat, moritur in Gallia Quinctius, cum adesset Naevius, et moritur repentino. Heredem testamento reliquit hunc P. Quinctium, ut, ad quem summus maeror morte sua veniebat, ad
<span class="br"></span><span class="lineNumber">15</span><span class="br"></span>eundem summus honos quoque perveniret. Quo mortuo, nec ita multo post, in Galliam proficiscitur Quinctius, ibi cum isto Naevio familiariter vivit. Annum fere una sunt, cum et de societate multa inter




</p></section><notes><section class="footnotes"><ul><li class="note" id="note_LCL240_20_1"><a class="footnoteCrossrefLink" href="#target_note_LCL240_20_1" title="Click to highlight in text"><sup class="lineRef">1</sup><span class="italic">According to some</span> arbitrium <span class="italic">is a gloss</span>: arbitrio <span class="italic">Hotman</span>: ad arbitrium <span class="italic">Manutius</span>: per arbitrum <span class="italic">Landgraf.</span></a></li><script type="text/javascript">document.getElementById('note_LCL240_20_1').style.display = "none";</script></ul></section></notes></section>