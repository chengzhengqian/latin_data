<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

eos periit, quos diligebat, tu, postquam, qui tibi erant amici, non poterant vincere, ut amici tibi essent, qui vincebant, effecisti.</p>
<p><span class="br"></span><span class="lineNumber">71</span><span class="br"></span>Quodsi tum par tibi ius cum Alfeno fuisse non putas, quia tamen aliquem contra te advocare poterat, quia magistratus aliqui reperiebatur, apud quem Alfeni causa consisteret, quid hoc tempore Quinctio statuendum
est? cui neque magistratus adhuc aequus inventus
est neque iudicium redditum est usitatum, non condicio, non sponsio, non denique ulla umquam intercessit
postulatio, mitto aequa, verum ante hoc tempus ne fando quidem audita. De re pecuniaria cupio contendere.—“Non licet.”—At ea controversia est.—“Nihil ad me attinet; causam capitis dicas oportet.”—Accusa, ubi ita necesse est.—“Non,”
inquit, “nisi tu ante novo modo priore loco dixeris.”—Dicendum necessario est.—“Praestituentur horae ad arbitrium nostrum, iudex ipse coercebitur.”—Quid
<span class="br"></span><span class="lineNumber">72</span><span class="br"></span>tum?—“Tu aliquem patronum invenies, hominem
antiqui officii, qui splendorem nostrum et gratiam neglegat; pro me pugnabit L. Philippus, eloquentia, gravitate. honore florentissimus civitatis, dicet Hortensius, excellens ingenio, nobilitate, existimatione,




</p></section><notes></notes></section>