<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Optime. De saltu deicitur Quinctiusâ€”quo die? possumus hoc quoque ex te audire? Quid taces? dic, inquam, diem. Pudet dicere; intellego; verum et sero et nequiquam pudet. Deicitur de saltu, C. Aquili, pridie Kalend. intercalares; biduo post aut, ut statim de iure aliquis cucurrerit, non toto triduo
<span class="br"></span><span class="lineNumber">80</span><span class="br"></span><span class="sc">dcc</span> milia passuum conficiuntur. O rem incredibilem! o cupiditatem inconsideratam! o nuntium volucrem! Administri et satellites Sex. Naevi Roma trans Alpes in Segusiavos biduo veniunt. O hominem fortunatum,
qui eius modi nuntios seu potius Pegasos habeat!</p>
</section>
<section class="div2">
<p>XXVI. Hic ego, si Crassi omnes cum Antoniis exsistant,
si tu, L. Philippe, qui inter illos florebas, hanc causam voles cum Hortensio dicere, tamen superior sim necesse est; non enim, quem ad modum putatis, omnia sunt in eloquentia; est quaedam tamen ita perspicua veritas, ut eam infirmare nulla res possit.
<span class="br"></span><span class="lineNumber">81</span><span class="br"></span>An, antequam postulasti, ut bona possideres, misisti, qui curaret, ut dominus de suo fundo a sua familia vi deiceretur? Utrumlibet elige; alterum incredibile est, alterum nefarium, et ante hoc tempus utrumque



</p></section><notes></notes></section>