<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

hora secunda postridie. Veniunt frequentes. Testificatur
iste <span class="sc">p. quinctium non stitisse et stitisse se</span>; tabulae maxime signis hominum nobilium consignantur,
disceditur. Postulat a Burrieno praetore Naevius, ut ex edicto bona possidere liceat; iussit bona proscribi eius, quicum familiaritas fuerat, societas erat, affinitas liberis istius vivis divelli nullo
<span class="br"></span><span class="lineNumber">26</span><span class="br"></span>modo poterat. Qua ex re intellegi facile potuit nullum esse officium tam sanctum atque sollemne, quod non avaritia comminuere ac violare soleat. Etenim si veritate amicitia, fide societas, pietate propinquitas
colitur, necesse est iste, qui amicum, socium, affinem fama ac fortunis spoliare conatus est, vanum se et perfidiosum et impium esse fateatur.
<span class="br"></span><span class="lineNumber">27</span><span class="br"></span>Libellos Sex. Alfenus, procurator P. Quincti, familiaris et propinquus Sex. Naevi, deicit, servulum unum, quem iste prehenderat, abducit, denuntiat sese procuratorem
esse, istum aequum esse famae fortunisque P. Quincti consulere et adventum eius exspectare; quod si facere nolit atque imbiberit eius modi rationibus
illum ad suas condiciones perducere, sese nihil precari et, si quid agere velit, iudicio defendere.
<span class="br"></span><span class="lineNumber">28</span><span class="br"></span>Haec dum Romae geruntur, Quinctius interea contra ius, consuetudinem, edicta praetorum de




</p></section><notes></notes></section>