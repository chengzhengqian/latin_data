<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

tibi praecepta dat. <span class="sc">eos ita videtur in possessione esse oportere.</span> Quo modo? <span class="sc">quod ibidem recte custodire poterunt, id ibidem custodiant</span>; <span class="sc">quod non poterunt</span>, <span class="sc">id auferre et abducere licebit.</span> Quid
tum? <span class="sc">dominum</span>, inquit, <span class="sc">invitum detrudere non placet.</span> Eum ipsum, qui fraudandi causa latitet, eum ipsum, quem iudicio nemo defenderit, eum ipsum, qui cum omnibus creditoribus suis male agat, <span class="br"></span><span class="lineNumber">85</span><span class="br"></span>invitum de praedio detrudi vetat. Proficiscenti tibi in possessionem praetor ipse, Sex. Naevi, palam dicit: “Ita possideto, ut tecum simul possideat Quinctius, ita possideto, ut Quinctio vis ne afferatur.” Quid? tu id quem ad modum observas? Mitto illud dicere, eum, qui non latitarit, cui Romae domus, uxor, liberi, procurator esset, eum, qui tibi vadimonium non deseruisset; haec omnia mitto; illud dico, dominum expulsum esse de praedio, domino a familia sua manus allatas esse ante suos Lares familiares; hoc dico . . .</p>
</section>
<section class="div2">
<p>XXVIII. . . . Naevium ne appellasse quidem Quinctium, cum simul esset et experiri posset cotidie; deinde quod omnia iudicia difficillima cum summa sua



</p></section><notes></notes></section>