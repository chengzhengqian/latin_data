<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quam fides iudicis consolabitur? Vixit enim semper inculte atque horride; natura tristi ac recondita fuit; non ad solarium, non in campo, non in conviviis versatus
est; id egit, ut amicos observantia, rem parsimonia
retineret; antiquam officii rationem dilexit, cuius splendor omnis his moribus obsolevit. At si in causa pari discedere inferior videretur, tamen esset non mediocriter conquerendum; nunc in causa superiore ne ut par quidem sit postulat, inferiorem esse se patitur dumtaxat usque eo, ne cum bonis, fama fortunisque omnibus Sex. Naevi cupiditati crudelitatique dedatur.</p>
</section>
<section class="div2">
<p><span class="br"></span><span class="lineNumber">60</span><span class="br"></span>XIX. Docui, quod primum pollicitus sum, C. Aquili, causam omnino, cur postularet, non fuisse, quod neque pecunia debebatur et, si maxime deberetur, commissum
nihil esset, quare ad istam rationem perveniretur.
Attende nunc ex edicto praetoris bona P. Quincti possideri nullo modo potuisse. Tracta<a class="footnoteLink" href="#note_LCL240_66_1" id="target_note_LCL240_66_1"><sup>1</sup></a> edictum. <span class="sc">Qui fraudationis causa latitarit.</span> Non est is Quinctius; nisi si latitant, qui ad negotium suum relicto procuratore proficiscuntur. <span class="sc">cui heres non exstabit.</span> Ne is quidem. <span class="sc">qui exsilii causa solum verterit.</span> Dici id non potest. <span class="italic"><span class="sc">Qui absens</span></span>
</p></section><notes><section class="footnotes"><ul><li class="note" id="note_LCL240_66_1"><a class="footnoteCrossrefLink" href="#target_note_LCL240_66_1" title="Click to highlight in text"><sup class="lineRef">1</sup>tractat <span class="italic"><span class="sc">mss</span></span>., <span class="italic">old edd.</span> tracta: recita <span class="italic">Manutius.</span></a></li><script type="text/javascript">document.getElementById('note_LCL240_66_1').style.display = "none";</script></ul></section></notes></section>