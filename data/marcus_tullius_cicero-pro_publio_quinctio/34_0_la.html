<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

si modo absentem defendebat per ius et per magistratum,
nihil ad rem arbitror pertinere.</p>
<p><span class="br"></span><span class="lineNumber">69</span><span class="br"></span>“Erat enim,” inquit, “illarum partium.” Quidni? qui apud te esset eductus; quem tu a puero sic instituisses,
ut nobili ne gladiatori quidem faveret. Si, quod tu semper summe cupisti, idem volebat Alfenus, ea re tibi cum eo par contentio non erat? “Bruti,”
inquit, “erat familiaris; itaque is intercedebat.”
Tu contra Burrieni, qui iniuriam decernebat, omnium denique illorum, qui tum et poterant per vim et scelus plurimum et, quod poterant, id audebant. An omnes tu istos vincere volebas, qui nunc, tu ut vincas, tanto opere laborant? Aude id dicere non palam, sed
<span class="br"></span><span class="lineNumber">70</span><span class="br"></span>ipsis, quos advocasti. Tametsi nolo eam rem commemorando
renovare, cuius omnino rei memoriam omnem tolli funditus ac deleri arbitror oportere;</p>
</section>
<section class="div2">
<p>XXII. unum illud dico: Si propter partium studium potens erat Alfenus, potentissimus Naevius; si fretus gratia postulabat aliquid iniquius Alfenus, multo iniquiora Naevius impetrabat. Neque enim inter studium vestrum quicquam, ut opinor, interfuit; ingenio,
vetustate,<a class="footnoteLink" href="#note_LCL240_76_1" id="target_note_LCL240_76_1"><sup>1</sup></a> artificio tu facile vicisti. Ut alia omittam, hoc satis est: Alfenus cum iis et propter



</p></section><notes><section class="footnotes"><ul><li class="note" id="note_LCL240_76_1"><a class="footnoteCrossrefLink" href="#target_note_LCL240_76_1" title="Click to highlight in text"><sup class="lineRef">1</sup>venustate <span class="italic">Turnebus.</span></a></li><script type="text/javascript">document.getElementById('note_LCL240_76_1').style.display = "none";</script></ul></section></notes></section>