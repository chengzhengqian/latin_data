<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

societatis omnibus decidisset et scisset sibi cum Quinctio controversiae nihil futurum. “Posterius,”
inquit, “ista videbimus,” Quinctius; “nunc hoc velim cures, si tibi videtur, quod dixisti.” Negat se alia ratione facturum; quod promisisset, non plus sua referre, quam si, cum auctionem<a class="footnoteLink" href="#note_LCL240_26_1" id="target_note_LCL240_26_1"><sup>1</sup></a> venderet,
<span class="br"></span><span class="lineNumber">20</span><span class="br"></span>domini iussu quidpiam promisisset. Destitutione illa perculsus Quinctius a Scapulis paucos dies aufert, in Galliam mittit, ut ea, quae proscripserat, venirent, deteriore tempore absens auctionatur, Scapulis difficiliore condicione dissolvit. Tum appellat ultro Naevium, ut, quoniam suspicaretur aliqua de re fore controversiam, videret, ut quam primum et quam
<span class="br"></span><span class="lineNumber">21</span><span class="br"></span>minima cum molestia tota res transigeretur. Dat iste amicum M. Trebellium, nos communem necessarium,
qui istius domi erat eductus, et quo utebatur iste plurimum, propinquum nostrum, Sex. Alfenum. Res convenire nullo modo poterat, propterea quod hic mediocrem iacturam facere cupiebat, iste mediocri
<span class="br"></span><span class="lineNumber">22</span><span class="br"></span>praeda contentus non erat. Itaque ex eo tempore
res esse in vadimonium coepit. Cum vadimonia saepe dilata essent, et cum aliquantum temporis in ea re esset consumptum neque quicquam profectum esset, venit ad vadimonium Naevius.</p>
</section><notes><section class="footnotes"><ul><li class="note" id="note_LCL240_26_1"><a class="footnoteCrossrefLink" href="#target_note_LCL240_26_1" title="Click to highlight in text"><sup class="lineRef">1</sup>auctione <span class="italic">Hotman.</span></a></li><script type="text/javascript">document.getElementById('note_LCL240_26_1').style.display = "none";</script></ul></section></notes></section>