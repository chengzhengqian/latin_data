<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p><span class="br"></span><span class="lineNumber">30</span><span class="br"></span>VIII. Venit Romam Quinctius, vadimonium sistit. Iste, homo acerrimus, bonorum possessor, expulsor, ereptor, annum et sex menses nihil petit, quiescit, condicionibus
hunc, quod potest, producit, a Cn. Dolabella denique praetore postulat, ut sibi Quinctius iudicatum solvi satis det ex formula: <span class="sc">quod ab eo petat</span>, <span class="sc">quoius
ex edicto praetoris bona dies xxx possessa sint.</span>
Non recusabat Quinctius, quin ita satis dare iuberet, si bona possessa essent ex edicto. Decernit (quam aequum, nihil dico, unum hoc dico: novum; et hoc ipsum tacuisse mallem, quoniam utrumque quivis intellegere potuit), sed iubet P. Quinctium sponsionem
cum Sex. Naevio facere: <span class="sc">si bona sua ex
edicto p. burrieni praetoris dies xxx possessa non
essent.</span> Recusabant, qui aderant tum Quinctio, demonstrabant de re iudicium fieri oportere, ut aut uterque inter se aut neuter satis daret; non necesse
<span class="br"></span><span class="lineNumber">31</span><span class="br"></span>esse famam alterius in iudicium venire. Clamabat




</p></section><notes></notes></section>