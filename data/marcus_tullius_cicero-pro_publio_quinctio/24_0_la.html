<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

adiumento et solacio sublevatur. Cuius vero bona venierunt, cuius non modo illae amplissimae fortunae, sed etiam victus vestitusque necessarius sub praeconem
cum dedecore subiectus est, is non modo ex numero vivorum exturbatur, sed, si fieri potest, infra etiam mortuos amandatur. Etenim mors honesta saepe vitam quoque turpem exornat, vita tam turpis
<span class="br"></span><span class="lineNumber">50</span><span class="br"></span>ne morti quidem honestae locum relinquit. Ergo hercule, cuius bona ex edicto possidentur, huius omnis fama et existimatio cum bonis simul possidetur? de quo libelli in celeberrimis locis proponuntur, huic ne perire quidem tacite obscureque conceditur? cui magistri fiunt et domini constituuntur, qui, qua lege et qua condicione pereat, pronuntient, de quo homine praeconis vox praedicat et pretium conficit, huic acerbissimum vivo videntique funus ducitur, si funus id habendum est, quo non amici conveniunt ad exsequias
cohonestandas, sed bonorum emptores ut carnifices ad reliquias vitae lacerandas et distrahendas.</p>
</section>
<section class="div2">
<p><span class="br"></span><span class="lineNumber">51</span><span class="br"></span>XVI. Itaque maiores nostri raro id accidere voluerunt,
praetores, ut considerate fieret, comparaverunt. Viri boni cum palam fraudantur, cum experiundi potestas non est, timide tamen et pedetemptim istuc descendunt vi ac necessitate coacti, inviti,




</p></section><notes></notes></section>