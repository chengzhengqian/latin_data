<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ubi sunt? Quis est, qui fraudationis causa latuisse dicat, quis, qui absentem defensum neget esse Quinctium?
<span class="br"></span><span class="lineNumber">75</span><span class="br"></span>Nemo invenitur. At contra omnes, quibuscum
ratio huic aut est aut fuit, adsunt, defendunt, fides huius multis locis cognita ne perfidia Sex. Naevi derogetur, laborant. In huius modi sponsionem testes dare oportebat ex eo numero, qui haec dicerent: Vadimonium mihi deseruit, me fraudavit, a me nominis eius, quod infitiatus esset, diem petivit; ego experiri non potui, latitavit, procuratorem nullum reliquit. Horum nihil dicitur. Parantur testes, qui haec dicant. Verum, opinor, viderimus, cum dixerint. Unum tamen hoc cogitent, ita se graves esse, ut, si veritatem volent retinere, gravitatem possint obtinere;
si eam neglexerint,<a class="footnoteLink" href="#note_LCL240_82_1" id="target_note_LCL240_82_1"><sup>1</sup></a> ita leves esse,<a class="footnoteLink" href="#note_LCL240_82_2" id="target_note_LCL240_82_2"><sup>2</sup></a> ut omnes intellegant non ad obtinendum mendacium, sed ad verum probandum auctoritatem adiuvare.</p>
</section>
<section class="div2">
<p><span class="br"></span><span class="lineNumber">76</span><span class="br"></span>XXIV. Ego haec duo quaero, primum qua ratione Naevius susceptum negotium non transegerit, hoc est cur bona, quae ex edicto possidebat, non vendiderit,
deinde cur ex tot creditoribus alius ad istam rationem
nemo accesserit, ut necessario confiteare neque tam temerarium quemquam fuisse, neque te ipsum id, quod turpissime suscepisses, perseverare et transigere
potuisse. Quid, si tu ipse, Sex. Naevi, statuisti




</p></section><notes><section class="footnotes"><ul><li class="note" id="note_LCL240_82_1"><a class="footnoteCrossrefLink" href="#target_note_LCL240_82_1" title="Click to highlight in text"><sup class="lineRef">1</sup>negligere <span class="italic">ed. Ven.</span></a></li><script type="text/javascript">document.getElementById('note_LCL240_82_1').style.display = "none";</script><li class="note" id="note_LCL240_82_2"><a class="footnoteCrossrefLink" href="#target_note_LCL240_82_2" title="Click to highlight in text"><sup class="lineRef">2</sup>sint <span class="italic"><span class="sc">mss</span></span>.: esse <span class="italic">Clark.</span></a></li><script type="text/javascript">document.getElementById('note_LCL240_82_2').style.display = "none";</script></ul></section></notes></section>