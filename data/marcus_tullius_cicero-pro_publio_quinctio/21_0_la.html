<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

iam tu potes liberatus discedere molestia, prope dicam, non minore quam Quinctius.</p>
<p><span class="br"></span><span class="lineNumber">45</span><span class="br"></span>Quid agimus, Hortensi? quid de hac condicione dicimus? Possumus aliquando depositis armis sine periculo fortunarum de re pecuniaria disceptare? possumus ita rem nostram persequi, ut hominis propinqui
caput incolume esse patiamur? possumus petitoris personam capere, accusatoris deponere? “Immo,” inquit, “abs te satis accipiam; ego autem tibi satis non dabo.”</p>
</section>
<section class="div2">
<p>XIV. Quis tandem nobis ista iura tam aequa discribit? quis hoc statuit, quod aequum sit in Quinctium, id iniquum esse in Naevium?
“Quincti bona,” inquit, “ex edicto praetoris possessa sunt.” Ergo, id ut confitear, postulas, ut, quod numquam factum esse iudicio defendimus, id, proinde quasi factum sit, nostro iudicio confirmemus?
<span class="br"></span><span class="lineNumber">46</span><span class="br"></span>Inveniri ratio, C. Aquili, non potest,w
ut ad suum quisque quam primum sine cuiusquam dedecore, infamia pernicieque perveniat? Profecto, si quid deberetur, peteret; non omnia iudicia fieri mallet quam unum illud, unde haec omnia nascuntur. Qui inter tot annos ne appellarit quidem Quinctium, cum potestas esset agendi cotidie, qui, quo tempore primum male agere coepit, in vadimoniis differendis tempus omne consumpserit, qui postea vadimonium quoque missum fecerit, hunc per insidias vi de agro communi deiecerit, qui, cum de re agendi nullo



</p></section><notes></notes></section>