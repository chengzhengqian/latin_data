<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aut C. Aquilius, talis vir, iuratus hoc ius in civitate constituat: cuius procurator non omnia iudicia acceperit,<a class="footnoteLink" href="#note_LCL240_72_1" id="target_note_LCL240_72_1"><sup>1</sup></a> quae quisque in verba postularit, cuius procurator
a praetore tribunos appellare ausus sit, eum non defendi, eius bona recte possideri posse, ei misero, absenti, ignaro fortunarum suarum omnia vitae ornamenta
per summum dedecus et ignominiam deripi
<span class="br"></span><span class="lineNumber">65</span><span class="br"></span>convenire. Quod si probari nemini potest, illud certe probari omnibus necesse est, defensum esse iudicio absentem Quinctium. Quod cum ita sit, ex edicto bona possessa non sunt. At enim tribuni plebis ne audierunt quidem. Fateor, si ita est, procuratorem decreto praetoris oportuisse parere. Quid? si M. Brutus intercessurum se dixit palam, nisi quid inter ipsum Alfenum et Naevium conveniret, videturne intercessisse appellatio tribunorum non morae, sed auxilii causa?</p>
</section>
<section class="div2">
<p><span class="br"></span><span class="lineNumber">66</span><span class="br"></span>XXI. Quid deinde fit? Alfenus, ut omnes intellegere
possent iudicio defendi Quinctium, ne qua subesse posset aliena aut ipsius officio aut huius existimatione
suspicio, viros bonos complures advocat, testatur isto audiente se pro communi necessitudine




</p></section><notes><section class="footnotes"><ul><li class="note" id="note_LCL240_72_1"><a class="footnoteCrossrefLink" href="#target_note_LCL240_72_1" title="Click to highlight in text"><sup class="lineRef">1</sup>acceperit <span class="italic">is inserted in the Aldine ed.</span> (1519).</a></li><script type="text/javascript">document.getElementById('note_LCL240_72_1').style.display = "none";</script></ul></section></notes></section>