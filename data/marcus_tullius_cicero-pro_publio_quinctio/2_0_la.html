<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

te egit, homo et in aliis causis exercitatus et in hac multum et saepe versatus, hoc tempore abest nova legatione impeditus, et ad me ventum est, qui ut summa haberem cetera, temporis quidem certe vix satis habui, ut rem tantam, tot controversiis implicatam,
<span class="br"></span><span class="lineNumber">4</span><span class="br"></span>possem cognoscere. Ita, quod mihi consuevit in ceteris causis esse adiumento, id quoque in hac causa deficit. Nam, quod minus ingenio possum, subsidium mihi diligentia comparavi<a class="footnoteLink" href="#note_LCL240_12_1" id="target_note_LCL240_12_1"><sup>1</sup></a>; quae quanta sit, nisi tempus et spatium datum sit, intellegi non potest. Quae quo plura sunt, C. Aquili, eo te et hos, qui tibi in consilio sunt, meliore mente nostra verba audire oportebit, ut multis incommodis veritas debilitata tandem aequitate talium virorum recreetur.
<span class="br"></span><span class="lineNumber">5</span><span class="br"></span>Quodsi tu iudex nullo praesidio fuisse videbere contra vim et gratiam solitudini atque inopiae, si apud hoc consilium ex opibus, non ex veritate causa pendetur, profecto nihil est iam sanctum atque sincerum in civitate, nihil, quod humilitatem cuiusquam gravitas et virtus iudicis consoletur. Certe aut apud te et hos, qui tibi adsunt, veritas valebit aut ex hoc loco repulsa vi et gratia locum, ubi consistat, reperire non poterit.</p>
</section>
<section class="div2">
<p>II. Non eo dico, C. Aquili, quo mihi veniat in dubium tua fides et constantia, aut quo non in his, quos tibi advocasti, viris lectissimis civitatis spem summam habere P. Quinctius debeat. Quid ergo





</p></section><notes><section class="footnotes"><ul><li class="note" id="note_LCL240_12_1"><a class="footnoteCrossrefLink" href="#target_note_LCL240_12_1" title="Click to highlight in text"><sup class="lineRef">1</sup>subsidio mihi diligentiam comparavi <span class="italic"><span class="sc">mss.</span></span>: subsidium . . . diligentia (<span class="italic">Quintilian</span>, Inst. Orat. xi. 1. 19).</a></li><script type="text/javascript">document.getElementById('note_LCL240_12_1').style.display = "none";</script></ul></section></notes></section>