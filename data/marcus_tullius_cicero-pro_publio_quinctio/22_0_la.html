<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

recusante potestas fuisset, sponsionem de probro facere maluerit, qui, cum revocetur ad id iudicium, unde haec nata sunt omnia, condicionem aequissimam
repudiet, fateatur se non pecuniam, sed vitam et sanguinem petere, is non hoc palam dicit: “Mihi si quid deberetur, peterem atque adeo iam pridem
<span class="br"></span><span class="lineNumber">47</span><span class="br"></span>abstulissem; nihil hoc tanto negotio, nihil tam invidioso
iudicio, nihil tam copiosa advocatione uterer, si petendum esset; extorquendum est invito atque ingratiis; quod non debet, eripiendum atque exprimendum
est; de fortunis omnibus P. Quinctius deturbandus est; potentes, diserti, nobiles omnes advocandi sunt; adhibenda vis est veritati, minae iactentur, pericula intendantur, formidines opponantur,
ut his rebus aliquando victus et perterritus ipse se dedat”? Quae mehercule omnia, cum, qui contra pugnent, video, et cum illum consessum considero, adesse atque impendere videntur neque vitari ullo modo posse; cum autem ad te, C. Aquili, oculos animumque rettuli, quo maiore conatu studioque aguntur, eo leviora infirmioraque existimo.</p>
<p><span class="br"></span><span class="lineNumber">48</span><span class="br"></span>Nihil igitur debuit, ut tu ipse praedicas. Quid, si debuisset? continuone causa fuisset cur a praetore



</p></section><notes></notes></section>