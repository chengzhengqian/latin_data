<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

postularet, nego ex edicto possidere potuisse, nego possedisse. Haec tria cum docuero, peroraro.</p>
</section>
<section class="div2">
<p><span class="br"></span><span class="lineNumber">37</span><span class="br"></span>XI. Non fuit causa, cur postulares. Qui hoc intellegi
potest? Quia Sex. Naevio neque ex societatis ratione neque privatim quicquam debuit Quinctius. Quis huic rei testis est? Idem, qui acerrimus adversarius;
in hanc rem te, te, inquam, testem, Naevi, citabo. Annum et eo diutius post mortem C. Quincti fuit in Gallia tecum simul Quinctius. Doce te petisse ab eo istam nescio quam innumerabilem
pecuniam, doce aliquando mentionem fecisse,
<span class="br"></span><span class="lineNumber">38</span><span class="br"></span>dixisse deberi; debuisse concedam. Moritur C. Quinctius, qui tibi, ut ais, certis nominibus grandem pecuniam debuit. Heres eius P. Quinctius in Galliam ad te ipsum venit in agrum communem, eo denique, ubi non modo res erat, sed ratio quoque omnis et omnes litterae. Quis tam dissolutus in re familiari fuisset, quis tam neglegens, quis tam tui, Sexte, dissimilis, qui, cum res ab eo, quicum contraxisset, recessisset et ad heredem pervenisset, non heredem, cum primum vidisset, certiorem faceret, appellaret, rationem afferret, si quid in controversiam veniret, aut intra parietes aut summo iure experiretur? Itane est? quod viri optimi faciunt, si qui suos propinquos ac necessarios caros et honestos esse atque haberi volunt, id Sex. Naevius non faceret, qui usque eo fervet ferturque avaritia, ut de suis commodis aliquam partem nolit<a class="footnoteLink" href="#note_LCL240_42_1" id="target_note_LCL240_42_1"><sup>1</sup></a> committere, ne quam




</p></section><notes><section class="footnotes"><ul><li class="note" id="note_LCL240_42_1"><a class="footnoteCrossrefLink" href="#target_note_LCL240_42_1" title="Click to highlight in text"><sup class="lineRef">1</sup><span class="italic"><span class="sc">mss.</span> vary between</span> velit <span class="italic">and</span> nolit.</a></li><script type="text/javascript">document.getElementById('note_LCL240_42_1').style.display = "none";</script></ul></section></notes></section>