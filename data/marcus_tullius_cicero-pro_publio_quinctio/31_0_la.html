<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

qui posset scurrae divitis cotidianum convicium sustinere.
Nihil minus; eques Romanus locuples, sui negotii bene gerens, denique is, quem, quotiens Naevius in Galliam profectus est, procuratorem Romae reliquit.</p>
</section>
<section class="div2">
<p>XX. Et audes, Sex. Naevi, negare absentem defensum esse Quinctium, cum eum defenderit
idem, qui te solebat? et, cum is iudicium acceperit pro Quinctio, cui tu et rem et famam tuam commendare proficiscens et concredere solebas, conaris hoc dicere, neminem exstitisse, qui Quinctium
iudicio defenderet?</p>
<p><span class="br"></span><span class="lineNumber">63</span><span class="br"></span>“Postulabam,” inquit, “ut satis daret.” Iniuria postulabas; ita videbare<a class="footnoteLink" href="#note_LCL240_70_1" id="target_note_LCL240_70_1"><sup>1</sup></a>; recusabat Alfenus.—“Ita,
verum praetor decernebat.”—Tribuni igitur appellabantur.—“Hic te,” inquit, “teneo; non est istud pati neque iudicio defendere, cum auxilium a tribunis petas.” Hoc ego, cum attendo, qua prudentia
sit Hortensius, dicturum esse eum non arbitror. Cum autem antea dixisse audio et causam ipsam considero, quid aliud dicere possit, non reperio. Fatetur enim libellos Alfenum deiecisse, vadimonium promisisse, iudicium quin acciperet in ea ipsa verba, quae Naevius edebat, non recusasse, ita tamen: more et instituto, per eum magistratum, qui auxilii causa
<span class="br"></span><span class="lineNumber">64</span><span class="br"></span>constitutus est. Aut haec facta non sint necesse est




</p></section><notes><section class="footnotes"><ul><li class="note" id="note_LCL240_70_1"><a class="footnoteCrossrefLink" href="#target_note_LCL240_70_1" title="Click to highlight in text"><sup class="lineRef">1</sup>iubebare <span class="italic">Hotman.</span></a></li><script type="text/javascript">document.getElementById('note_LCL240_70_1').style.display = "none";</script></ul></section></notes></section>