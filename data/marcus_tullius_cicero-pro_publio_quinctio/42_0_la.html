<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

est, suorum servorum manibus nuntio atque imperio tuo violatus esset. Corrigeres haec scilicet tu postea. De cuiusquam vita dicere audes, qui hoc concedas necesse est, ita te caecum cupiditate et avaritia fuisse, ut, cum, postea quid futurum esset, ignorares, accidere
autem multa possent, spem maleficii praesentis in incerto reliqui temporis eventu collocares? Atque haec perinde loquor, quasi ipso illo tempore, cum te praetor iussisset ex edicto possidere, si in possessionem misisses, debueris aut potueris P. Quinctium de possessione deturbare.</p>
</section>
<section class="div2">
<p><span class="br"></span><span class="lineNumber">84</span><span class="br"></span>XXVII. Omnia sunt, C. Aquili, eius modi, quivis ut perspicere possit in hac causa improbitatem et gratiam cum inopia et veritate contendere. Praetor te quem ad modum possidere iussit? Opinor, ex edicto. Sponsio quae in verba facta est? <span class="sc">si ex
edicto praetoris bona p. quincti possessa non sunt.</span>
Redeamus ad edictum. Id quidem quem ad modum iubet possidere? Numquid est causae, C. Aquili, quin, si longe aliter possedit, quam praetor edixit, iste ex edicto non possederit, ego sponsione vicerim? Nihil, opinor. Cognoscamus edictum. <span class="sc">qui ex edicto meo in possessionem venerint.</span> De te loquitur, Naevi, quem ad modum tu putas; ais enim te ex edicto venisse; tibi, quid facias, definit, te instituit,


</p></section><notes></notes></section>