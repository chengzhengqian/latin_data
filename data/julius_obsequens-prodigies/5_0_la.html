<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 588</span>lana ex arboribus nata. Terracinae in aede Minervae
mulieres tres, quae operatae sedebant, exanimatae. Ad lucum<a class="footnoteLink" href="#note_LCL404_246_1" id="target_note_LCL404_246_1"><sup>1</sup></a> Libitinae in statua equestri aenea ex ore et pede aqua manavit diu. Galli Ligures deleti.</p>
<p>Comitia cum ambitiosissime fierent et ob hoc senatus in Capitolio haberetur, milvus volans mustelam
raptam de cella Iovis in medio consessu patrum misit. Sub idem tempus aedes Salutis de caelo tacta. In colle Quirinali sanguis terra manavit. Lanuvii fax in caelo nocte conspecta. Fulmine pleraque discussa Cassini et sol per aliquot horas noctis visus. Teani Sidicini puer cum quattuor manibus et totidem pedibus natus. Urbe lustrata<a class="footnoteLink" href="#note_LCL404_246_2" id="target_note_LCL404_246_2"><sup>2</sup></a> pax domi forisque fuit.</p>
<h3> <span class="marginNote left"><span class="sc">a.u.c.</span> 589</span><span class="sc">Cn. Octavio</span> T. <span class="sc">Manlio coss</span>.</h3>
<p>13. Pestilentia fameque ita laboratum ut ex Sibyllinis populus circa compita sacellaque operaturus
sederit. In aede Penatium valvae nocte sua sponte adapertae, et lupi Esquiliis et in colle Quirinali
meridie apparuerunt exagitatique fuerunt. Urbe lustrata nihil triste accidit.</p>
</section><notes><section class="footnotes"><ul><li class="note" id="note_LCL404_246_1"><a class="footnoteCrossrefLink" href="#target_note_LCL404_246_1" title="Click to highlight in text"><sup class="lineRef">1</sup>lucum <span class="italic">Scheffer</span>: locum MS.</a></li><script type="text/javascript">document.getElementById('note_LCL404_246_1').style.display = "none";</script><li class="note" id="note_LCL404_246_2"><a class="footnoteCrossrefLink" href="#target_note_LCL404_246_2" title="Click to highlight in text"><sup class="lineRef">2</sup>lustrata <span class="italic">Stephanus</span>: strata MS.</a></li><script type="text/javascript">document.getElementById('note_LCL404_246_2').style.display = "none";</script></ul></section></notes></section>