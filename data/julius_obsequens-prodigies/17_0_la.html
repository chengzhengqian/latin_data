<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 640</span>infamiam virginibus et equestri ordini portendi,â€™
quia equi ornamenta dispersa erant. Tres uno tempore virgines Vestales nobilissimae cum aliquot equitibus Romanis incesti poenas subierunt. Aedes Veneri Verticordiae facta.</p>
<h3> <span class="marginNote left"><span class="sc">a.u.c.</span> 641</span>C. <span class="sc">Caecilio Cn. Papirio coss</span>.</h3>
<p>38. Albanus mons nocte ardere visus. Aedicula et signum de caelo tacta. Ara Salutis interrupta. Terra in Lucanis et Privernati late hiavit. In Gallia caelum ardere visum. Cimbri Teutonique Alpes transgressi foedam stragem Romanorum sociorumque fecerunt.</p>
<h3> <span class="marginNote left"><span class="sc">a.u.c.</span> 643</span>P. <span class="sc">Scipione</span> L. <span class="sc">Calpurnio coss</span>.</h3>
<p>39. Maxima pars urbis exusta cum aede Matris Magnae. Lacte per triduum pluit, hostiisque expiatum maioribus. Iugurthinum bellum exortum.</p>
</section><notes></notes></section>