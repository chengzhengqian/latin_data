<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 621</span>quo die periit, tristia neglexisse omina, cum domi et in Capitolio sacrificanti dira portenderentur, domoque exiens sinistro ad limen offenso pede decusserit pollicem, et corvi fragmentum tegulae ante pedes eius proiecerint<a class="footnoteLink" href="#note_LCL404_260_1" id="target_note_LCL404_260_1"><sup>1</sup></a> ex stillicidio. In lacu Romano lacte rivi manarunt. Lunae terra quattuor iugerum spatio in profundum abiit et mox de caverna lacum reddidit. Ardeae terra pluit. Minturnis lupus vigilem laniavit et inter tumultum effugit. Romae bubo et alia avis ignota visa. In aede Iunonis Reginae clausis per biduum valvis infantis vox audita. Scuta novo sanguine maculata. Puella quadrupes nata. In agro Ferentino androgynus natus et in flumen deiectus. Virgines ter novenae canentes urbem lustraverunt.</p>
<h3> <span class="marginNote left"><span class="sc">a.u.c.</span> 622</span>P. <span class="sc">Popillio</span> P. <span class="sc">Rupilio coss</span>.<a class="footnoteLink" href="#note_LCL404_260_2" id="target_note_LCL404_260_2"><sup>2</sup></a></h3>
<p>27b. In Italia multa milia servorum quae coniuraverant
aegre comprehensa et supplicio consumpta. In Sicilia fugitivi Romanos exercitus necaverunt. Numantia diruta.</p>
<h3> <span class="marginNote left"><span class="sc">a.u.c.</span> 624</span><span class="sc">Ap. Claudio</span> M. <span class="sc">Perperna coss</span>.</h3>
<p>28. Reate mulus cum quinque pedibus natus. Romae in Graecostasi<a class="footnoteLink" href="#note_LCL404_260_3" id="target_note_LCL404_260_3"><sup>3</sup></a> lacte pluit. Lupus et canis



</p></section><notes><section class="footnotes"><ul><li class="note" id="note_LCL404_260_1"><a class="footnoteCrossrefLink" href="#target_note_LCL404_260_1" title="Click to highlight in text"><sup class="lineRef">1</sup>proiecerint <span class="italic">Stephanus</span>: proiecerunt MS.</a></li><script type="text/javascript">document.getElementById('note_LCL404_260_1').style.display = "none";</script><li class="note" id="note_LCL404_260_2"><a class="footnoteCrossrefLink" href="#target_note_LCL404_260_2" title="Click to highlight in text"><sup class="lineRef">2</sup>P. Popillio P. Rupilio coss. <span class="italic">ad. Oudendorp</span>: <span class="italic">om.</span> MS.</a></li><script type="text/javascript">document.getElementById('note_LCL404_260_2').style.display = "none";</script><li class="note" id="note_LCL404_260_3"><a class="footnoteCrossrefLink" href="#target_note_LCL404_260_3" title="Click to highlight in text"><sup class="lineRef">3</sup>Graecostasi <span class="italic">Munker</span>: agro Cortasi MS.</a></li><script type="text/javascript">document.getElementById('note_LCL404_260_3').style.display = "none";</script></ul></section></notes></section>