<section class="div1 language" lang="la"><section class="div2">
<h3> <span class="marginNote left"><span class="sc">a.u.c.</span> 660</span>C. <span class="sc">Caelio</span><a class="footnoteLink" href="#note_LCL404_286_1" id="target_note_LCL404_286_1"><sup>1</sup></a> L. <span class="sc">Domitio coss</span>.</h3>
<p>51. Novemdiale sacrum fuit quod in Volsca gente lapidibus pluerat. Vulsiniis luna nova defecit et non nisi postero die hora tertia comparuit. Puella biceps, quadripes, quadrimana, gemina feminea natura mortua nata. Avis incendiaria visa occisaque. In Vestinis in villa lapidibus pluit. Fax in caelo apparuit et totum caelum ardere visum. Terra sanguine manavit et concrevit. Canes saxa tegulas vulgo roserunt. Faesulis ingens multitudo inter sepulcra lugubri veste, pallida facie interdiu ambulare gregatim visa. Per Nasicam Hispaniae principes qui rebellabant supplicio consumpti, urbibus dirutis.</p>
<h3> <span class="marginNote left"><span class="sc">a.u.c.</span> 661</span>C. <span class="sc">ValeRio</span> M. <span class="sc">Herennio coss</span>.</h3>
<p>52. Romae et circa fulmine pleraque decussa. Ancilla puerum unimanum peperit. Fregellis aedes Neptuni nocte patefacta. Maris vituli cum exta demerentur, gemini vitelli in alvo eius inventi. Arretii signum aeneum Mercurii sudavit. In Lucanis
gregem vervecum, cum pasceretur et nocte in stabulo, flamma circumdata nihil adussit. Carseolis
torrens sanguinis fluxit. Lupi urbem ingressi. Praeneste lana volitavit. In Apulia mula peperit.</p>
</section><notes><section class="footnotes"><ul><li class="note" id="note_LCL404_286_1"><a class="footnoteCrossrefLink" href="#target_note_LCL404_286_1" title="Click to highlight in text"><sup class="lineRef">1</sup>Caelio <span class="italic">Hearn</span>: Laelio MS.</a></li><script type="text/javascript">document.getElementById('note_LCL404_286_1').style.display = "none";</script></ul></section></notes></section>