<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 661</span>Milvus in aede Apollinis Romae comprehensus Herennio consuli bis immolanti caput iocineris defuit. In sacro novemdiali cena deae posita a cane adesa. antequam delibaretur. Vulsiniis prima luce flamma caelo emicare visa; cum in unum coisset, os flamma<a class="footnoteLink" href="#note_LCL404_288_1" id="target_note_LCL404_288_1"><sup>1</sup></a> ferrugineum ostendit, caelum visum discedere.<a class="footnoteLink" href="#note_LCL404_288_2" id="target_note_LCL404_288_2"><sup>2</sup></a> cuius hiatu vertices flammae apparuerunt. Lustrationibus prospere expiatum. Nam totus annus domi forisque tranquillus fuit.</p>
<h3> <span class="marginNote left"><span class="sc">a.u.c.</span> 662</span>C. <span class="sc">Claudio</span> M. <span class="sc">Perpenna coss</span>.</h3>
<p>53. Bubo in aede Fortunae Equestris comprehensus inter manus expiravit. Faesulis fremitus terrae auditus. Puer ex ancilla natus sine foramine naturae qua humor emittitur. Mulier duplici natura inventa. Fax in caelo visa. Bos locuta. Examen apium in culmine privatae domus consedit. Volaterris sanguinis
rivus manavit. Romae lacte pluit. Arretii duo androgyni inventi. Pullus gallinaceus quadripes natus. Fulmine pleraque icta. Supplicatio fuit. Populus Cereri et Proserpinae stipem tulit. Virgines viginti septem carmen canentes urbem lustraverunt. Maedorum<a class="footnoteLink" href="#note_LCL404_288_3" id="target_note_LCL404_288_3"><sup>3</sup></a> in Macedonia gens provinciam cruente vastavit.</p>
</section><notes><section class="footnotes"><ul><li class="note" id="note_LCL404_288_1"><a class="footnoteCrossrefLink" href="#target_note_LCL404_288_1" title="Click to highlight in text"><sup class="lineRef">1</sup>flamma <span class="italic">Oudendorp</span>: flammae MS.</a></li><script type="text/javascript">document.getElementById('note_LCL404_288_1').style.display = "none";</script><li class="note" id="note_LCL404_288_2"><a class="footnoteCrossrefLink" href="#target_note_LCL404_288_2" title="Click to highlight in text"><sup class="lineRef">2</sup>discedere <span class="italic">Scheffer</span>: descendere MS.</a></li><script type="text/javascript">document.getElementById('note_LCL404_288_2').style.display = "none";</script><li class="note" id="note_LCL404_288_3"><a class="footnoteCrossrefLink" href="#target_note_LCL404_288_3" title="Click to highlight in text"><sup class="lineRef">3</sup>Maedorum <span class="italic">Scheffer</span>: Medorum MS.</a></li><script type="text/javascript">document.getElementById('note_LCL404_288_3').style.display = "none";</script></ul></section></notes></section>