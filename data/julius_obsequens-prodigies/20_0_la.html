<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 650</span>Aruspicum responso populus stipem Cereri et Proserpinae
tulit. Virgines viginti septem dona canentes tulerunt. Luna interdiu cum stella ab hora tertia usque ad horam septimam apparuit. A fugitivis et desertoribus in Thurinis regiones vastatae. Cimbri Alpes transgressi post<a class="footnoteLink" href="#note_LCL404_276_1" id="target_note_LCL404_276_1"><sup>1</sup></a> Hispaniam vastatam iunxerunt se Teutonis. Lupus urbem intravit. Fulminis ictu vultures super turrem exanimati. Hora diei tertia solis defectus lucem obscuravit. Examen apium ante aedem Salutis consedit. In comitio lacte pluit. In Piceno tres soles visi. In agro Vulsiniensi flamma e terra orta caelumque visa contingere. In Lucanis duo agni equinis pedibus nati, alter siminino capite. In Tarquiniensi lactis rivi terra scaturienti exorti.<a class="footnoteLink" href="#note_LCL404_276_2" id="target_note_LCL404_276_2"><sup>2</sup></a> Aruspicum responso signa oleaginea duo armata statuta supplicatumque. In Macedonia Thraces subacti.</p>
<h3> <span class="marginNote left"><span class="sc">a.u.c.</span> 652</span>C. <span class="sc">Mario</span> Q. <span class="sc">Lutatio coss</span>.</h3>
<p>44. Novemdiale sacrum fuit, quod in Tuscis lapidibus
pluerat. Urbs aruspicum iussu lustrata. Hostiarum cinis per decemviros in mare dispersus, et per dies novem per magistratus circa omnia templa<a class="footnoteLink" href="#note_LCL404_276_3" id="target_note_LCL404_276_3"><sup>3</sup></a> et municipia pompa ducta supplicantum. Hastae Martis in regia sua sponte motae. Sanguine circa



</p></section><notes><section class="footnotes"><ul><li class="note" id="note_LCL404_276_1"><a class="footnoteCrossrefLink" href="#target_note_LCL404_276_1" title="Click to highlight in text"><sup class="lineRef">1</sup>post <span class="italic">Burmann</span>: per MS.</a></li><script type="text/javascript">document.getElementById('note_LCL404_276_1').style.display = "none";</script><li class="note" id="note_LCL404_276_2"><a class="footnoteCrossrefLink" href="#target_note_LCL404_276_2" title="Click to highlight in text"><sup class="lineRef">2</sup>exorti <span class="italic">Stephanus</span>: exorta MS.</a></li><script type="text/javascript">document.getElementById('note_LCL404_276_2').style.display = "none";</script><li class="note" id="note_LCL404_276_3"><a class="footnoteCrossrefLink" href="#target_note_LCL404_276_3" title="Click to highlight in text"><sup class="lineRef">3</sup>per magistratus circa omnia templa <span class="italic">Rossbach</span> cirea omnia templa per magistratus MS.: <span class="italic">fortasse</span> per <span class="italic">ante</span> municipia
<span class="italic">addendum Rossbach.</span></a></li><script type="text/javascript">document.getElementById('note_LCL404_276_3').style.display = "none";</script></ul></section></notes></section>