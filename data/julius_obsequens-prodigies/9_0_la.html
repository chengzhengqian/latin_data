<section class="div1 language" lang="la"><section class="div2">
<h3> <span class="marginNote left"><span class="sc">a.u.c.</span> 611</span><span class="sc">Appio Claudio</span> Q.<a class="footnoteLink" href="#note_LCL404_254_1" id="target_note_LCL404_254_1"><sup>1</sup></a> <span class="sc">Metello coss</span>.</h3>
<p>21. Amiterni puer tribus pedibus natus. Caurae sanguinis rivi e terra fluxerunt. Cum a Salassis illata clades esset Romanis, decemviri pronuntiaverunt se invenisse in Sibyllinis, quotiens bellum Gallis illaturi essent, sacrificari in eorum finibus oportere.</p>
<h3> <span class="marginNote left"><span class="sc">a.u.c.</span> 612</span>L. <span class="sc">Metello</span> Q. <span class="sc">Fabio Maximo coss</span>.</h3>
<p>22. Fames et pestilentia cum essent, per decemviros supplicatum. Lunae androgynus natus praecepto
aruspicum in mare deportatus. Tanta fuit Lunensibus pestilentia ut iacentibus in publicum passim cadaveribus, qui funerarent defuerint. In Macedonia exercitus Romanus proelio vexatus: adversus Viriathum dubie dimicavit.</p>
<h3> <span class="marginNote left"><span class="sc">a.u.c.</span> 614</span>Q.<a class="footnoteLink" href="#note_LCL404_254_2" id="target_note_LCL404_254_2"><sup>2</sup></a> <span class="sc">Caepione</span> C. <span class="sc">Laelio coss</span>.</h3>
<p>23. Praeneste et in Cephallenia signa de caelo
cecidisse visa. Mons Aetna ignibus abundavit.
Prodigium maioribus hostiis quadraginta expiatum.
Annus pacatus fuit Viriatho victo.</p>
</section><notes><section class="footnotes"><ul><li class="note" id="note_LCL404_254_1"><a class="footnoteCrossrefLink" href="#target_note_LCL404_254_1" title="Click to highlight in text"><sup class="lineRef">1</sup>Q. <span class="italic">Hearn</span>: P. MS.</a></li><script type="text/javascript">document.getElementById('note_LCL404_254_1').style.display = "none";</script><li class="note" id="note_LCL404_254_2"><a class="footnoteCrossrefLink" href="#target_note_LCL404_254_2" title="Click to highlight in text"><sup class="lineRef">2</sup>Q. <span class="italic">Oudendorp</span>: Gn. MS.</a></li><script type="text/javascript">document.getElementById('note_LCL404_254_2').style.display = "none";</script></ul></section></notes></section>