<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">ac velut infecto morbus crudescere caelo</span><span class="linebreak"></span>
<span class="line">incipiens primos pecudum depascitur artus,</span><span class="linebreak"></span>
<span class="line">mox populos urbesque rapit ventisque perustis</span><span class="linebreak"></span>
<span class="line">corruptos Stygiam pestem desudat in amnes:</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>sic avidus praedo iam non per singula saevit.</span><span class="linebreak"></span>
<span class="line">sed sceptris inferre minas omnique perempto</span><span class="linebreak"></span>
<span class="line">milite Romanas ardet prosternere vires,</span><span class="linebreak"></span>
<span class="line">iamque Getas Histrumque movet Scythiamque</span><span class="linebreak"></span>
<span class="line indent3">receptat</span><span class="linebreak"></span>
<span class="line">auxilio traditque suas hostilibus armis</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>relliquias. mixtis descendit Sarmata Dacis</span><span class="linebreak"></span>
<span class="line">et qui cornipedes in pocula vulnerat audax</span><span class="linebreak"></span>
<span class="line">Massagetes caesamque bibens Maeotin Alanus</span><span class="linebreak"></span>
<span class="line">membraque qui ferro gaudet pinxisse Gelonus,</span><span class="linebreak"></span>
<span class="line">Rufino collecta manus. vetat ille domari</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>innectitque moras et congrua tempora differt.</span><span class="linebreak"></span>
<span class="line">nam tua cum Geticas stravisset dextra catervas,</span><span class="linebreak"></span>
<span class="line">ulta ducis socii letum, parsque una maneret</span><span class="linebreak"></span>
<span class="line">debilior facilisque capi, tunc impius ille</span><span class="linebreak"></span>
<span class="line">proditor imperii coniuratusque Getarum</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>distulit instantes eluso principe pugnas</span><span class="linebreak"></span>
<span class="line">Hunorum laturus opem, quos adfore bello</span><span class="linebreak"></span>
<span class="line">norat et invisis mox se coniungere castris.</span><span class="linebreak"></span>
</p>
<p class="lineGroup">
<span class="line">Est genus extremos Scythiae vergentis in ortus</span><span class="linebreak"></span>
<span class="line">trans gelidum Tanain, quo non famosius ullum</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>Arctos alit. turpes habitus obscaenaque visu</span><span class="linebreak"></span>
<span class="line">corpora; mens duro numquam cessura labori;</span><span class="linebreak"></span>
<span class="line">praeda cibus, vitanda Ceres frontemque secari</span><span class="linebreak"></span>
</p></section><notes></notes></section>