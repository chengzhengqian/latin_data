<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">Maeonius, pulchro cum verteret omnia tactu;</span><span class="linebreak"></span>
<span class="line">sed postquam riguisse dapes fulvamque revinctos</span><span class="linebreak"></span>
<span class="line">in glaciem vidit latices, tum munus acerbum</span><span class="linebreak"></span>
<span class="line">sensit et inviso votum damnavit in auro.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>ergo animi victus “sequimur quocumque vocabis,</span><span class="linebreak"></span>
<span class="line">seu tu vir seu numen” ait, patriaque relicta</span><span class="linebreak"></span>
<span class="line">Eoas Furiae iussu tendebat ad arces</span><span class="linebreak"></span>
<span class="line">instabilesque olim Symplegadas et freta remis</span><span class="linebreak"></span>
<span class="line">inclita Thessalicis, celsa qua Bosphorus urbe</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>splendet et Odrysiis Asiam discriminat oris.</span><span class="linebreak"></span>
</p>
<p class="lineGroup">
<span class="line">Ut longum permensus iter ductusque maligno</span><span class="linebreak"></span>
<span class="line">stamine fatorum claram subrepsit in aulam,</span><span class="linebreak"></span>
<span class="line">ilicet ambitio nasci, discedere rectum,</span><span class="linebreak"></span>
<span class="line">venum cuncta dari; profert arcana, clientes</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>fallit et ambitos a principe vendit honores.</span><span class="linebreak"></span>
<span class="line">ingeminat crimen, commoti pectoris ignem</span><span class="linebreak"></span>
<span class="line">nutrit et exiguum stimulando vulnus acerbat.</span><span class="linebreak"></span>
<span class="line">ac velut innumeros amnes accedere Nereus</span><span class="linebreak"></span>
<span class="line">nescit et undantem quamvis hinc hauriat Histrum,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>hinc bibat aestivum septeno gurgite Nilum,</span><span class="linebreak"></span>
<span class="line">par semper similisque manet: sic fluctibus auri</span><span class="linebreak"></span>
<span class="line">expleri calor ille nequit. cuicumque monile</span><span class="linebreak"></span>
<span class="line">contextum gemmis aut praedia culta fuissent,</span><span class="linebreak"></span>
<span class="line">Rufino populandus erat, dominoque parabat</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>exitium fecundus ager; metuenda colonis</span><span class="linebreak"></span>
<span class="line">fertilitas: laribus pellit, detrudit avitis</span><span class="linebreak"></span>
</p></section><notes></notes></section>