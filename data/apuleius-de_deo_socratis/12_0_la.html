<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
aguntur, cano agmine, volatu perniciore. <span class="br"></span><span class="lineNumber">6</span><span class="br"></span>Nonne audis, quid super tonitru Lucretius facundissime disserat?</p>
<blockquote><p><span class="line">Principio tonitru quatiuntur caerula caeli</span><span class="linebreak"></span>
<span class="line">propterea quia concurrunt sublime volantes</span><span class="linebreak"></span>
<span class="line">aetheriae nubes contra pugnantibus ventis.</span><span class="linebreak"></span></p></blockquote>
</section>
<section class="div2">
<p>11. Quod si nubes sublime volitant, quibus omnis et exortus est terrenus et retro defluxus in terras, quid tandem censes daemonum corpora, quae sunt concretio<a class="footnoteLink" href="#note_LCL534_368_27" id="target_note_LCL534_368_27"><sup>27</sup></a> multo tanta subtilior? <span class="br"></span><span class="lineNumber">2</span><span class="br"></span>Non enim ex hac faeculenta nubecula et umida caligine conglobata, sicuti nubium genus est, sed ex illo purissimi<a class="footnoteLink" href="#note_LCL534_368_28" id="target_note_LCL534_368_28"><sup>28</sup></a> aeris liquido et sereno elemento coalita eoque nemini hominum temere visibilia, nisi divinitus speciem sui offerant, <span class="br"></span><span class="lineNumber">3</span><span class="br"></span>quod nulla in illis terrena soliditas locum luminis occuparit, quae nostris oculis possit obsistere, qua soliditate necessario offensa acies immoretur, <span class="br"></span><span class="lineNumber">4</span><span class="br"></span>sed fila corporum possident rara et splendida et tenuia usque adeo ut radios omnis nostri tuoris et raritate transmittant et<a class="footnoteLink" href="#note_LCL534_368_29" id="target_note_LCL534_368_29"><sup>29</sup></a> splendore reverberent et subtilitate frustrentur. <span class="br"></span><span class="lineNumber">5</span><span class="br"></span>Hinc est illa Homerica Minerva, quae mediis coetibus Graium cohibendo Achilli intervenit. Versum Graecum, si paulisper opperiamini, Latine enuntiabo—atque adeo hic sit impraesentiarum: Minerva igitur, ut dixi, Achilli moderando iussu Iunonis advenit:</p>
<blockquote><p><span class="line">soli perspicua est, aliorum nemo tuetur.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL534_368_27"><a class="footnoteCrossrefLink" href="#target_note_LCL534_368_27" title="Click to highlight in text"><sup class="lineRef">27</sup>concretio <span class="italic">Kronenberg</span>: concreta ω</a></li><script type="text/javascript">document.getElementById('note_LCL534_368_27').style.display = "none";</script><li class="note" id="note_LCL534_368_28"><a class="footnoteCrossrefLink" href="#target_note_LCL534_368_28" title="Click to highlight in text"><sup class="lineRef">28</sup>purissimi <span class="italic">scripsi</span>: purissimo ω</a></li><script type="text/javascript">document.getElementById('note_LCL534_368_28').style.display = "none";</script><li class="note" id="note_LCL534_368_29"><a class="footnoteCrossrefLink" href="#target_note_LCL534_368_29" title="Click to highlight in text"><sup class="lineRef">29</sup>et <span class="italic">omittunt mss. plerique</span></a></li><script type="text/javascript">document.getElementById('note_LCL534_368_29').style.display = "none";</script></ul></section></notes></section>