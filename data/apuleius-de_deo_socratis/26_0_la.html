<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
Haec omnia meus Socrates habuit et ideo cetera habere contempsit.</p>
</section>
<section class="div2">
<p>24. Quin igitur et tu ad studium sapientiae accingeris<a class="footnoteLink" href="#note_LCL534_396_60" id="target_note_LCL534_396_60"><sup>60</sup></a> vel properas saltem, ut nihil alienum in laudibus tuis audias, sed ut, qui te volet nobilitare, aeque laudet ut Accius Ulixen laudavit in Philocteta suo, in eius tragoediae principio?</p>
<blockquote><p><span class="line">Inclite, parva prodite patria,</span><span class="linebreak"></span>
<span class="line">nomine celebri claroque potens</span><span class="linebreak"></span>
<span class="line">pectore, Achivis classibus auctor,</span><span class="linebreak"></span>
<span class="line">gravis Dardaniis gentibus ultor,</span><span class="linebreak"></span>
<span class="line">Laertiade.</span><span class="linebreak"></span></p></blockquote>
<p class="noindent"><span class="br"></span><span class="lineNumber">2</span><span class="br"></span>Novissime patrem memorat. Ceterum omnes laudes eius viri audisti: nihil inde nec Laertes sibi nec Anticlia nec Arcisius vindicat: [nec]<a class="footnoteLink" href="#note_LCL534_396_61" id="target_note_LCL534_396_61"><sup>61</sup></a> tota, ut vides, laudis huius propria Vlixi possessio est. <span class="br"></span><span class="lineNumber">3</span><span class="br"></span>Nec aliud te in eodem Ulixe Homerus docet, qui semper ei comitem voluit esse prudentiam, quam poetico ritu Minervam nuncupavit. Igitur hac eadem comite omnia horrenda subiit, omnia adversa superavit. <span class="br"></span><span class="lineNumber">4</span><span class="br"></span>Quippe ea adiutrice Cyclopis specus introiit, sed egressus est; Solis boves vidit, sed abstinuit; ad inferos demeavit et ascendit; eadem sapientia comite Scyllam praeternavigavit nec ereptus est; Charybdi consaeptus est nec retentus est; Circae poculum bibit nec mutatus est; ad Lotophagos accessit nec remansit; Sirenas audiit nec accessit.<a class="footnoteLink" href="#note_LCL534_396_62" id="target_note_LCL534_396_62"><sup>62</sup></a></p>
</section><notes><section class="footnotes"><ul><li class="note" id="note_LCL534_396_60"><a class="footnoteCrossrefLink" href="#target_note_LCL534_396_60" title="Click to highlight in text"><sup class="lineRef">60</sup>accingeris <span class="italic">Lütjohann</span>: ingeris ω</a></li><script type="text/javascript">document.getElementById('note_LCL534_396_60').style.display = "none";</script><li class="note" id="note_LCL534_396_61"><a class="footnoteCrossrefLink" href="#target_note_LCL534_396_61" title="Click to highlight in text"><sup class="lineRef">61</sup>nec <span class="italic">del.</span> <span class="italic">Lütjohann</span></a></li><script type="text/javascript">document.getElementById('note_LCL534_396_61').style.display = "none";</script><li class="note" id="note_LCL534_396_62"><a class="footnoteCrossrefLink" href="#target_note_LCL534_396_62" title="Click to highlight in text"><sup class="lineRef">62</sup><span class="italic">Subscriptionem </span><span class="sc">apvlei platonici philosophi madavrensis de deo socratis liber explicit</span> <span class="italic">praebent </span>BMV (<span class="italic">om.</span> LIBER MV).</a></li><script type="text/javascript">document.getElementById('note_LCL534_396_62').style.display = "none";</script></ul></section></notes></section>