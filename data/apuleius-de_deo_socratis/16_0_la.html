<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent noindent">
beatos, quorum daemon bonus, id est animus, virtute perfectus est. <span class="br"></span><span class="lineNumber">3</span><span class="br"></span>Eum nostra lingua, ut ego interpretor, haud sciam an bono, certe quidem meo periculo, poteris “genium” vocare, quod is deus, qui est animus sui cuique, quamquam sit immortalis, tamen quodam modo cum homine gignitur, <span class="br"></span><span class="lineNumber">4</span><span class="br"></span>ut eae preces, quibus genium et genua precamur, coniunctionem nostram nexumque videantur mihi obtestari, corpus atque animum duobus nominibus comprehendentes, quorum communio et copulatio sumus.</p>
<p><span class="br"></span><span class="lineNumber">5</span><span class="br"></span>Est et secundo significatu species daemonum animus humanus emeritis stipendiis vitae corpori<a class="footnoteLink" href="#note_LCL534_376_34" id="target_note_LCL534_376_34"><sup>34</sup></a> suo abiurans; hunc vetere Latina lingua reperio “Lemurem” dictitatum. <span class="br"></span><span class="lineNumber">6</span><span class="br"></span>Ex hisce ergo Lemuribus qui posterorum suorum curam sortitus placato et quieto numine domum possidet, Lar dicitur familiaris; <span class="br"></span><span class="lineNumber">7</span><span class="br"></span>qui vero ob adversa vitae merita nullis [bonis]<a class="footnoteLink" href="#note_LCL534_376_35" id="target_note_LCL534_376_35"><sup>35</sup></a> sedibus, incerta vagatione ceu quodam exilio punitur, inane terriculamentum bonis hominibus, ceterum malis noxium, id genus plerique Larvas perhibent. <span class="br"></span><span class="lineNumber">8</span><span class="br"></span>Cum vero incertum est, quae cuique eorum sortitio evenerit, utrum Lar sit an Larva, nomine Manem deum nuncupant. <span class="br"></span><span class="lineNumber">9</span><span class="br"></span>Scilicet et honoris gratia dei vocabulum additum est, quippe tantum eos deos appellant, qui ex eodem numero iuste ac prudenter curriculo vitae gubernato pro numine 



</p></section><notes><section class="footnotes"><ul><li class="note" id="note_LCL534_376_34"><a class="footnoteCrossrefLink" href="#target_note_LCL534_376_34" title="Click to highlight in text"><sup class="lineRef">34</sup>corpori <span class="italic">ms. Pb</span>: corpore <span class="italic">mss.</span> <span class="italic">ceteri</span></a></li><script type="text/javascript">document.getElementById('note_LCL534_376_34').style.display = "none";</script><li class="note" id="note_LCL534_376_35"><a class="footnoteCrossrefLink" href="#target_note_LCL534_376_35" title="Click to highlight in text"><sup class="lineRef">35</sup>bonis <span class="italic">del. Markland</span></a></li><script type="text/javascript">document.getElementById('note_LCL534_376_35').style.display = "none";</script></ul></section></notes></section>