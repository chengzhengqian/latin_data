<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
postea ab hominibus praediti fanis et caerimoniis vulgo advertuntur, <span class="br"></span><span class="lineNumber">10</span><span class="br"></span>ut in Boeotia Amphiaraus, in Africa Mopsus, in Aegypto Osiris, alius alibi gentium, Aesculapius ubique.</p>
</section>
<section class="div2">
<p>16. Verum haec omnis distributio eorum daemonum fuit, qui quondam in corpore humano fuere. <span class="br"></span><span class="lineNumber">2</span><span class="br"></span>Sunt autem non posteriore numero, praestantiore longe dignitate, superius aliud, augustius genus daemonum, qui semper a corporis compedibus et nexibus liberi certis potestatibus curant, quorum e numero Somnus atque Amor diversam inter se vim possident, Amor vigilandi, Somnus soporandi. <span class="br"></span><span class="lineNumber">3</span><span class="br"></span>Ex hac igitur sublimiore daemonum copia Plato autumat singulis hominibus in vita agenda testes et custodes singulos<a class="footnoteLink" href="#note_LCL534_378_36" id="target_note_LCL534_378_36"><sup>36</sup></a> additos, qui nemini conspicui semper adsint, arbitri omnium non modo actorum verum etiam cogitatorum. <span class="br"></span><span class="lineNumber">4</span><span class="br"></span>At ubi vita edita remeandum est, eundem illum, qui nobis praeditus fuit, raptare ilico et trahere veluti custodiam suam ad iudicium atque illic in causa dicenda assistere, si qua commentiatur, redarguere, si qua vera dicat, asseverare; prorsus illius testimonio ferri sententiam.</p>
</section><notes><section class="footnotes"><ul><li class="note" id="note_LCL534_378_36"><a class="footnoteCrossrefLink" href="#target_note_LCL534_378_36" title="Click to highlight in text"><sup class="lineRef">36</sup>singulos <span class="italic">mss. HPa, </span>singulis <span class="italic">mss.</span> <span class="italic">ceteri</span></a></li><script type="text/javascript">document.getElementById('note_LCL534_378_36').style.display = "none";</script></ul></section></notes></section>