<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>Quapropter debet deus nullam perpeti vel odii vel amoris temporalem perfunctionem, et idcirco nec indignatione nec misericordia contingi, nullo angore contrahi, nulla alacritate gestire, sed ab omnibus animi passionibus liber nec dolere umquam, nec aliquando laetari, nec aliquid repentinum velle vel nolle.</p>
</section>
<section class="div2">
<p>13. Sed et haec cuncta et id genus cetera daemonum mediocritati rite congruunt. Sunt enim inter nos ac deos ut loco regionis ita ingenio mentis intersiti, habentes communem cum superis immortalitatem, cum inferis passionem. <span class="br"></span><span class="lineNumber">2</span><span class="br"></span>Nam proinde ut nos, pati possunt omnia animorum placamenta vel incitamenta, ut et ira incitentur et misericordia flectantur et donis inuitentur et precibus leniantur et contumeliis exasperentur et honoribus mulceantur, aliisque omnibus ad similem nobis modum varient. <span class="br"></span><span class="lineNumber">3</span><span class="br"></span>Quippe, ut fine comprehendam, daemones sunt genere animalia, ingenio rationabilia, animo passiva, corpore aeria, tempore aeterna. Ex his quinque, quae commemoravi, tria a principio eadem quae nobis sunt,<a class="footnoteLink" href="#note_LCL534_372_31" id="target_note_LCL534_372_31"><sup>31</sup></a> quartum proprium, postremum commune cum diis immortalibus habent, sed differunt ab his passione. <span class="br"></span><span class="lineNumber">4</span><span class="br"></span>Quae propterea passiva non absurde, ut arbitror, nominavi, quod sunt iisdem, quibus nos, turbationibus mentis obnoxii.</p>
</section>
<section class="div2">
<p>14. Unde etiam religionum diversis observationibus et sacrorum variis suppliciis fides impertienda est, esse nonnullos ex hoc divorum numero, qui nocturnis vel diurnis, promptis vel occultis, laetioribus vel tristioribus hostiis vel caerimoniis vel ritibus gaudeant, <span class="br"></span><span class="lineNumber">2</span><span class="br"></span>uti Aegyptia numina 

</p></section><notes><section class="footnotes"><ul><li class="note" id="note_LCL534_372_31"><a class="footnoteCrossrefLink" href="#target_note_LCL534_372_31" title="Click to highlight in text"><sup class="lineRef">31</sup>nobis sunt <span class="italic">Erdmann</span>: nobiscum <span class="italic">mss.</span></a></li><script type="text/javascript">document.getElementById('note_LCL534_372_31').style.display = "none";</script></ul></section></notes></section>