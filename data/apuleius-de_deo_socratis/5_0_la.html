<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
postremius. <span class="br"></span><span class="lineNumber">9</span><span class="br"></span>Sed nunc non de errorum disputatione, sed de naturae distributione disserimus.</p>
</section>
<section class="div2">
<p>4. Igitur homines ratione gaudentes,<a class="footnoteLink" href="#note_LCL534_354_12" id="target_note_LCL534_354_12"><sup>12</sup></a> oratione pollentes, immortalibus animis, moribundis membris, levibus et anxiis mentibus, brutis et obnoxiis corporibus, dissimilimis moribus, similibus erroribus, pervicaci audacia, pertinaci spe, <span class="br"></span><span class="lineNumber">2</span><span class="br"></span>casso labore, fortuna caduca, singillatim mortales, cunctim tamen [universo genere]<a class="footnoteLink" href="#note_LCL534_354_13" id="target_note_LCL534_354_13"><sup>13</sup></a> perpetui, vicissim sufficienda prole mutabiles, volucri tempore, tarda sapientia, cita morte, querula vita, terras incolunt.</p>
<p><span class="br"></span><span class="lineNumber">3</span><span class="br"></span>Habetis interim bina animalia: deos ab hominibus plurimum differentis loci sublimitate, vitae perpetuitate, naturae perfectione, nullo inter se propinquo communicatu, <span class="br"></span><span class="lineNumber">4</span><span class="br"></span>cum et habitacula summa ab infimis tanta intercapedo fastigii dispescat et vivacitas illic aeterna et indefecta sit, hic caduca et subsiciva, et ingenia illa ad beatitudinem sublimata sint, haec ad miserias infimata. <span class="br"></span><span class="lineNumber">5</span><span class="br"></span>Quid igitur? Nullone conexu natura se vinxit, sed in divinam et humanam partem &lt;hiul&gt;cam<a class="footnoteLink" href="#note_LCL534_354_14" id="target_note_LCL534_354_14"><sup>14</sup></a> se et interruptam ac veluti debilem passa est? <span class="br"></span><span class="lineNumber">6</span><span class="br"></span>Nam, ut idem Plato ait, nullus deus miscetur hominibus, sed hoc praecipuum eorum sublimitatis specimen est, quod nulla adtrectatione nostra contaminantur. <span class="br"></span><span class="lineNumber">7</span><span class="br"></span>Pars eorum tantummodo obtutu hebeti visuntur, ut sidera, de quorum adhuc et magnitudine et coloribus homines ambigunt, ceteri autem solo intellectu neque prompte noscuntur. <span class="br"></span><span class="lineNumber">8</span><span class="br"></span>Quod quidem mirari super diis immortalibus




</p></section><notes><section class="footnotes"><ul><li class="note" id="note_LCL534_354_12"><a class="footnoteCrossrefLink" href="#target_note_LCL534_354_12" title="Click to highlight in text"><sup class="lineRef">12</sup>gaudentes <span class="italic">Aug. </span>Civ. Dei<span class="italic"> 9.8</span>: plaudentes ω</a></li><script type="text/javascript">document.getElementById('note_LCL534_354_12').style.display = "none";</script><li class="note" id="note_LCL534_354_13"><a class="footnoteCrossrefLink" href="#target_note_LCL534_354_13" title="Click to highlight in text"><sup class="lineRef">13</sup>universo genere <span class="italic">del. Novák</span></a></li><script type="text/javascript">document.getElementById('note_LCL534_354_13').style.display = "none";</script><li class="note" id="note_LCL534_354_14"><a class="footnoteCrossrefLink" href="#target_note_LCL534_354_14" title="Click to highlight in text"><sup class="lineRef">14</sup>&lt;hiul&gt;cam se <span class="italic">Thomas</span>: cam se <span class="italic">vel </span>campse<span class="italic"> mss.</span></a></li><script type="text/javascript">document.getElementById('note_LCL534_354_14').style.display = "none";</script></ul></section></notes></section>