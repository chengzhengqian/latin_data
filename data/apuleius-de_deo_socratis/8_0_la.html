<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
&lt;terricolas&gt;<a class="footnoteLink" href="#note_LCL534_360_17" id="target_note_LCL534_360_17"><sup>17</sup></a> caelicolasque vectores hinc precum hinc donorum, qui ultro citro portant hinc petitiones inde suppetias ceu quidam utrisque interpretes et salutigeri. Per hos eosdem, ut Plato in Symposio autumat, cuncta denuntiata et magorum varia miracula omnesque praesagiorum species reguntur. <span class="br"></span><span class="lineNumber">4</span><span class="br"></span>Eorum quippe de numero praediti curant singuli [eorum],<a class="footnoteLink" href="#note_LCL534_360_18" id="target_note_LCL534_360_18"><sup>18</sup></a> proinde ut est cuique tributa provincia, vel somniis conformandis vel extis fissiculandis vel praepetibus gubernandis vel oscinibus erudiendis vel vatibus inspirandis vel fulminibus iaculandis vel nubibus coruscandis ceterisque adeo, per quae futura dinoscimus. <span class="br"></span><span class="lineNumber">5</span><span class="br"></span>Quae cuncta caelestium voluntate et numine et auctoritate, sed daemonum obsequio et opera et ministerio fieri arbitrandum est.</p>
</section>
<section class="div2">
<p>7. Horum enim munus atque opera atque cura est, ut Hannibali somnia orbitatem oculi comminentur, Flaminio extispicia periculum cladis praedicant, Attio Navio auguria miraculum cotis addicant; <span class="br"></span><span class="lineNumber">2</span><span class="br"></span>item ut nonnullis regni futuri signa praecurrant, ut Tarquinius Priscus aquila obumbretur ab apice, Seruius Tullius flamma colluminetur a 





</p></section><notes><section class="footnotes"><ul><li class="note" id="note_LCL534_360_17"><a class="footnoteCrossrefLink" href="#target_note_LCL534_360_17" title="Click to highlight in text"><sup class="lineRef">17</sup>terricolas <span class="italic">add. secunda manus in B</span></a></li><script type="text/javascript">document.getElementById('note_LCL534_360_17').style.display = "none";</script><li class="note" id="note_LCL534_360_18"><a class="footnoteCrossrefLink" href="#target_note_LCL534_360_18" title="Click to highlight in text"><sup class="lineRef">18</sup>eorum <span class="italic">del. Goldbacher</span></a></li><script type="text/javascript">document.getElementById('note_LCL534_360_18').style.display = "none";</script></ul></section></notes></section>