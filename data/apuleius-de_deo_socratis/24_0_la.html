<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 est. <span class="br"></span><span class="lineNumber">3</span><span class="br"></span>Plane quidem villas opipare exstruunt et domos ditissime exornant et familias numerosissime comparant. Sed in istis omnibus tanta affluentia rerum nihil est praeterquam ipse dominus pudendum, nec iniuria: cumulata enim habent, quae sedulo percolunt, ipsi autem horridi, indocti incultique circumeunt. <span class="br"></span><span class="lineNumber">4</span><span class="br"></span>Igitur illa spectes, in quae patrimonia sua profuderunt: amoenissima et exstructissima et ornatissima deprehendas, villas aemulas urbium conditas, domus vice templorum exornatas, familias numerosissimas et calamistratas, opiparam supellectilem, omnia affluentia, omnia opulentia, omnia ornata praeter ipsum dominum, <span class="br"></span><span class="lineNumber">5</span><span class="br"></span>qui solus Tantali vice in suis divitiis inops, egens, pauper non quidem fructum<a class="footnoteLink" href="#note_LCL534_392_56" id="target_note_LCL534_392_56"><sup>56</sup></a> illum fugitivum captat et fallacis undae sitit, sed verae beatitudinis, id est secundae vitae et prudentiae fortunatissimae, esurit et sitit, quippe non intellegit aeque divites spectari debere ut equos mercamur.</p>
</section>
<section class="div2">
<p>23. Neque enim in emendis equis phaleras consideramus et baltei polimina inspicimus et ornatissimae cervicis divitias contemplamur, si ex auro et argento et gemmis monilia variegata dependent, si plena artis ornamenta capiti et collo circumiacent, si frena caelata, si ephippia fucata, si cingula aurata sunt, <span class="br"></span><span class="lineNumber">2</span><span class="br"></span>sed istis omnibus exuviis amolitis equum ipsum nudum et solum corpus eius et animum contemplamur, ut sit et ad speciem honestus et ad cursuram vegetus et ad vecturam validus: <span class="br"></span><span class="lineNumber">3</span><span class="br"></span>iam primum in corpore si sit</p>
</section><notes><section class="footnotes"><ul><li class="note" id="note_LCL534_392_56"><a class="footnoteCrossrefLink" href="#target_note_LCL534_392_56" title="Click to highlight in text"><sup class="lineRef">56</sup>fructum <span class="italic">van Lennep apud Thomas</span>: fluentem Ï‰</a></li><script type="text/javascript">document.getElementById('note_LCL534_392_56').style.display = "none";</script></ul></section></notes></section>