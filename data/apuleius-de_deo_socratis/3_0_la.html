<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent noindent">
 et coronatum suda tempestate visimus, pictis noctibus severa gratia, torvo decore, <span class="br"></span><span class="lineNumber">5</span><span class="br"></span>suspicientes in hoc perfectissimo mundi, ut ait Ennius, clipeo miris fulguribus variata caelamina.</p>
<p><span class="br"></span><span class="lineNumber">6</span><span class="br"></span>Est aliud deorum genus, quod natura visibus nostris denegavit, nec non tamen intellectu eos rimabundi contemplamur, acie mentis acrius contemplantes. <span class="br"></span><span class="lineNumber">7</span><span class="br"></span>Quorum in numero sunt illi duodecim [numero]<a class="footnoteLink" href="#note_LCL534_350_8" id="target_note_LCL534_350_8"><sup>8</sup></a> situ nominum in duo versus ab Ennio coartati:</p>
<blockquote><p><span class="line">Iuno, Vesta, Minerua, Ceres, Diana, Venus, Mars,</span><span class="linebreak"></span>
<span class="line">Mercurius, Iovis, Neptunus, Vulcanus, Apollo,</span><span class="linebreak"></span></p></blockquote>
<p class="noindent"><span class="br"></span><span class="lineNumber">8</span><span class="br"></span>ceterique id genus, quorum nomina quidem sunt nostris auribus iam diu cognita, potentiae vero animis coniectatae per varias utilitates in vita agenda animadversas in iis rebus, quibus eorum singuli curant.</p>
</section>
<section class="div2">
<p>3. Ceterum profana philosophiae turba imperitorum, vana sanctitudinis, priva verae rationis, inops religionis, impos veritatis, scrupulosissimo culto, insolentissimo spretu deos neglegit, pars in superstitione, pars in contemptu timida vel tumida. <span class="br"></span><span class="lineNumber">2</span><span class="br"></span>Hos namque cunctos deos in sublimi aetheris vertice locatos, ab humana contagione procul discretos, plurimi sed non rite venerantur, omnes sed inscie metuunt, pauci sed impie diffitentur. <span class="br"></span><span class="lineNumber">3</span><span class="br"></span>Quos deos Plato existimat naturas incorporalis, animalis, neque fine 




</p></section><notes><section class="footnotes"><ul><li class="note" id="note_LCL534_350_8"><a class="footnoteCrossrefLink" href="#target_note_LCL534_350_8" title="Click to highlight in text"><sup class="lineRef">8</sup>numero <span class="italic">del. Baehrens</span></a></li><script type="text/javascript">document.getElementById('note_LCL534_350_8').style.display = "none";</script></ul></section></notes></section>