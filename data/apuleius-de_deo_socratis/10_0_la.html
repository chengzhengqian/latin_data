<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
elementum aeris, quod tanto spatio intersitum est, cassum ab omnibus, desertum a cultoribus suis natura pateretur, quin in eo quoque aeria animalia gignerentur, ut in igni flammida, in unda fluxa, in terra glebulenta? <span class="br"></span><span class="lineNumber">5</span><span class="br"></span>Nam quidem qui aves aeri attribuet, falsum sententiae meritissimo dixeris, quippe [quae aves]<a class="footnoteLink" href="#note_LCL534_364_23" id="target_note_LCL534_364_23"><sup>23</sup></a> nulla earum ultra Olympi verticem sublimatur, <span class="br"></span><span class="lineNumber">6</span><span class="br"></span>qui cum excellentissimus omnium perhibeatur, tamen altitudinem perpendiculo si metiare, ut geometrae autumant, &lt;decem&gt;<a class="footnoteLink" href="#note_LCL534_364_24" id="target_note_LCL534_364_24"><sup>24</sup></a> stadia altitudo fastigii non aequiperat, cum sit aeris agmen immensum usque ad citimam lunae helicem, quae porro aetheris sursum versus exordium est. <span class="br"></span><span class="lineNumber">7</span><span class="br"></span>Quid igitur tanta uis aeris, quae ab humillimis lunae anfractibus usque ad summum Olympi verticem interiacet? Quid tandem? Vacabitne animalibus suis atque erit ista naturae pars mortua ac debilis? <span class="br"></span><span class="lineNumber">8</span><span class="br"></span>Immo enim si sedulo advertas, ipsae quoque aves perterrestre<a class="footnoteLink" href="#note_LCL534_364_25" id="target_note_LCL534_364_25"><sup>25</sup></a> animal, non aerium rectius perhibeantur. Enim semper illis uictus omnis in terra, ibidem pabulum, ibidem cubile; tantum quod aera proximum terrae volitando transverberant, ceterum cum illis fessa sunt remigia pinnarum, terra ceu portus est.</p>
</section>
<section class="div2">
<p>9. Quod si manifestum flagitat ratio debere propria animalia etiam in aere intellegi, superest ut, quae tandem et cuiusmodi ea sint, disseramus. Igitur terrena nequaquam, devergant enim pondere, sed nec flammida, ne 




</p></section><notes><section class="footnotes"><ul><li class="note" id="note_LCL534_364_23"><a class="footnoteCrossrefLink" href="#target_note_LCL534_364_23" title="Click to highlight in text"><sup class="lineRef">23</sup>quae aves <span class="italic">del. Mercerus</span></a></li><script type="text/javascript">document.getElementById('note_LCL534_364_23').style.display = "none";</script><li class="note" id="note_LCL534_364_24"><a class="footnoteCrossrefLink" href="#target_note_LCL534_364_24" title="Click to highlight in text"><sup class="lineRef">24</sup>decem <span class="italic">add. Colvius</span></a></li><script type="text/javascript">document.getElementById('note_LCL534_364_24').style.display = "none";</script><li class="note" id="note_LCL534_364_25"><a class="footnoteCrossrefLink" href="#target_note_LCL534_364_25" title="Click to highlight in text"><sup class="lineRef">25</sup>perterrestre Ï‰: terrestre <span class="italic">B<sup>2</sup></span> <span class="italic">et edd. plerique</span></a></li><script type="text/javascript">document.getElementById('note_LCL534_364_25').style.display = "none";</script></ul></section></notes></section>