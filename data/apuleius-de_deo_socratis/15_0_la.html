<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
ferme plangoribus, Graeca plerumque choreis, barbara autem strepitu cymbalistarum et tympanistarum et choraularum. <span class="br"></span><span class="lineNumber">3</span><span class="br"></span>Itidem pro regionibus et cetera in sacris differunt longe varietate: pomparum agmina, mysteriorum silentia, sacerdotum officia, sacrificantium obsequia, item deorum effigiae et exuviae, templorum religiones et regiones, hostiarum cruores et colores. <span class="br"></span><span class="lineNumber">4</span><span class="br"></span>Quae omnia pro cuiusque more loci sollemnia et rata sunt, ut plerumque somniis et vaticinationibus et oraculis comperimus saepenumero indignata numina, si quid in sacris socordia vel superbia neglegatur. <span class="br"></span><span class="lineNumber">5</span><span class="br"></span>Cuius generis mihi exempla adfatim suppetunt, sed adeo celebrata et frequentata sunt ut nemo ea commemorare adortus sit, quin multo plura omiserit quam recensuerit. <span class="br"></span><span class="lineNumber">6</span><span class="br"></span>Idcirco supersedebo impraesentiarum in his rebus orationem occupare, quae si non apud omnis certam fidem, at certe penes cunctos notitiam promiscuam possident. <span class="br"></span><span class="lineNumber">7</span><span class="br"></span>Id potius praestiterit Latine dissertare, varias species daemonum philosophis perhiberi, quo liquidius et plenius de praesagio Socratis deque eius amico numine cognoscatis.</p>
</section>
<section class="div2">
<p>15. Nam quodam significatu et animus humanus etiam nunc in corpore situs daemon nuncupatur:</p>
<blockquote><p><span class="line">. . . Dine hunc ardorem mentibus addunt,<a class="footnoteLink" href="#note_LCL534_374_32" id="target_note_LCL534_374_32"><sup>32</sup></a></span><span class="linebreak"></span>
<span class="line">&lt;Euryale, an sua cuique deus fit dira cupido?&gt;<a class="footnoteLink" href="#note_LCL534_374_33" id="target_note_LCL534_374_33"><sup>33</sup></a></span><span class="linebreak"></span></p></blockquote>
<p class="noindent"><span class="br"></span><span class="lineNumber">2</span><span class="br"></span>Igitur et bona cupido animi bonus deus est. Unde nonnulli arbitrantur, ut iam prius dictum est, “eudaemonas” dici 




</p></section><notes><section class="footnotes"><ul><li class="note" id="note_LCL534_374_32"><a class="footnoteCrossrefLink" href="#target_note_LCL534_374_32" title="Click to highlight in text"><sup class="lineRef">32</sup>mentibus addunt <span class="italic">ms. P<sup>2</sup></span>: M. A. (<span class="italic">sic</span>) <span class="italic">mss.</span> <span class="italic">ceteri</span></a></li><script type="text/javascript">document.getElementById('note_LCL534_374_32').style.display = "none";</script><li class="note" id="note_LCL534_374_33"><a class="footnoteCrossrefLink" href="#target_note_LCL534_374_33" title="Click to highlight in text"><sup class="lineRef">33</sup>Euryale . . . cupido <span class="italic">add. ed. Rom.</span></a></li><script type="text/javascript">document.getElementById('note_LCL534_374_33').style.display = "none";</script></ul></section></notes></section>