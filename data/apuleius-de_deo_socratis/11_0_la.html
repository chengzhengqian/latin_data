<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
sursum versus calore rapiantur. <span class="br"></span><span class="lineNumber">2</span><span class="br"></span>Temperanda est ergo nobis pro loci medietate media natura, ut ex regionis ingenio sit etiam cultoribus eius ingenium. Cedo igitur mente formemus et gignamus animo id genus corporum texta, quae neque tam bruta quam terrea neque tam levia quam aetheria, <span class="br"></span><span class="lineNumber">3</span><span class="br"></span>sed quodam modo utrimque seiugata vel enim utrimque commixta sint, sive amolita seu modificata utriusque rei participatione: sed facilius ex utroque quam ex neutro intellegentur. <span class="br"></span><span class="lineNumber">4</span><span class="br"></span>Habeant igitur haec daemonum corpora et modicum ponderis, ne ad superna inscendant, &lt;et&gt;<a class="footnoteLink" href="#note_LCL534_366_26" id="target_note_LCL534_366_26"><sup>26</sup></a> aliquid levitatis, ne ad inferna praecipitentur.</p>
</section>
<section class="div2">
<p>10. Quod ne vobis videar poetico ritu incredibilia confingere, dabo primum exemplum huius libratae medietatis, neque enim procul ab hac corporis subtilitate nubes concretas videmus; <span class="br"></span><span class="lineNumber">2</span><span class="br"></span>quae si usque adeo leves forent ut ea quae omnino carent pondere, numquam infra iuga, ut saepenumero animadvertimus, gravatae caput editi montis ceu quibusdam curvis torquibus coronarent: <span class="br"></span><span class="lineNumber">3</span><span class="br"></span>porro si suapte natura spissae tam graves forent ut nulla illas vegetioris levitatis admixtio sublevaret, profecto non secus quam plumbi raudus et lapis suopte nisu caducae terris inliderentur. <span class="br"></span><span class="lineNumber">4</span><span class="br"></span>Nunc enimvero pendulae et mobiles huc atque illuc vice navium in aeris pelago ventis gubernantur, paululum immutantes proximitate et longinquitate. <span class="br"></span><span class="lineNumber">5</span><span class="br"></span>Quippe si aliquo umore fecundae sunt, veluti ad fetum edendum deorsus degrassantur, atque ideo umectiores humilius meant aquilo agmine, tractu segniore; sudis vero sublimior cursus est, cum lanarum velleribus similes 

</p></section><notes><section class="footnotes"><ul><li class="note" id="note_LCL534_366_26"><a class="footnoteCrossrefLink" href="#target_note_LCL534_366_26" title="Click to highlight in text"><sup class="lineRef">26</sup>et <span class="italic">add.</span> <span class="italic">B<sup>3</sup></span></a></li><script type="text/javascript">document.getElementById('note_LCL534_366_26').style.display = "none";</script></ul></section></notes></section>