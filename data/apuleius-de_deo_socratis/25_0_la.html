<section class="div1 language" lang="la"><header><hgroup><h1>APULEIUS</h1></hgroup></header><section class="div2">
<blockquote><p><span class="line">Argutum caput, brevis alvus obesaque terga</span><span class="linebreak"></span>
<span class="line">luxuriatque toris animosum pectus honesti;</span><span class="linebreak"></span></p></blockquote>
<p class="noindent">praeterea si</p>
<blockquote><p><span class="line">Duplex agitur per lumbos spina:</span><span class="linebreak"></span></p></blockquote>
<p class="noindent">volo enim non modo perniciter verum etiam molliter pervehat.</p>
<p><span class="br"></span><span class="lineNumber">4</span><span class="br"></span>Similiter igitur et in hominibus contemplandis noli illa aliena aestimare, sed ipsum hominem penitus considera, ipsum ut meum Socratem pauperem specta. Aliena autem voco, quae parentes pepererunt et quae fortuna largita est. <span class="br"></span><span class="lineNumber">5</span><span class="br"></span>Quorum nihil laudibus Socratis mei admisceo, nullam generositatem, nullam prosapiam, nullos longos natales, nullas invidiosas divitias, haec enim cuncta, ut dico, aliena sunt. <span class="br"></span><span class="lineNumber">6</span><span class="br"></span>Sat Porthaonio<a class="footnoteLink" href="#note_LCL534_394_57" id="target_note_LCL534_394_57"><sup>57</sup></a> gloriae est, qui talis fuit, ut eius nepotem non puderet. Igitur omnia similiter aliena numeres licebit. “Generosus est”: parentes laudas. “Dives est”: non credo fortunae. Nec magis ista adnumero. “Validus est”: aegritudine fatigabitur. “Pernix est”: stabit in senectute.<a class="footnoteLink" href="#note_LCL534_394_58" id="target_note_LCL534_394_58"><sup>58</sup></a> “Formosus est”: exspecta paulisper et non erit. <span class="br"></span><span class="lineNumber">7</span><span class="br"></span>“At enim bonis artibus doctus et adprime est eruditus et, quantum licet homini, sapiens et boni consultus.” <span class="br"></span><span class="lineNumber">8</span><span class="br"></span>Tandem aliquando ipsum virum laudas: hoc enim nec a patre hereditarium est nec &lt;a&gt;<a class="footnoteLink" href="#note_LCL534_394_59" id="target_note_LCL534_394_59"><sup>59</sup></a> casu pendulum nec a suffragio anniculum nec a corpore caducum nec ab aetate mutabile. 



</p></section><notes><section class="footnotes"><ul><li class="note" id="note_LCL534_394_57"><a class="footnoteCrossrefLink" href="#target_note_LCL534_394_57" title="Click to highlight in text"><sup class="lineRef">57</sup>sat Porthaonio <span class="italic">Beaujeu</span>: sateprothaonio ω</a></li><script type="text/javascript">document.getElementById('note_LCL534_394_57').style.display = "none";</script><li class="note" id="note_LCL534_394_58"><a class="footnoteCrossrefLink" href="#target_note_LCL534_394_58" title="Click to highlight in text"><sup class="lineRef">58</sup>est: stabit in senectute <span class="italic">Thomas</span>: estabit in senectutem <span class="italic">mss. plerique</span></a></li><script type="text/javascript">document.getElementById('note_LCL534_394_58').style.display = "none";</script><li class="note" id="note_LCL534_394_59"><a class="footnoteCrossrefLink" href="#target_note_LCL534_394_59" title="Click to highlight in text"><sup class="lineRef">59</sup>a <span class="italic">add. Koziol</span></a></li><script type="text/javascript">document.getElementById('note_LCL534_394_59').style.display = "none";</script></ul></section></notes></section>