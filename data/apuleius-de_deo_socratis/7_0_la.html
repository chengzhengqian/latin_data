<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>An ut [se]<a class="footnoteLink" href="#note_LCL534_358_15" id="target_note_LCL534_358_15"><sup>15</sup></a> ferocissimo Mezentio dextra et telum? Quippe haec sola advenerat, quibus propugnabat:</p>
<blockquote><p><span class="line">Dextra mihi deus et telum, quod missile libro.</span><span class="linebreak"></span></p></blockquote>
<p class="noindent"><span class="br"></span><span class="lineNumber">7</span><span class="br"></span>Apage sis tam cruentos deos, dextram caedibus fessam telumque sanguine robiginosum: utrumque idoneum non est propter quod adiures, neve per ista iuretur, cum sit summi deorum hic honor proprius. Nam et ius iurandum Iovis [iurandum]<a class="footnoteLink" href="#note_LCL534_358_16" id="target_note_LCL534_358_16"><sup>16</sup></a> dicitur, ut ait Ennius. <span class="br"></span><span class="lineNumber">8</span><span class="br"></span>Quid igitur censes? Iurabo per Iovem lapidem Romano vetustissimo ritu? Atque si Platonis vera sententia est, numquam se deum cum homine communicare, facilius me audierit lapis quam Iuppiter.</p>
</section>
<section class="div2">
<p>6. “Non usque adeo,” responderit enim Plato pro sententia sua mea voce, “non usque adeo,” inquit, “seiunctos et alienatos a nobis deos praedico, ut ne vota quidem nostra ad illos arbitrer pervenire; neque enim illos a cura rerum humanarum, sed contrectatione sola removi. <span class="br"></span><span class="lineNumber">2</span><span class="br"></span>Ceterum sunt quaedam divinae mediae potestates inter summum aethera et infimas terras in isto intersitae aeris spatio, per quas et desideria nostra et merita ad eos commeant.” <span class="br"></span><span class="lineNumber">3</span><span class="br"></span>Hos Graeci nomine daemonas nuncupant, inter 




</p></section><notes><section class="footnotes"><ul><li class="note" id="note_LCL534_358_15"><a class="footnoteCrossrefLink" href="#target_note_LCL534_358_15" title="Click to highlight in text"><sup class="lineRef">15</sup>se <span class="italic">del. ed. Rom.</span></a></li><script type="text/javascript">document.getElementById('note_LCL534_358_15').style.display = "none";</script><li class="note" id="note_LCL534_358_16"><a class="footnoteCrossrefLink" href="#target_note_LCL534_358_16" title="Click to highlight in text"><sup class="lineRef">16</sup>iurandum <span class="italic">del. Lütjohann</span></a></li><script type="text/javascript">document.getElementById('note_LCL534_358_16').style.display = "none";</script></ul></section></notes></section>