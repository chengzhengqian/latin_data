<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
ullo neque exordio, sed prorsus ac retro aeviternas, &lt;a&gt;<a class="footnoteLink" href="#note_LCL534_352_9" id="target_note_LCL534_352_9"><sup>9</sup></a> corporis contagione suapte natura remotas, ingenio ad summam beatitudinem perfecto, nullius extrarii boni participatione sed ex sese bonas et ad omnia competentia sibi promptu facili, simplici, libero, absoluto. <span class="br"></span><span class="lineNumber">4</span><span class="br"></span>Quorum parentem, qui omnium rerum dominator atque auctor est, solutum ab omnibus nexibus patiendi aliquid gerendive, nulla vice ad alicuius rei munia obstrictum, cur ego nunc dicere exordiar, <span class="br"></span><span class="lineNumber">5</span><span class="br"></span>cum Plato caelesti facundia praeditus, aequiperabilia diis immortalibus disserens, frequentissime praedicet hunc solum maiestatis incredibili quadam nimietate et ineffabili non posse penuria sermonis humani quavis oratione vel modice comprehendi, <span class="br"></span><span class="lineNumber">6</span><span class="br"></span>vix sapientibus viris, cum se vigore animi, quantum licuit, a corpore removerunt, intellectum huius dei, id quoque interdum, velut in artissimis tenebris rapidissimo coruscamine lumen candidum intermicare?</p>
<p><span class="br"></span><span class="lineNumber">7</span><span class="br"></span>Missum igitur hunc locum faciam, in quo non mihi [quidem]<a class="footnoteLink" href="#note_LCL534_352_10" id="target_note_LCL534_352_10"><sup>10</sup></a> tantum, sed ne Platoni quidem meo quiverunt ulla verba pro amplitudine rei suppetere, ac iam rebus mediocritatem meam [in]<a class="footnoteLink" href="#note_LCL534_352_11" id="target_note_LCL534_352_11"><sup>11</sup></a> longe superantibus receptui canam tandemque orationem de caelo in terram devocabo. <span class="br"></span><span class="lineNumber">8</span><span class="br"></span>In qua praecipuum animal homines sumus, quamquam plerique se incuria verae disciplinae ita omnibus erroribus ac piacularibus depravaverint, sceleribus imbuerint, et prope exesa mansuetudine generis sui immane efferarint, ut possit videri nullum animal in terris homine 



</p></section><notes><section class="footnotes"><ul><li class="note" id="note_LCL534_352_9"><a class="footnoteCrossrefLink" href="#target_note_LCL534_352_9" title="Click to highlight in text"><sup class="lineRef">9</sup>a <span class="italic">add. LÃ¼tjohann</span></a></li><script type="text/javascript">document.getElementById('note_LCL534_352_9').style.display = "none";</script><li class="note" id="note_LCL534_352_10"><a class="footnoteCrossrefLink" href="#target_note_LCL534_352_10" title="Click to highlight in text"><sup class="lineRef">10</sup>quidem <span class="italic">del. Colvius</span></a></li><script type="text/javascript">document.getElementById('note_LCL534_352_10').style.display = "none";</script><li class="note" id="note_LCL534_352_11"><a class="footnoteCrossrefLink" href="#target_note_LCL534_352_11" title="Click to highlight in text"><sup class="lineRef">11</sup>in <span class="italic">del. Goldbacher</span></a></li><script type="text/javascript">document.getElementById('note_LCL534_352_11').style.display = "none";</script></ul></section></notes></section>