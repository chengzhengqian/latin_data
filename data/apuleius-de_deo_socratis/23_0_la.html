<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
et sciant non alia re quam animo vivi nec fieri posse quin, ut optime vivas, animus colendus sit, tamen animum suum non colant. <span class="br"></span><span class="lineNumber">3</span><span class="br"></span>At si quis velit acriter cernere, oculi curandi sunt, quibus cernitur; si velis perniciter currere, pedes curandi sunt, quibus curritur; itidem si pugillare valde velis, brachia vegetanda sunt, quibus pugillatur; similiter in omnibus ceteris membris sua cuique cura pro studio est. <span class="br"></span><span class="lineNumber">4</span><span class="br"></span>Quod cum omnes facile perspiciant, nequeo satis mecum reputare et proinde, ut res est, admirari cur non etiam animum suum ratione excolant. <span class="br"></span><span class="lineNumber">5</span><span class="br"></span>Quae quidem ratio vivendi omnibus aeque necessaria est, non ratio pingendi nec ratio psallendi, quas quivis bonus vir sine ulla animi vituperatione, sine turpitudine, sine labe<a class="footnoteLink" href="#note_LCL534_390_55" id="target_note_LCL534_390_55"><sup>55</sup></a> contempserit. <span class="br"></span><span class="lineNumber">6</span><span class="br"></span>Nescio ut Ismenias tibiis canere, sed non pudet me tibicinem non esse; nescio ut Apelles coloribus pingere, sed non pudet me non esse significem; itidem in ceteris artibus, ne omnis persequar, licet tibi nescire, nec pudet.</p>
</section>
<section class="div2">
<p>22. Enimvero dic, sodes: “nescio bene vivere, ut Socrates, ut Plato, ut Pythagoras vixerunt, nec pudet me nescire bene vivere”; numquam hoc dicere audebis. Sed cumprimis mirandum est, quod ea, quae minime videri volunt nescire, discere tamen neglegunt et eiusdem artis disciplinam simul et ignorantiam detrectant. <span class="br"></span><span class="lineNumber">2</span><span class="br"></span>Igitur cotidiana eorum aera dispungas, invenias in rationibus multa prodige profusa et in semet nihil, in sui dico daemonis cultum, qui cultus non aliud quam philosophiae sacramentum


</p></section><notes><section class="footnotes"><ul><li class="note" id="note_LCL534_390_55"><a class="footnoteCrossrefLink" href="#target_note_LCL534_390_55" title="Click to highlight in text"><sup class="lineRef">55</sup>labe <span class="italic">ed. Rom.</span>: labore ω</a></li><script type="text/javascript">document.getElementById('note_LCL534_390_55').style.display = "none";</script></ul></section></notes></section>