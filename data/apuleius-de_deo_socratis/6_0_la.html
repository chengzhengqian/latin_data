<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 nequaquam congruerit, cum alioquin et inter homines, qui fortunae munere opulenti elatus et usque ad regni nutabilem suggestum et pendulum tribunal evectus est, raro aditu sit, longe remotis arbitris in quibusdam dignitatis suae penetralibus degens: <span class="br"></span><span class="lineNumber">9</span><span class="br"></span>parit enim conversatio contemptum, raritas conciliat admirationem.</p>
</section>
<section class="div2">
<p>5. “Quid igitur, orator,” obiecerit aliqui, “post istam caelestem quidem sed paene inhumanam tuam sententiam faciam, si omnino homines a diis immortalibus procul repelluntur atque ita in haec terrae tartara relegantur, <span class="br"></span><span class="lineNumber">2</span><span class="br"></span>ut omnis sit illis adversus caelestes deos communio denegata, nec quisquam eos e caelitum numero velut pastor vel equiso vel busequa ceu balantium vel hinnientium vel mugientium greges intervisat, qui ferocibus moderetur, morbidis medeatur, egenis opituletur? <span class="br"></span><span class="lineNumber">3</span><span class="br"></span>Nullus, inquis, deus humanis rebus intervenit: cui igitur preces allegabo? Cui votum nuncupabo? Cui victimam caedam? Q<span class="br"></span><span class="lineNumber">4</span><span class="br"></span>uem miseris auxiliatorem, quem fautorem bonis, quem adversatorem malis in omni vita ciebo? Quem denique, quod frequentissimum est, iuri iurando arbitrum adhibebo? <span class="br"></span><span class="lineNumber">5</span><span class="br"></span>An ut Vergilianus Ascanius</p>
<blockquote><p><span class="line">per caput hoc iuro, per quod pater ante solebat?”</span><span class="linebreak"></span></p></blockquote>
<p>At enim, o Iule, pater tuus hoc iure iurando uti poterat inter Troianos stirpe cognatos et fortasse an inter Graecos proelio cognitos; at enim inter Rutulos recens cognitos si nemo huic capiti crediderit, quis pro te deus fidem dicet? 
</p></section><notes></notes></section>