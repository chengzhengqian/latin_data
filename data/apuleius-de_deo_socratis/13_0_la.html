<section class="div1 language" lang="la"><header><hgroup><h1>APULEIUS</h1></hgroup></header><section class="div2">
<p class="noindent"><span class="br"></span><span class="lineNumber">6</span><span class="br"></span>Hinc et illa Vergiliana Iuturna, quae mediis milibus auxiliabunda fratri conversatur</p>
<blockquote><p><span class="line">miscetque viris neque cernitur ulli,</span><span class="linebreak"></span></p></blockquote>
<p class="noindent">prorsus quod Plautinus miles super clipeo suo gloriatur,</p>
<blockquote><p><span class="line">praestringens oculorum aciem hostibus.</span><span class="linebreak"></span></p></blockquote>
</section>
<section class="div2">
<p>12. Ac ne ceteros longius persequar, ex hoc ferme daemonum numero poetae solent haudquaquam procul a veritate osores et amatores quorundam hominum deos fingere: <span class="br"></span><span class="lineNumber">2</span><span class="br"></span>hos prosperare et evehere, illos contra adversari et affligere; igitur et misereri et indignari et angi et laetari omnemque humani animi faciem pati, simili motu cordis et salo mentis ad omnes cogitationum aestus fluctuare. <span class="br"></span><span class="lineNumber">3</span><span class="br"></span>Quae omnes turbelae tempestatesque procul a deorum caelestium tranquillitate exulant; cuncti enim caelites semper eodem statu mentis aeterna aequabilitate potiuntur, <span class="br"></span><span class="lineNumber">4</span><span class="br"></span>qui numquam illis nec ad dolorem versus nec ad voluptatem finibus suis pellitur, nec quoquam a sua perpetua secta ad quempiam subitum habitum demoveturâ€”nec alterius vi, nam nihil est deo potentius, neque suapte natura,<a class="footnoteLink" href="#note_LCL534_370_30" id="target_note_LCL534_370_30"><sup>30</sup></a> nam nihil est deo perfectius. <span class="br"></span><span class="lineNumber">5</span><span class="br"></span>Porro autem qui potest videri perfectus fuisse, qui a priore statu ad alium rectiorem statum migrat, cum praesertim nemo sponte capessat nova, nisi quem paenituit priorum? Non potest enim subsequi illa mutata ratio sine praecedentium infirmatione.


</p></section><notes><section class="footnotes"><ul><li class="note" id="note_LCL534_370_30"><a class="footnoteCrossrefLink" href="#target_note_LCL534_370_30" title="Click to highlight in text"><sup class="lineRef">30</sup>natura <span class="italic">mss. AGRP,</span> sponte <span class="italic">ceteri</span></a></li><script type="text/javascript">document.getElementById('note_LCL534_370_30').style.display = "none";</script></ul></section></notes></section>