<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">15</span><span class="br"></span>huc adhibe vultus, et in una parce duobus!</span><span class="linebreak"></span>
<span class="line indent2">nam vitam dominae tu dabis, illa mihi.</span><span class="linebreak"></span>
<span class="line">saepe tibi sedit certis operata diebus,</span><span class="linebreak"></span>
<span class="line indent2">qua cingit laurus Gallica turma tuas.</span><span class="linebreak"></span>
<span class="line">Tuque laborantes utero miserata puellas,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>quarum tarda latens corpora tendit onus,</span><span class="linebreak"></span>
<span class="line">lenis ades precibusque meis fave, Ilithyia!</span><span class="linebreak"></span>
<span class="line indent2">digna est, quam iubeas muneris esse tui.</span><span class="linebreak"></span>
<span class="line">ipse ego tura dabo fumosis candidus aris,</span><span class="linebreak"></span>
<span class="line indent2">ipse feram ante tuos munera vota pedes.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>adiciam titulum: “servata Naso Corinna!”</span><span class="linebreak"></span>
<span class="line indent2">tu modo fac titulo muneribusque locum.</span><span class="linebreak"></span>
<span class="line">Si tamen in tanto fas est monuisse timore,</span><span class="linebreak"></span>
<span class="line indent2">hac tibi sit pugna dimicuisse satis!</span><span class="linebreak"></span>
</p>
<h3>XIV</h3>
<p class="lineGroup">
<span class="line">Quid iuvat inmunes belli cessare puellas,</span><span class="linebreak"></span>
<span class="line indent2">nec fera peltatas agmina velle sequi,</span><span class="linebreak"></span>
<span class="line">si sine Marte suis patiuntur vulnera telis,</span><span class="linebreak"></span>
<span class="line indent2">et caecas armant in sua fata manus?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Quae prima instituit teneros convellere fetus,</span><span class="linebreak"></span>
<span class="line indent2">militia fuerat digna perire sua.</span><span class="linebreak"></span>
<span class="line">scilicet, ut careat rugarum crimine venter,</span><span class="linebreak"></span>
<span class="line indent2">sternetur pugnae tristis harena tuae?</span><span class="linebreak"></span>
</p>
</section><notes></notes></section>