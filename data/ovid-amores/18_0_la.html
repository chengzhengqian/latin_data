<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">nec nocuit simulatus amor; sine, credat amari,</span><span class="linebreak"></span>
<span class="line indent2">et cave ne gratis hic tibi constet amor!</span><span class="linebreak"></span>
<span class="line">saepe nega noctes. capitis modo finge dolorem,</span><span class="linebreak"></span>
<span class="line indent2">et modo, quae causas praebeat, Isis erit.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>mox recipe, ut nullum patiendi colligat usum,</span><span class="linebreak"></span>
<span class="line indent2">neve relentescat saepe repulsus amor.</span><span class="linebreak"></span>
<span class="line">surda sit oranti tua ianua, laxa ferenti;</span><span class="linebreak"></span>
<span class="line indent2">audiat exclusi verba receptus amans;</span><span class="linebreak"></span>
<span class="line">et, quasi laesa prior, nonnumquam irascere laeso—</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>vanescit culpa culpa repensa tua.</span><span class="linebreak"></span>
<span class="line">sed numquam dederis spatiosum tempus in iram;</span><span class="linebreak"></span>
<span class="line indent2">saepe simultates ira morata facit.</span><span class="linebreak"></span>
<span class="line">quin etiam discant oculi lacrimare coacti,</span><span class="linebreak"></span>
<span class="line indent2">et faciant udas illa vel ille<a class="footnoteLink" href="#note_LCL041_352_1" id="target_note_LCL041_352_1"><sup>1</sup></a> genas;</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>nec, siquem falles, tu periurare timeto—</span><span class="linebreak"></span>
<span class="line indent2">commodat in lusus numina surda Venus.</span><span class="linebreak"></span>
<span class="line">servus et ad partes sollers ancilla parentur,</span><span class="linebreak"></span>
<span class="line indent2">qui doceant, apte quid tibi possit emi;</span><span class="linebreak"></span>
<span class="line">et sibi pauca rogent—multos si pauca rogabunt,</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>postmodo de stipula grandis acervus erit.</span><span class="linebreak"></span>
<span class="line">et soror et mater, nutrix quoque carpat amantem;</span><span class="linebreak"></span>
<span class="line indent2">fit cito per multas praeda petita manus.</span><span class="linebreak"></span>
<span class="line">cum te deficient poscendi munera causae,</span><span class="linebreak"></span>
<span class="line indent2">natalem libo testificare tuum!</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Ne securus amet nullo rivale, caveto;</span><span class="linebreak"></span>
<span class="line indent2">non bene, si tollas proelia, durat amor.</span><span class="linebreak"></span>
<span class="line">ille viri videat toto vestigia lecto</span><span class="linebreak"></span>
<span class="line indent2">factaque lascivis livida colla notis.</span><span class="linebreak"></span>
<span class="line">munera praecipue videat, quae miserit alter.</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>si dederit nemo, Sacra roganda Via est.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL041_352_1"><a class="footnoteCrossrefLink" href="#target_note_LCL041_352_1" title="Click to highlight in text"><sup class="lineRef">1</sup><span class="italic">Willis</span>: ille vel ille <span class="italic">or</span> illa vel illa <span class="italic">MSS</span>.</a></li><script type="text/javascript">document.getElementById('note_LCL041_352_1').style.display = "none";</script></ul></section></notes></section>