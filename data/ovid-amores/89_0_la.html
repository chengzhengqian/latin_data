<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">ipsa,<a class="footnoteLink" href="#note_LCL041_494_1" id="target_note_LCL041_494_1"><sup>1</sup></a> locus nemorum, canebat frugibus Ide,</span><span class="linebreak"></span>
<span class="line indent4"><span class="br"></span><span class="lineNumber">40</span><span class="br"></span>et ferus in silva farra metebat aper.</span><span class="linebreak"></span>
<span class="line">optavit Minos similes sibi legifer annos;</span><span class="linebreak"></span>
<span class="line indent2">optasset, Cereris longus ut esset amor.</span><span class="linebreak"></span>
<span class="line">Quod tibi secubitus tristes, dea flava, fuissent,</span><span class="linebreak"></span>
<span class="line indent2">hoc cogor sacris nunc ego ferre tuis?</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>cur ego sim tristis, cum sit tibi nata reperta</span><span class="linebreak"></span>
<span class="line indent2">regnaque quam Iuno sorte minore regat?</span><span class="linebreak"></span>
<span class="line">festa dies Veneremque vocat cantusque merumque;</span><span class="linebreak"></span>
<span class="line indent2">haec decet ad dominos munera ferre deos.</span><span class="linebreak"></span>
</p>
<h3>XIa</h3>
<p class="lineGroup">
<span class="line"><span class="sc">Multa</span> diuque tuli; vitiis patientia victa est;</span><span class="linebreak"></span>
<span class="line indent2">cede fatigato pectore, turpis amor!</span><span class="linebreak"></span>
<span class="line">scilicet adserui iam me fugique catenas,</span><span class="linebreak"></span>
<span class="line indent4">et quae non puduit ferre, tulisse pudet.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>vicimus et domitum pedibus calcamus amorem;</span><span class="linebreak"></span>
<span class="line indent4">venerunt capiti cornua sera meo.</span><span class="linebreak"></span>
<span class="line">perfer et obdura! dolor hic tibi proderit olim;</span><span class="linebreak"></span>
<span class="line indent2">saepe tulit lassis sucus amarus opem.</span><span class="linebreak"></span>
<span class="line">Ergo ego sustinui, foribus tam saepe repulsus,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>ingenuum dura ponere corpus humo?</span><span class="linebreak"></span>
<span class="line">ergo ego nescio cui, quem tu conplexa tenebas,</span><span class="linebreak"></span>
<span class="line indent2">excubui clausam servus ut ante domum?</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_494_1"><a class="footnoteCrossrefLink" href="#target_note_LCL041_494_1" title="Click to highlight in text"><sup class="lineRef">1</sup><span class="italic">NÃ©m</span>.: ipse <span class="italic">MSS</span>.</a></li><script type="text/javascript">document.getElementById('note_LCL041_494_1').style.display = "none";</script></ul></section></notes></section>