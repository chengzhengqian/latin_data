<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">sed glandem quercus, oracula prima, ferebant;</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>haec erat et teneri caespitis herba cibus.</span><span class="linebreak"></span>
<span class="line">prima Ceres docuit turgescere semen in agris</span><span class="linebreak"></span>
<span class="line indent4">falce coloratas subsecuitque comas;</span><span class="linebreak"></span>
<span class="line">prima iugis tauros supponere colla coegit,</span><span class="linebreak"></span>
<span class="line indent4">et veterem curvo dente revellit humum.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Hanc quisquam lacrimis laetari credit amantum</span><span class="linebreak"></span>
<span class="line indent2">et bene tormentis secubituque coli?</span><span class="linebreak"></span>
<span class="line">nec tamen est, quamvis agros amet illa feraces,</span><span class="linebreak"></span>
<span class="line indent2">rustica nec viduum pectus amoris habet.</span><span class="linebreak"></span>
<span class="line">Cretes erunt testesâ€”nec fingunt omnia Cretes.</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>Crete nutrito terra superba Iove.</span><span class="linebreak"></span>
<span class="line">illic, sideream mundi qui temperat arcem,</span><span class="linebreak"></span>
<span class="line indent5">exiguus tenero lac bibit ore puer.</span><span class="linebreak"></span>
<span class="line">Magna fides testi: testis laudatur alumno.</span><span class="linebreak"></span>
<span class="line indent2">fassuram Cererem crimina nostra puto.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>viderat Iasium Cretaea diva sub Ida</span><span class="linebreak"></span>
<span class="line indent2">figentem certa terga ferina manu.</span><span class="linebreak"></span>
<span class="line">vidit, et ut tenerae flammam rapuere medullae,</span><span class="linebreak"></span>
<span class="line indent2">hinc pudor, ex illa parte trahebat amor.</span><span class="linebreak"></span>
<span class="line">victus amore pudor; sulcos arere videres</span><span class="linebreak"></span>
<span class="line indent4"><span class="br"></span><span class="lineNumber">30</span><span class="br"></span>et sata cum minima parte redire sui.</span><span class="linebreak"></span>
<span class="line">cum bene iactati pulsarant arva ligones,</span><span class="linebreak"></span>
<span class="line indent2">ruperat et duram vomer aduncus humum,</span><span class="linebreak"></span>
<span class="line">seminaque in latos ierant aequaliter agros,</span><span class="linebreak"></span>
<span class="line indent2">inrita decepti vota colentis erant.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>diva potens frugum silvis cessabat in altis;</span><span class="linebreak"></span>
<span class="line indent4">deciderant longae spicea serta comae.</span><span class="linebreak"></span>
<span class="line">sola fuit Crete fecundo fertilis anno;</span><span class="linebreak"></span>
<span class="line indent4">omnia, qua tulerat se dea, messis erat;</span><span class="linebreak"></span>
</p>
</section><notes></notes></section>