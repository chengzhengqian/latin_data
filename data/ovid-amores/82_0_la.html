<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">aut te traiectis Aeaea venefica lanis</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>devovet, aut alio lassus amore venis.”</span><span class="linebreak"></span>
<span class="line">nec mora, desiluit tunica velata soluta—</span><span class="linebreak"></span>
<span class="line indent2">et decuit nudos proripuisse pedes!—</span><span class="linebreak"></span>
<span class="line">neve suae possent intactam scire ministrae,</span><span class="linebreak"></span>
<span class="line indent2">dedecus hoc sumpta dissimulavit aqua.</span><span class="linebreak"></span>
</p>
<h3>VIII</h3>
<p class="lineGroup">
<span class="line">Et quisquam ingenuas etiamnunc suspicit artes,</span><span class="linebreak"></span>
<span class="line indent2">aut tenerum dotes carmen habere putat?</span><span class="linebreak"></span>
<span class="line">ingenium quondam fuerat pretiosius auro;</span><span class="linebreak"></span>
<span class="line indent2">at nunc barbaria est grandis, habere nihil.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>cum pulchrae dominae nostri placuere libelli,</span><span class="linebreak"></span>
<span class="line indent2">quo licuit libris, non licet ire mihi;</span><span class="linebreak"></span>
<span class="line">cum bene laudavit, laudato ianua clausa est.</span><span class="linebreak"></span>
<span class="line indent2">turpiter huc illuc ingeniosus eo.</span><span class="linebreak"></span>
<span class="line">Ecce, recens dives parto per vulnera censu</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>praefertur nobis sanguine pastus eques!</span><span class="linebreak"></span>
<span class="line">hunc potes amplecti formosis, vita, lacertis?</span><span class="linebreak"></span>
<span class="line indent2">huius in amplexu, vita, iacere potes?</span><span class="linebreak"></span>
<span class="line">si nescis, caput hoc galeam portare solebat;</span><span class="linebreak"></span>
<span class="line indent2">ense latus cinctum, quod tibi servit, erat;</span><span class="linebreak"></span>
</p>
</section><notes></notes></section>