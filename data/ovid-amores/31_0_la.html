<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Ennius arte carens animosique Accius oris</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>casurum nullo tempore nomen habent.</span><span class="linebreak"></span>
<span class="line">Varronem primamque ratem quae nesciet aetas,</span><span class="linebreak"></span>
<span class="line indent2">aureaque Aesonio terga petita duci?</span><span class="linebreak"></span>
<span class="line">carmina sublimis tunc sunt peritura Lucreti,</span><span class="linebreak"></span>
<span class="line indent2">exitio terras cum dabit una dies;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Tityrus et segetes Aeneiaque arma legentur,</span><span class="linebreak"></span>
<span class="line indent2">Roma triumphati dum caput orbis erit;</span><span class="linebreak"></span>
<span class="line">donec erunt ignes arcusque Cupidinis arma,</span><span class="linebreak"></span>
<span class="line indent2">discentur numeri, culte Tibulle, tui;</span><span class="linebreak"></span>
<span class="line">Gallus et Hesperiis et Gallus notus Eois,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>et sua cum Gallo nota Lycoris erit.</span><span class="linebreak"></span>
<span class="line">Ergo, cum silices, cum dens patientis aratri</span><span class="linebreak"></span>
<span class="line indent2">depereant aevo, carmina morte carent.</span><span class="linebreak"></span>
<span class="line">cedant carminibus reges regumque triumphi,</span><span class="linebreak"></span>
<span class="line indent2">cedat et auriferi ripa benigna Tagi!</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>vilia miretur vulgus; mihi flavus Apollo</span><span class="linebreak"></span>
<span class="line indent2">pocula Castalia plena ministret aqua,</span><span class="linebreak"></span>
<span class="line">sustineamque coma metuentem frigora myrtum,</span><span class="linebreak"></span>
<span class="line indent2">atque a sollicito multus amante legar!</span><span class="linebreak"></span>
<span class="line">pascitur in vivis Livor; post fata quiescit,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>cum suus ex merito quemque tuetur honos.</span><span class="linebreak"></span>
<span class="line">ergo etiam cum me supremus adederit ignis,</span><span class="linebreak"></span>
<span class="line indent2">vivam, parsque mei multa superstes erit.</span><span class="linebreak"></span>
</p>
</section><notes></notes></section>