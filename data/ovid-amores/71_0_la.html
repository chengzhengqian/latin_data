<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">nobis fatifero Mavors accingitur ense;</span><span class="linebreak"></span>
<span class="line indent2">nos petit invicta Palladis hasta manu.</span><span class="linebreak"></span>
<span class="line">nobis flexibiles curvantur Apollinis arcus;</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>in nos alta Iovis dextera fulmen habet.</span><span class="linebreak"></span>
<span class="line">formosas superi metuunt offendere laesi</span><span class="linebreak"></span>
<span class="line indent2">atque ultro, quae se non timuere, timent.</span><span class="linebreak"></span>
<span class="line">et quisquam pia tura focis inponere curat?</span><span class="linebreak"></span>
<span class="line indent2">certe plus animi debet inesse viris!</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Iuppiter igne suo<a class="footnoteLink" href="#note_LCL041_458_1" id="target_note_LCL041_458_1"><sup>1</sup></a> lucos iaculatur et arces</span><span class="linebreak"></span>
<span class="line indent2">missaque periuras tela ferire vetat.</span><span class="linebreak"></span>
<span class="line">tot meruere peti—Semele miserabilis arsit!</span><span class="linebreak"></span>
<span class="line indent2">officio est illi poena reperta suo;</span><span class="linebreak"></span>
<span class="line">at si venturo se subduxisset amanti,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>non pater in Baccho matris haberet opus.</span><span class="linebreak"></span>
<span class="line">Quid queror et toto facio convicia caelo?</span><span class="linebreak"></span>
<span class="line indent2">di quoque habent oculos, di quoque pectus habent!</span><span class="linebreak"></span>
<span class="line">si deus ipse forem, numen sine fraude liceret</span><span class="linebreak"></span>
<span class="line indent4">femina mendaci falleret ore meum;</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ipse ego iurarem verum iurare puellas</span><span class="linebreak"></span>
<span class="line indent4">et non de tetricis dicerer esse deus.</span><span class="linebreak"></span>
<span class="line">tu tamen illorum moderatius utere dono—</span><span class="linebreak"></span>
<span class="line indent2">aut oculis certe parce, puella, meis!</span><span class="linebreak"></span>
</p>
<h3>IV</h3>
<p class="lineGroup">
<span class="line">Dure vir, inposito tenerae custode puellae</span><span class="linebreak"></span>
<span class="line indent2">nil agis; ingenio est quaeque tuenda suo.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_458_1"><a class="footnoteCrossrefLink" href="#target_note_LCL041_458_1" title="Click to highlight in text"><sup class="lineRef">1</sup>suo <span class="italic">MSS</span>.: suos <span class="italic">Riese.</span></a></li><script type="text/javascript">document.getElementById('note_LCL041_458_1').style.display = "none";</script></ul></section></notes></section>