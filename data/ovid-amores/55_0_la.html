<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">at tenerae faciunt, sed non inpune, puellae;</span><span class="linebreak"></span>
<span class="line indent2">saepe, suos utero quae necat, ipsa perit.</span><span class="linebreak"></span>
<span class="line">ipsa perit, ferturque rogo resoluta capillos,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>et clamant “merito!” qui modo cumque vident.</span><span class="linebreak"></span>
<span class="line">Ista sed aetherias vanescant dicta per auras,</span><span class="linebreak"></span>
<span class="line indent2">et sint ominibus pondera nulla meis!</span><span class="linebreak"></span>
<span class="line">di faciles, peccasse semel concedite tuto,</span><span class="linebreak"></span>
<span class="line indent2">et satis est; poenam culpa secunda ferat!</span><span class="linebreak"></span>
</p>
<h3>XV</h3>
<p class="lineGroup">
<span class="line">Anule, formosae digitum vincture puellae,</span><span class="linebreak"></span>
<span class="line indent2">in quo censendum nil nisi dantis amor,</span><span class="linebreak"></span>
<span class="line">munus eas gratum! te laeta mente receptum</span><span class="linebreak"></span>
<span class="line indent2">protinus articulis induat illa suis;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tam bene convenias, quam mecum convenit illi,</span><span class="linebreak"></span>
<span class="line indent2">et digitum iusto commodus orbe teras!</span><span class="linebreak"></span>
<span class="line">Felix, a domina tractaberis, anule, nostra;</span><span class="linebreak"></span>
<span class="line indent2">invideo donis iam miser ipse meis.</span><span class="linebreak"></span>
<span class="line">O utinam fieri subito mea munera possem</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>artibus Aeaeae Carpathiive senis!</span><span class="linebreak"></span>
<span class="line">tunc ego, cum<a class="footnoteLink" href="#note_LCL041_426_1" id="target_note_LCL041_426_1"><sup>1</sup></a> cupiam dominae tetigisse papillas</span><span class="linebreak"></span>
<span class="line indent2">et laevam tunicis inseruisse manum,</span><span class="linebreak"></span>
<span class="line">elabar digito quamvis angustus et haerens,</span><span class="linebreak"></span>
<span class="line indent2">inque sinum mira laxus ab arte cadam.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>idem ego, ut arcanas possim signare tabellas,</span><span class="linebreak"></span>
<span class="line indent2">neve tenax ceram siccaque gemma trahat,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_426_1"><a class="footnoteCrossrefLink" href="#target_note_LCL041_426_1" title="Click to highlight in text"><sup class="lineRef">1</sup><span class="italic">Rappold</span>: te <span class="italic">MSS.</span></a></li><script type="text/javascript">document.getElementById('note_LCL041_426_1').style.display = "none";</script></ul></section></notes></section>