<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">femina silvestris Lapithas populumque biformem</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>turpiter adposito vertit in arma mero;</span><span class="linebreak"></span>
<span class="line">femina Troianos iterum nova bella movere</span><span class="linebreak"></span>
<span class="line indent2">inpulit in regno, iuste Latine, tuo;</span><span class="linebreak"></span>
<span class="line">femina Romanis etiamnunc urbe recenti</span><span class="linebreak"></span>
<span class="line indent2">inmisit soceros armaque saeva dedit.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Vidi ego pro nivea pugnantes coniuge tauros;</span><span class="linebreak"></span>
<span class="line indent2">spectatrix animos ipsa iuvenca dabat.</span><span class="linebreak"></span>
<span class="line">me quoque, qui multos, sed me sine caede, Cupido</span><span class="linebreak"></span>
<span class="line indent2">iussit militiae signa movere suae.</span><span class="linebreak"></span>
</p>
<h3>XIII</h3>
<p class="lineGroup">
<span class="line">Dum labefactat onus gravidi temeraria ventris,</span><span class="linebreak"></span>
<span class="line indent2">in dubio vitae lassa Corinna iacet.</span><span class="linebreak"></span>
<span class="line">illa quidem clam me tantum molita pericli</span><span class="linebreak"></span>
<span class="line indent2">ira digna mea; sed cadit ira metu.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>sed tamen aut ex me conceperat—aut ego credo;</span><span class="linebreak"></span>
<span class="line indent2">est mihi pro facto saepe, quod esse potest.</span><span class="linebreak"></span>
<span class="line">Isi, Paraetonium genialiaque arva Canopi</span><span class="linebreak"></span>
<span class="line indent2">quae colis et Memphin palmiferamque Pharon,</span><span class="linebreak"></span>
<span class="line">quaque celer Nilus lato delapsus in alveo</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>per septem portus in maris exit aquas,</span><span class="linebreak"></span>
<span class="line">per tua sistra precor, per Anubidis ora verendi—</span><span class="linebreak"></span>
<span class="line indent2">sic tua sacra pius semper Osiris amet,</span><span class="linebreak"></span>
<span class="line">pigraque labatur circa donaria serpens,</span><span class="linebreak"></span>
<span class="line indent2">et comes in pompa corniger Apis eat!</span><span class="linebreak"></span>
</p>
</section><notes></notes></section>