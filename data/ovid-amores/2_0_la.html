<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">crinibus insignem quis acuta cuspide Phoebum</span><span class="linebreak"></span>
<span class="line indent2">instruat, Aoniam Marte movente lyram?</span><span class="linebreak"></span>
<span class="line">sunt tibi magna, puer, nimiumque potentia regna;</span><span class="linebreak"></span>
<span class="line indent2">cur opus adfectas, ambitiose, novum?</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>an, quod ubique, tuum est? tua sunt Heliconia tempe?</span><span class="linebreak"></span>
<span class="line indent2">vix etiam Phoebo iam lyra tuta sua est?</span><span class="linebreak"></span>
<span class="line">cum bene surrexit versu nova pagina primo,</span><span class="linebreak"></span>
<span class="line indent2">attenuat nervos proximus ille meos;</span><span class="linebreak"></span>
<span class="line">nec mihi materia est numeris levioribus apta,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>aut puer aut longas compta puella comas.”</span><span class="linebreak"></span>
<span class="line">Questus eram, pharetra cum protinus ille soluta</span><span class="linebreak"></span>
<span class="line indent2">legit in exitium spicula facta meum,</span><span class="linebreak"></span>
<span class="line">lunavitque genu sinuosum fortiter arcum,</span><span class="linebreak"></span>
<span class="line indent2">“quod” que “canas, vates, accipe” dixit “opus!”</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Me miserum! certas habuit puer ille sagittas.</span><span class="linebreak"></span>
<span class="line indent2">uror, et in vacuo pectore regnat Amor.</span><span class="linebreak"></span>
<span class="line">Sex mihi surgat opus numeris, in quinque residat:</span><span class="linebreak"></span>
<span class="line indent2">ferrea cum vestris bella valete modis!</span><span class="linebreak"></span>
<span class="line">cingere litorea flaventia tempora myrto,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>Musa, per undenos emodulanda pedes!</span><span class="linebreak"></span>
</p>
<h3>II</h3>
<p class="lineGroup">
<span class="line"><span class="sc">Esse</span> quid hoc dicam, quod tam mihi dura videntur</span><span class="linebreak"></span>
<span class="line indent2">strata, neque in lecto pallia nostra sedent,</span><span class="linebreak"></span>
<span class="line">et vacuus somno noctem, quam longa, peregi,</span><span class="linebreak"></span>
<span class="line indent2">lassaque versati corporis ossa dolent?</span><span class="linebreak"></span>
</p></section><notes></notes></section>