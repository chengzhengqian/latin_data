<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">tempus erat, thyrso pulsum graviore moveri;</span><span class="linebreak"></span>
<span class="line indent2">cessatum satis est—incipe maius opus!</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>materia premis ingenium. cane facta virorum.</span><span class="linebreak"></span>
<span class="line indent2">‘ haec animo,’ dices, ‘ area facta meo est!</span><span class="linebreak"></span>
<span class="line">quod tenerae cantent, lusit tua Musa, puellae,</span><span class="linebreak"></span>
<span class="line indent2">primaque per numeros acta iuventa suos.</span><span class="linebreak"></span>
<span class="line">nunc habeam per te Romana Tragoedia nomen!</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>inplebit leges spiritus iste meas.”</span><span class="linebreak"></span>
<span class="line">Hactenus, et movit pictis innixa cothurnis</span><span class="linebreak"></span>
<span class="line indent2">densum caesarie terque quaterque caput.</span><span class="linebreak"></span>
<span class="line">altera, si memini, limis subrisit ocellis—</span><span class="linebreak"></span>
<span class="line indent4">fallor, an in dextra myrtea virga fuit?</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>“Quid gravibus verbis, animosa Tragoedia,” dixit,</span><span class="linebreak"></span>
<span class="line indent2">“me premis? an numquam non gravis esse potes?</span><span class="linebreak"></span>
<span class="line">inparibus tamen es numeris dignata moveri;</span><span class="linebreak"></span>
<span class="line indent2">in me pugnasti versibus usa meis.</span><span class="linebreak"></span>
<span class="line">non ego contulerim sublimia carmina nostris;</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>obruit exiguas regia vestra fores.</span><span class="linebreak"></span>
<span class="line">sum levis, et mecum levis est, mea cura, Cupido;</span><span class="linebreak"></span>
<span class="line indent2">non sum materia fortior ipsa mea.</span><span class="linebreak"></span>
<span class="line">rustica sit sine me lascivi mater Amoris;</span><span class="linebreak"></span>
<span class="line indent2">huic ego proveni lena comesque deae.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>quam tu non poteris duro reserare cothurno,</span><span class="linebreak"></span>
<span class="line indent2">haec est blanditiis ianua laxa meis;</span><span class="linebreak"></span>
<span class="line">et tamen emerui plus quam tu posse, ferendo</span><span class="linebreak"></span>
<span class="line indent2">multa supercilio non patienda tuo.</span><span class="linebreak"></span>
<span class="line">per me decepto didicit custode Corinna</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>liminis adstricti sollicitare fidem,</span><span class="linebreak"></span>
<span class="line">delabique toro tunica velata soluta</span><span class="linebreak"></span>
<span class="line indent2">atque inpercussos nocte movere pedes.</span><span class="linebreak"></span>
</p>
</section><notes></notes></section>