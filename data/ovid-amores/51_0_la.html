<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">dumque ad me properas, neque iniquae tempora noctis</span><span class="linebreak"></span>
<span class="line indent2">nec te praecipites extimuisse Notos.</span><span class="linebreak"></span>
<span class="line">omnia pro veris credam, sint ficta licebit—</span><span class="linebreak"></span>
<span class="line indent2">cur ego non votis blandiar ipse meis?</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>haec mihi quamprimum caelo nitidissimus alto</span><span class="linebreak"></span>
<span class="line indent2">Lucifer admisso tempora portet equo!</span><span class="linebreak"></span>
</p>
<h3>XII</h3>
<p class="lineGroup">
<span class="line">Ite triumphales circum mea tempora laurus!</span><span class="linebreak"></span>
<span class="line indent2">vicimus: in nostro est, ecce, Corinna sinu,</span><span class="linebreak"></span>
<span class="line">quam vir, quam custos, quam ianua firma, tot hostes,</span><span class="linebreak"></span>
<span class="line indent2">servabant, nequa posset ab arte capi!</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>haec est praecipuo victoria digna triumpho,</span><span class="linebreak"></span>
<span class="line indent2">in qua, quaecumque est, sanguine praeda caret.</span><span class="linebreak"></span>
<span class="line">non humiles muri, non parvis oppida fossis</span><span class="linebreak"></span>
<span class="line indent2">cincta, sed est ductu capta puella meo!</span><span class="linebreak"></span>
<span class="line">Pergama cum caderent bello superata bilustri,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>ex tot in Atridis pars quota laudis erat?</span><span class="linebreak"></span>
<span class="line">at mea seposita est et ab omni milite dissors</span><span class="linebreak"></span>
<span class="line indent2">gloria, nec titulum muneris alter habet.</span><span class="linebreak"></span>
<span class="line">me duce ad hanc voti finem, me milite veni;</span><span class="linebreak"></span>
<span class="line indent2">ipse eques, ipse pedes, signifer ipse fui.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>nec casum fortuna meis inmiscuit actis—</span><span class="linebreak"></span>
<span class="line indent2">huc ades, o cura parte Triumphe mea!</span><span class="linebreak"></span>
<span class="line">Nec belli est nova causa mei. nisi rapta fuisset</span><span class="linebreak"></span>
<span class="line indent2">Tyndaris, Europae pax Asiaeque foret.</span><span class="linebreak"></span>
</p>
</section><notes></notes></section>