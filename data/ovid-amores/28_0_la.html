<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Iurgia finieram. scires audisse: rubebat—</span><span class="linebreak"></span>
<span class="line indent2">nec tamen adsueto tardius orta dies!</span><span class="linebreak"></span>
</p>
<h3>XIV</h3>
<p class="lineGroup">
<span class="line"><span class="sc">Dicebam</span> “medicare tuos desiste capillos!”</span><span class="linebreak"></span>
<span class="line indent2">tingere quam possis, iam tibi nulla coma est.</span><span class="linebreak"></span>
<span class="line">at si passa fores, quid erat spatiosius illis?</span><span class="linebreak"></span>
<span class="line indent2">contigerant imum, qua patet usque, latus.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quid, quod erant tenues, et quos ornare timeres?</span><span class="linebreak"></span>
<span class="line indent2">vela colorati qualia Seres habent,</span><span class="linebreak"></span>
<span class="line">vel pede quod gracili deducit aranea filum,</span><span class="linebreak"></span>
<span class="line indent2">cum leve deserta sub trabe nectit opus.</span><span class="linebreak"></span>
<span class="line">nec tamen ater erat nec erat tamen aureus ille,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>sed, quamvis neuter, mixtus uterque color—</span><span class="linebreak"></span>
<span class="line">qualem clivosae madidis in vallibus Idae</span><span class="linebreak"></span>
<span class="line indent2">ardua derepto cortice cedrus habet.</span><span class="linebreak"></span>
<span class="line">Adde, quod et dociles et centum flexibus apti</span><span class="linebreak"></span>
<span class="line indent2">et tibi nullius causa doloris erant.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>non acus abrupit, non vallum pectinis illos.</span><span class="linebreak"></span>
<span class="line indent2">ornatrix tuto corpore semper erat;</span><span class="linebreak"></span>
<span class="line">ante meos saepe est oculos ornata nec umquam</span><span class="linebreak"></span>
<span class="line indent2">bracchia derepta saucia fecit acu.</span><span class="linebreak"></span>
<span class="line">saepe etiam nondum digestis mane capillis</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>purpureo iacuit semisupina toro.</span><span class="linebreak"></span>
<span class="line">tum quoque erat neclecta decens, ut Threcia Bacche,</span><span class="linebreak"></span>
<span class="line indent2">cum temere in viridi gramine lassa iacet.</span><span class="linebreak"></span>
<span class="line">Cum graciles essent tamen et lanuginis instar,</span><span class="linebreak"></span>
<span class="line indent2">heu, male<a class="footnoteLink" href="#note_LCL041_372_1" id="target_note_LCL041_372_1"><sup>1</sup></a> vexatae quanta tulere comae!</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_372_1"><a class="footnoteCrossrefLink" href="#target_note_LCL041_372_1" title="Click to highlight in text"><sup class="lineRef">1</sup>male <span class="italic">P ς</span>: mala <span class="italic">vulg</span>.</a></li><script type="text/javascript">document.getElementById('note_LCL041_372_1').style.display = "none";</script></ul></section></notes></section>