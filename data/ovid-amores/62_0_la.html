<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Tu quoque, quae nostros rapuisti nuper ocellos,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>saepe time simulans, saepe rogata nega;</span><span class="linebreak"></span>
<span class="line">et sine me ante tuos proiectum in limine postis</span><span class="linebreak"></span>
<span class="line indent2">longa pruinosa frigora nocte pati.</span><span class="linebreak"></span>
<span class="line">sic mihi durat amor longosque adolescit in annos;</span><span class="linebreak"></span>
<span class="line indent2">hoc iuvat; haec animi sunt alimenta mei.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>pinguis amor nimiumque patens in taedia nobis</span><span class="linebreak"></span>
<span class="line indent2">vertitur et, stomacho dulcis ut esca, nocet.</span><span class="linebreak"></span>
<span class="line">si numquam Danaen habuisset aenea turris,</span><span class="linebreak"></span>
<span class="line indent2">non esset Danae de Iove facta parens;</span><span class="linebreak"></span>
<span class="line">dum servat Iuno mutatam cornibus Io,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>facta est, quam fuerat, gratior illa Iovi.</span><span class="linebreak"></span>
<span class="line">quod licet et facile est quisquis cupit, arbore</span><span class="linebreak"></span>
<span class="line indent5">frondis</span><span class="linebreak"></span>
<span class="line indent2">carpat et e magno fluimine potet aquam.</span><span class="linebreak"></span>
<span class="line">siqua volet regnare diu, deludat amantem.</span><span class="linebreak"></span>
<span class="line indent2">ei mihi, ne monitis torquear ipse meis!</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>quidlibet eveniat, nocet indulgentia nobisâ€”</span><span class="linebreak"></span>
<span class="line indent2">quod sequitur, fugio; quod fugit, ipse sequor.</span><span class="linebreak"></span>
<span class="line">At tu, formosae nimium secure puellae,</span><span class="linebreak"></span>
<span class="line indent2">incipe iam prima claudere nocte forem.</span><span class="linebreak"></span>
<span class="line">incipe, quis totiens furtim tua limina pulset,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>quaerere, quid latrent nocte silente canes,</span><span class="linebreak"></span>
<span class="line">quas ferat et referat sollers ancilla tabellas,</span><span class="linebreak"></span>
<span class="line indent2">cur totiens vacuo secubet ipsa toro.</span><span class="linebreak"></span>
<span class="line">mordeat ista tuas aliquando cura medullas,</span><span class="linebreak"></span>
<span class="line indent2">daque locum nostris materiamque dolis.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ille potest vacuo furari litore harenas,</span><span class="linebreak"></span>
<span class="line indent4">uxorem stulti siquis amare potest.</span><span class="linebreak"></span>
<span class="line">iamque ego praemoneo: nisi tu servare puellam</span><span class="linebreak"></span>
<span class="line indent2">incipis, incipiet desinere esse mea!</span><span class="linebreak"></span>
</p>
</section><notes></notes></section>