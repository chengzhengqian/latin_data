<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">ecce, coturnices inter sua proelia vivunt;</span><span class="linebreak"></span>
<span class="line indent2">forsitan et fiunt<a class="footnoteLink" href="#note_LCL041_400_1" id="target_note_LCL041_400_1"><sup>1</sup></a> inde frequenter anus.</span><span class="linebreak"></span>
<span class="line">plenus eras minimo, nec prae sermonis amore</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>in multos poteras ora vacare cibos.</span><span class="linebreak"></span>
<span class="line">nux erat esca tibi, causaeque papavera somni,</span><span class="linebreak"></span>
<span class="line indent2">pellebatque sitim simplicis umor aquae.</span><span class="linebreak"></span>
<span class="line">vivit edax vultur ducensque per aera gyros</span><span class="linebreak"></span>
<span class="line indent2">miluus et pluviae graculus auctor aquae;</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>vivit et armiferae cornix invisa Minervae—</span><span class="linebreak"></span>
<span class="line indent2">illa quidem saeclis vix moritura novem;</span><span class="linebreak"></span>
<span class="line">occidit illa loquax humanae vocis imago,</span><span class="linebreak"></span>
<span class="line indent2">psittacus, extremo munus ab orbe datum!</span><span class="linebreak"></span>
<span class="line">optima prima fere manibus rapiuntur avaris;</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>inplentur numeris deteriora suis.</span><span class="linebreak"></span>
<span class="line">tristia Phylacidae Thersites funera vidit,</span><span class="linebreak"></span>
<span class="line indent4">iamque cinis vivis fratribus Hector erat.</span><span class="linebreak"></span>
<span class="line">Quid referam timidae pro te pia vota puellae—</span><span class="linebreak"></span>
<span class="line indent2">vota procelloso per mare rapta Noto?</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>septima lux venit non exhibitura sequentem,</span><span class="linebreak"></span>
<span class="line indent2">et stabat vacuo iam tibi Parca colo.</span><span class="linebreak"></span>
<span class="line">nec tamen ignavo stupuerunt verba palato;</span><span class="linebreak"></span>
<span class="line indent2">clamavit moriens lingua: “Corinna, vale!”</span><span class="linebreak"></span>
<span class="line">Colle sub Elysio nigra nemus ilice frondet,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>udaque perpetuo gramine terra viret.</span><span class="linebreak"></span>
<span class="line">siqua fides dubiis, volucrum locus ille piarum</span><span class="linebreak"></span>
<span class="line indent2">dicitur, obscenae quo prohibentur aves.</span><span class="linebreak"></span>
<span class="line">illic innocui late pascuntur olores</span><span class="linebreak"></span>
<span class="line indent4">et vivax phoenix, unica semper avis;</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>explicat ipsa suas ales Iunonia pinnas,</span><span class="linebreak"></span>
<span class="line">oscula dat cupido blanda columba mari.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_400_1"><a class="footnoteCrossrefLink" href="#target_note_LCL041_400_1" title="Click to highlight in text"><sup class="lineRef">1</sup><span class="italic">Ném</span>.: fiant <span class="italic">MSS.</span></a></li><script type="text/javascript">document.getElementById('note_LCL041_400_1').style.display = "none";</script></ul></section></notes></section>