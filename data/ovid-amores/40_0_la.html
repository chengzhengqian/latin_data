<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">haec tibi sunt mecum, mihi sunt communia tecum—</span><span class="linebreak"></span>
<span class="line indent2">in bona cur quisquam tertius ista venit?”</span><span class="linebreak"></span>
<span class="line">Haec ego, quaeque dolor linguae dictavit; at illi</span><span class="linebreak"></span>
<span class="line indent2">conscia purpureus venit in ora pudor,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>quale coloratum Tithoni coniuge caelum</span><span class="linebreak"></span>
<span class="line indent2">subrubet, aut sponso visa puella novo;</span><span class="linebreak"></span>
<span class="line">quale rosae fulgent inter sua lilia mixtae,</span><span class="linebreak"></span>
<span class="line indent2">aut ubi cantatis Luna laborat equis,</span><span class="linebreak"></span>
<span class="line">aut quod, ne longis flavescere possit ab annis,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>Maeonis Assyrium femina tinxit ebur.</span><span class="linebreak"></span>
<span class="line">hic erat aut alicui color ille simillimus horum,</span><span class="linebreak"></span>
<span class="line indent2">et numquam visu<a class="footnoteLink" href="#note_LCL041_396_1" id="target_note_LCL041_396_1"><sup>1</sup></a> pulchrior illa fuit.</span><span class="linebreak"></span>
<span class="line">spectabat terram—terram spectare decebat;</span><span class="linebreak"></span>
<span class="line indent2">maesta erat in vultu—maesta decenter erat.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>sicut erant, et erant culti, laniare capillos</span><span class="linebreak"></span>
<span class="line indent2">et fuit in teneras impetus ire genas—</span><span class="linebreak"></span>
<span class="line">Ut faciem vidi, fortes cecidere lacerti;</span><span class="linebreak"></span>
<span class="line indent2">defensa est armis nostra puella suis.</span><span class="linebreak"></span>
<span class="line">qui modo saevus eram, supplex ultroque rogavi,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>oscula ne nobis deteriora daret.</span><span class="linebreak"></span>
<span class="line">risit et ex animo dedit optima—qualia possent</span><span class="linebreak"></span>
<span class="line indent2">excutere irato tela trisulca Iovi;</span><span class="linebreak"></span>
<span class="line">torqueor infelix, ne tam bona senserit alter,</span><span class="linebreak"></span>
<span class="line indent2">et volo non ex hac illa fuisse nota.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>haec quoque, quam docui, multo meliora fuerunt,</span><span class="linebreak"></span>
<span class="line indent2">et quiddam visa est addidicisse novi.</span><span class="linebreak"></span>
<span class="line">quod nimium placuere, malum est, quod tota labellis</span><span class="linebreak"></span>
<span class="line indent2">lingua tua est nostris, nostra recepta tuis.</span><span class="linebreak"></span>
<span class="line">nec tamen hoc unum doleo—non oscula tantum</span><span class="linebreak"></span>
<span class="line indent2">iuncta queror, quamvis haec quoque iuncta</span><span class="linebreak"></span>
<span class="line indent7"><span class="br"></span><span class="lineNumber">60</span><span class="br"></span>queror;</span><span class="linebreak"></span>
<span class="line">illa nisi in lecto nusquam potuere doceri.</span><span class="linebreak"></span>
<span class="line indent2">nescio quis pretium grande magister habet.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_396_1"><a class="footnoteCrossrefLink" href="#target_note_LCL041_396_1" title="Click to highlight in text"><sup class="lineRef">1</sup>visu <span class="italic">Hous</span>.: casu <span class="italic">MSS</span>.</a></li><script type="text/javascript">document.getElementById('note_LCL041_396_1').style.display = "none";</script></ul></section></notes></section>