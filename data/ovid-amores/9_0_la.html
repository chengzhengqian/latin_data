<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">illa verecundis lux est praebenda puellis,</span><span class="linebreak"></span>
<span class="line indent2">qua timidus latebras speret habere pudor.</span><span class="linebreak"></span>
<span class="line">ecce, Corinna venit, tunica velata recincta,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>candida dividua colla tegente coma—</span><span class="linebreak"></span>
<span class="line">qualiter in thalamos famosa Semiramis isse</span><span class="linebreak"></span>
<span class="line indent2">dicitur, et multis Lais amata viris.</span><span class="linebreak"></span>
<span class="line">Deripui tunicam—nec multum rara nocebat;</span><span class="linebreak"></span>
<span class="line indent2">pugnabat tunica sed tamen illa tegi.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>quae cum ita pugnaret, tamquam quae vincere nollet,</span><span class="linebreak"></span>
<span class="line indent2">victa est non aegre proditione sua.</span><span class="linebreak"></span>
<span class="line">ut stetit ante oculos posito velamine nostros,</span><span class="linebreak"></span>
<span class="line indent2">in toto nusquam corpore menda fuit.</span><span class="linebreak"></span>
<span class="line">quos umeros, quales vidi tetigique lacertos!</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>forma papillarum quam fuit apta premi!</span><span class="linebreak"></span>
<span class="line">quam castigato planus sub pectore venter!</span><span class="linebreak"></span>
<span class="line indent2">quantum et quale latus! quam iuvenale femur!</span><span class="linebreak"></span>
<span class="line">Singula quid referam? nil non laudabile vidi</span><span class="linebreak"></span>
<span class="line indent2">et nudam pressi corpus ad usque meum.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Cetera quis nescit? lassi requievimus ambo.</span><span class="linebreak"></span>
<span class="line indent2">proveniant medii sic mihi saepe dies!</span><span class="linebreak"></span>
</p>
<h3>VI</h3>
<p class="lineGroup">
<span class="line"><span class="sc">Ianitor</span>—indignum!—dura religate catena,</span><span class="linebreak"></span>
<span class="line indent2">difficilem moto cardine pande forem!</span><span class="linebreak"></span>
<span class="line">quod precor, exiguum est—aditu fac ianua parvo</span><span class="linebreak"></span>
<span class="line indent2">obliquum capiat semiadaperta latus.</span><span class="linebreak"></span>
</p></section><notes></notes></section>