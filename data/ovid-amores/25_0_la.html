<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
</p>
<h3>XII</h3>
<p class="lineGroup">
<span class="line"><span class="sc">Flete</span> meos casus—tristes rediere tabellae</span><span class="linebreak"></span>
<span class="line indent2">infelix hodie littera posse negat.</span><span class="linebreak"></span>
<span class="line">omina sunt aliquid; modo cum discedere vellet,</span><span class="linebreak"></span>
<span class="line indent2">ad limen digitos restitit icta Nape.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>missa foras iterum limen transire memento</span><span class="linebreak"></span>
<span class="line indent2">cautius atque alte sobria ferre pedem!</span><span class="linebreak"></span>
<span class="line">Ite hinc, difficiles, funebria ligna, tabellae,</span><span class="linebreak"></span>
<span class="line indent2">tuque, negaturis cera referta notis!—</span><span class="linebreak"></span>
<span class="line">quam, puto, de longae collectam flore cicutae</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>melle sub infami Corsica misit apis.</span><span class="linebreak"></span>
<span class="line">at tamquam minio penitus medicata rubebas—</span><span class="linebreak"></span>
<span class="line indent2">ille color vere sanguinolentus erat.</span><span class="linebreak"></span>
<span class="line">proiectae triviis iaceatis, inutile lignum,</span><span class="linebreak"></span>
<span class="line indent2">vosque rotae frangat praetereuntis onus!</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>illum etiam, qui vos ex arbore vertit in usum,</span><span class="linebreak"></span>
<span class="line indent2">convincam puras non habuisse manus.</span><span class="linebreak"></span>
<span class="line">praebuit illa arbor misero suspendia collo,</span><span class="linebreak"></span>
<span class="line indent2">carnifici diras praebuit illa cruces;</span><span class="linebreak"></span>
<span class="line">illa dedit turpes raucis bubonibus umbras,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>vulturis in ramis et strigis ova tulit.</span><span class="linebreak"></span>
<span class="line">his ego commisi nostros insanus amores</span><span class="linebreak"></span>
<span class="line indent2">molliaque ad dominam verba ferenda dedi?</span><span class="linebreak"></span>
<span class="line">aptius hae capiant vadimonia garrula cerae,</span><span class="linebreak"></span>
<span class="line indent2">quas aliquis duro cognitor ore legat;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>inter ephemeridas melius tabulasque iacerent,</span><span class="linebreak"></span>
<span class="line indent2">in quibus absumptas fleret avarus opes.</span><span class="linebreak"></span>
</p></section><notes></notes></section>