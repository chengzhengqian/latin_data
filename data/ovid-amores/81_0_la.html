<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">quo mihi fortunae tantum? quo regna sine usu?</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>quid, nisi possedi dives avarus opes?</span><span class="linebreak"></span>
<span class="line">sic aret mediis taciti vulgator in undis</span><span class="linebreak"></span>
<span class="line indent4">pomaque, quae nullo tempore tangat, habet.</span><span class="linebreak"></span>
<span class="line">a tenera quisquam sic surgit mane puella,</span><span class="linebreak"></span>
<span class="line indent2">protinus ut sanctos possit adire deos?</span><span class="linebreak"></span>
<span class="line">Sed, puto, non blanda: non optima perdidit in</span><span class="linebreak"></span>
<span class="line indent5"><span class="br"></span><span class="lineNumber">55</span><span class="br"></span>me</span><span class="linebreak"></span>
<span class="line indent4">oscula; non omni sollicitavit ope!</span><span class="linebreak"></span>
<span class="line">illa graves potuit quercus adamantaque durum</span><span class="linebreak"></span>
<span class="line indent4">surdaque blanditiis saxa movere suis.</span><span class="linebreak"></span>
<span class="line">digna movere fuit certe vivosque virosque;</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>sed neque tum vixi nec vir, ut ante, fui.</span><span class="linebreak"></span>
<span class="line">quid iuvet, ad surdas si cantet Phemius aures?</span><span class="linebreak"></span>
<span class="line indent2">quid miserum Thamyran picta tabella iuvat?</span><span class="linebreak"></span>
<span class="line">At quae non tacita formavi gaudia mente!</span><span class="linebreak"></span>
<span class="line indent2">quos ego non finxi disposuique modos!</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>nostra tamen iacuere velut praemortua membra</span><span class="linebreak"></span>
<span class="line indent2">turpiter hesterna languidiora rosa—</span><span class="linebreak"></span>
<span class="line">quae nunc, ecce, vigent intempestiva valentque,</span><span class="linebreak"></span>
<span class="line indent2">nunc opus exposcunt militiamque suam.</span><span class="linebreak"></span>
<span class="line">quin istic pudibunda iaces, pars pessima nostri?</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>sic sum pollicitis captus et ante tuis.</span><span class="linebreak"></span>
<span class="line">tu dominum fallis; per te deprensus inermis</span><span class="linebreak"></span>
<span class="line indent2">tristia cum magno damna pudore tuli.</span><span class="linebreak"></span>
<span class="line">Hanc etiam non est mea dedignata puella</span><span class="linebreak"></span>
<span class="line indent2">molliter admota sollicitare manu;</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>sed postquam nullas consurgere posse per artes</span><span class="linebreak"></span>
<span class="line indent2">inmemoremque sui procubuisse videt,</span><span class="linebreak"></span>
<span class="line">“quid me ludis?” ait, “quis te, male sane, iubebat</span><span class="linebreak"></span>
<span class="line indent2">invitum nostro ponere membra toro?</span><span class="linebreak"></span>
</p></section><notes></notes></section>