<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Me miserum! lacrimas male continet oraque dextra</span><span class="linebreak"></span>
<span class="line indent2">protegit ingenuas picta rubore genas.</span><span class="linebreak"></span>
<span class="line">sustinet antiquos gremio spectatque capillos,</span><span class="linebreak"></span>
<span class="line indent2">ei mihi, non illo munera digna loco!</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Collige cum vultu mentem! reparabile damnum est.</span><span class="linebreak"></span>
<span class="line">postmodo nativa conspiciere coma.</span><span class="linebreak"></span>
</p>
<h3>XV</h3>
<p class="lineGroup">
<span class="line"><span class="sc">Quid</span> mihi, Livor edax, ignavos obicis annos,</span><span class="linebreak"></span>
<span class="line indent2">ingeniique vocas carmen inertis opus;</span><span class="linebreak"></span>
<span class="line">non me more patrum, dum strenua sustinet aetas,</span><span class="linebreak"></span>
<span class="line indent2">praemia militiae pulverulenta sequi,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nec me verbosas leges ediscere nec me</span><span class="linebreak"></span>
<span class="line indent2">ingrato vocem prostituisse foro?</span><span class="linebreak"></span>
<span class="line">Mortale est, quod quaeris, opus. mihi fama perennis</span><span class="linebreak"></span>
<span class="line indent2">quaeritur, in toto semper ut orbe canar.</span><span class="linebreak"></span>
<span class="line">vivet Maeonides, Tenedos dum stabit et Ide,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>dum rapidas Simois in mare volvet aquas;</span><span class="linebreak"></span>
<span class="line">vivet et Ascraeus, dum mustis uva tumebit,</span><span class="linebreak"></span>
<span class="line indent2">dum cadet incurva falce resecta Ceres.</span><span class="linebreak"></span>
<span class="line">Battiades semper toto cantabitur orbe;</span><span class="linebreak"></span>
<span class="line indent2">quamvis ingenio non valet, arte valet.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>nulla Sophocleo veniet iactura cothurno;</span><span class="linebreak"></span>
<span class="line indent2">cum sole et luna semper Aratus erit;</span><span class="linebreak"></span>
<span class="line">dum fallax servus, durus pater, inproba lena</span><span class="linebreak"></span>
<span class="line indent2">vivent et meretrix blanda, Menandros erit;</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>