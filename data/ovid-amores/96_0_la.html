<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">35</span><span class="br"></span>tantum non oculos crimen deducis ad ipsos;</span><span class="linebreak"></span>
<span class="line indent2">si dubitas famae parcere, parce mihi!</span><span class="linebreak"></span>
<span class="line">mens abit et morior quotiens peccasse fateris,</span><span class="linebreak"></span>
<span class="line indent2">perque meos artus frigida gutta fluit.</span><span class="linebreak"></span>
<span class="line">tunc amo, tunc odi frustra quod amare necesse est;</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>tunc ego, sed tecum, mortuus esse velim!</span><span class="linebreak"></span>
<span class="line">Nil equidem inquiram, nec quae celare parabis</span><span class="linebreak"></span>
<span class="line indent2">insequar, et falli muneris instar erit.</span><span class="linebreak"></span>
<span class="line">si tamen in media deprensa tenebere culpa,</span><span class="linebreak"></span>
<span class="line indent4">et fuerint oculis probra videnda meis,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>quae bene visa mihi fuerint, bene visa negato—</span><span class="linebreak"></span>
<span class="line indent2">concedent verbis lumina nostra tuis.</span><span class="linebreak"></span>
<span class="line">prona tibi vinci cupientem vincere palma est,</span><span class="linebreak"></span>
<span class="line indent2">sit modo “non feci!” dicere lingua memor.</span><span class="linebreak"></span>
<span class="line">cum tibi contingat verbis superare duobus,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>etsi non causa, iudice vince tuo!</span><span class="linebreak"></span>
</p>
<h3>XV</h3>
<p class="lineGroup">
<span class="line">Quaere novum vatem, tenerorum mater Amorum!</span><span class="linebreak"></span>
<span class="line indent2">raditur hic elegis ultima meta meis;</span><span class="linebreak"></span>
<span class="line">quos ego conposui, Paeligni ruris alumnus—</span><span class="linebreak"></span>
<span class="line indent2">nec me deliciae dedecuere meae—</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>siquid id est, usque a proavis vetus ordinis heres,</span><span class="linebreak"></span>
<span class="line indent2">non modo militiae turbine factus eques.</span><span class="linebreak"></span>
<span class="line">Mantua Vergilio, gaudet Verona Catullo;</span><span class="linebreak"></span>
<span class="line indent2">Paelignae dicar gloria gentis ego,</span><span class="linebreak"></span>
</p></section><notes></notes></section>