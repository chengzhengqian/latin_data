<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">inplicuitque suos circum mea colla lacertos</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>et, quae me perdunt, oscula mille dedit.</span><span class="linebreak"></span>
<span class="line">vincor, et ingenium sumptis revocatur ab armis,</span><span class="linebreak"></span>
<span class="line indent2">resque domi gestas et mea bella cano.</span><span class="linebreak"></span>
<span class="line">Sceptra tamen sumpsi, curaque tragoedia nostra</span><span class="linebreak"></span>
<span class="line indent2">crevit, et huic operi quamlibet aptus eram.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>risit Amor pallamque meam pictosque cothurnos</span><span class="linebreak"></span>
<span class="line indent4">sceptraque privata tam cito sumpta manu.</span><span class="linebreak"></span>
<span class="line">hinc quoque me dominae numen deduxit iniquae,</span><span class="linebreak"></span>
<span class="line indent4">deque cothurnato vate triumphat Amor.</span><span class="linebreak"></span>
<span class="line">Quod licet, aut artes teneri profitemur Amoris—</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>ei mihi, praeceptis urgeor ipse meis!—</span><span class="linebreak"></span>
<span class="line">aut, quod Penelopes verbis reddatur Ulixi,</span><span class="linebreak"></span>
<span class="line indent2">scribimus et lacrimas, Phylli relicta, tuas,</span><span class="linebreak"></span>
<span class="line">quod Paris et Macareus et quod male gratus Iason</span><span class="linebreak"></span>
<span class="line indent2">Hippolytique parens Hippolytusque legant,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>quodque tenens strictum Dido miserabilis ensem</span><span class="linebreak"></span>
<span class="line indent2">dicat et Aoniae<a class="footnoteLink" href="#note_LCL041_436_1" id="target_note_LCL041_436_1"><sup>1</sup></a> Lesbis amata lyrae.</span><span class="linebreak"></span>
<span class="line">Quam cito de toto rediit meus orbe Sabinus</span><span class="linebreak"></span>
<span class="line indent2">scriptaque diversis rettulit ille locis!</span><span class="linebreak"></span>
<span class="line">candida Penelope signum cognovit Ulixis;</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>legit ab Hippolyto scripta noverca suo.</span><span class="linebreak"></span>
<span class="line">iam pius Aeneas miserae rescripsit Elissae,</span><span class="linebreak"></span>
<span class="line indent2">quodque legat Phyllis, si modo vivit, adest.</span><span class="linebreak"></span>
<span class="line">tristis ad Hypsipylen ab Iasone littera venit:</span><span class="linebreak"></span>
<span class="line indent4">det votam Phoebo Lesbis amata lyram.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_436_1"><a class="footnoteCrossrefLink" href="#target_note_LCL041_436_1" title="Click to highlight in text"><sup class="lineRef">1</sup>Aoniae <span class="italic">P s, see</span> I, I, 12: Aeoliae <span class="italic">vulg.</span></a></li><script type="text/javascript">document.getElementById('note_LCL041_436_1').style.display = "none";</script></ul></section></notes></section>