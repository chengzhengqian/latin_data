<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">5</span><span class="br"></span>non peccat, quaecumque potest peccasse negare,</span><span class="linebreak"></span>
<span class="line indent2">solaque famosam culpa professa facit.</span><span class="linebreak"></span>
<span class="line">quis furor est, quae nocte latent, in luce fateri,</span><span class="linebreak"></span>
<span class="line indent2">et quae clam facias facta referre palam?</span><span class="linebreak"></span>
<span class="line">ignoto meretrix corpus iunctura Quiriti</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>opposita populum summovet ante sera;</span><span class="linebreak"></span>
<span class="line">tu tua prostitues famae peccata sinistrae</span><span class="linebreak"></span>
<span class="line indent2">commissi perages indiciumque tui?</span><span class="linebreak"></span>
<span class="line">sit tibi mens melior, saltemve imitare pudicas,</span><span class="linebreak"></span>
<span class="line indent4">teque probam, quamvis non eris, esse putem.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>quae facis, haec facito; tantum fecisse negato,</span><span class="linebreak"></span>
<span class="line indent2">nec pudeat coram verba modesta loqui!</span><span class="linebreak"></span>
<span class="line">Est qui nequitiam locus exigat; omnibus illum</span><span class="linebreak"></span>
<span class="line indent2">deliciis inple, stet procul inde pudor!</span><span class="linebreak"></span>
<span class="line">hinc simul exieris, lascivia protinus omnis</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>absit, et in lecto crimina pone tuo.</span><span class="linebreak"></span>
<span class="line">illic nec tunicam tibi sit posuisse pudori</span><span class="linebreak"></span>
<span class="line indent4">nec femori inpositum sustinuisse femur;</span><span class="linebreak"></span>
<span class="line">illic purpureis condatur lingua labellis,</span><span class="linebreak"></span>
<span class="line indent4">inque modos Venerem mille figuret amor;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>illic nec voces nec verba iuvantia cessent,</span><span class="linebreak"></span>
<span class="line indent4">spondaque lasciva mobilitate tremat!</span><span class="linebreak"></span>
<span class="line">indue cum tunicis metuentem crimina vultum,</span><span class="linebreak"></span>
<span class="line indent2">et pudor obscenum diffiteatur opus;</span><span class="linebreak"></span>
<span class="line">da populo, da verba mihi; sine nescius errem,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>et liceat stulta credulitate frui!</span><span class="linebreak"></span>
<span class="line">Cur totiens video mitti recipique tabellas?</span><span class="linebreak"></span>
<span class="line indent2">cur pressus prior est interiorque torus?</span><span class="linebreak"></span>
<span class="line">cur plus quam somno turbatos esse capillos</span><span class="linebreak"></span>
<span class="line indent2">collaque conspicio dentis habere notam?</span><span class="linebreak"></span>
</p>
</section><notes></notes></section>