<section class="div1 language" lang="la"><header><hgroup><h1>Ovid</h1></hgroup></header><section class="div2">
<h3>VI</h3>
<p class="lineGroup">
<span class="line">Psittacus, Eois imitatrix ales ab Indis,</span><span class="linebreak"></span>
<span class="line indent2">occidit—exequias ite frequenter, aves!</span><span class="linebreak"></span>
<span class="line">ite, piae volucres, et plangite pectora pinnis</span><span class="linebreak"></span>
<span class="line indent2">et rigido teneras ungue notate genas;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>horrida pro maestis lanieter pluma capillis,</span><span class="linebreak"></span>
<span class="line indent2">pro longa resonent carmina vestra tuba!</span><span class="linebreak"></span>
<span class="line">quod scelus Ismarii quereris, Philomela, tyranni,</span><span class="linebreak"></span>
<span class="line indent2">expleta est annis ista querela suis;</span><span class="linebreak"></span>
<span class="line">alitis in rarae miserum devertere funus—</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>magna, sed antiqua est causa doloris Itys.</span><span class="linebreak"></span>
<span class="line">Omnes, quae liquido libratis in aere cursus,</span><span class="linebreak"></span>
<span class="line indent2">tu tamen ante alios, turtur amice, dole!</span><span class="linebreak"></span>
<span class="line">plena fuit vobis omni concordia vita,</span><span class="linebreak"></span>
<span class="line indent2">et stetit ad finem longa tenaxque fides.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>quod fuit Argolico iuvenis Phoceus Orestae,</span><span class="linebreak"></span>
<span class="line indent2">hoc tibi, dum licuit, psittace, turtur erat.</span><span class="linebreak"></span>
<span class="line">Quid tamen ista fides, quid rari forma coloris,</span><span class="linebreak"></span>
<span class="line indent2">quid vox mutandis ingeniosa sonis,</span><span class="linebreak"></span>
<span class="line">quid iuvat, ut datus es, nostrae placuisse puellae?—-</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>infelix, avium gloria, nempe iaces!</span><span class="linebreak"></span>
<span class="line">tu poteras fragiles pinnis hebetare zmaragdos</span><span class="linebreak"></span>
<span class="line indent2">tincta gerens rubro Punica rostra croco.</span><span class="linebreak"></span>
<span class="line">non fuit in terris vocum simulantior ales—</span><span class="linebreak"></span>
<span class="line indent2">reddebas blaeso tam bene verba sono!</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Raptus es invidia—non tu fera bella movebas;</span><span class="linebreak"></span>
<span class="line indent2">garrulus et placidae pacis amator eras.</span><span class="linebreak"></span>
</p>
</section><notes></notes></section>