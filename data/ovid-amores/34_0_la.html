<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">et, cur non liceat, quaerenti reddita causa est,</span><span class="linebreak"></span>
<span class="line indent2">quod nimium dominae cura molesta tua est.</span><span class="linebreak"></span>
<span class="line">Si sapis, o custos, odium, mihi crede, mereri</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>desine; quem metuit quisque, perisse cupit.</span><span class="linebreak"></span>
<span class="line">vir quoque non sapiens; quid enim servare laboret,</span><span class="linebreak"></span>
<span class="line indent2">unde nihil, quamvis non tueare, perit?</span><span class="linebreak"></span>
<span class="line">sed gerat ille suo morem furiosus amori</span><span class="linebreak"></span>
<span class="line indent2">et castum, multis quod placet, esse putet;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>huic furtiva tuo libertas munere detur,</span><span class="linebreak"></span>
<span class="line indent2">quam dederis illi, reddat ut illa tibi.</span><span class="linebreak"></span>
<span class="line">conscius esse velis—domina est obnoxia servo;</span><span class="linebreak"></span>
<span class="line indent2">conscius esse times—dissimulare licet.</span><span class="linebreak"></span>
<span class="line">scripta leget secum—matrem misisse putato!</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>venerit ignotus—postmodo notus erit.</span><span class="linebreak"></span>
<span class="line">ibit ad adfectam, quae non languebit, amicam:</span><span class="linebreak"></span>
<span class="line indent2">visat! iudiciis aegra sit illa tuis.</span><span class="linebreak"></span>
<span class="line">si faciet tarde, ne te mora longa fatiget,</span><span class="linebreak"></span>
<span class="line indent2">inposita gremio stertere fronte potes.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>nec tu, linigeram fieri quid possit ad Isim,</span><span class="linebreak"></span>
<span class="line indent2">quaesieris nec tu curva theatra time!</span><span class="linebreak"></span>
<span class="line">conscius adsiduos commissi tollet honores—</span><span class="linebreak"></span>
<span class="line indent2">quis minor est autem quam tacuisse labor?</span><span class="linebreak"></span>
<span class="line">ille placet versatque domum neque verbera sentit;</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>ille potens—alii, sordida turba, iacent.</span><span class="linebreak"></span>
<span class="line">huic, verae ut lateant causae, finguntur inanes;</span><span class="linebreak"></span>
<span class="line indent2">atque ambo domini, quod probat una, probant.</span><span class="linebreak"></span>
<span class="line">cum bene vir traxit vultum rugasque coegit,</span><span class="linebreak"></span>
<span class="line indent2">quod voluit fieri blanda puella, facit.</span><span class="linebreak"></span>
</p></section><notes></notes></section>