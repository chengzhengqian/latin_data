<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">Mens Bona ducetur manibus post terga retortis,</span><span class="linebreak"></span>
<span class="line indent2">et Pudor, et castris quidquid Amoris obest.</span><span class="linebreak"></span>
<span class="line">omnia te metuent; ad te sua bracchia tendens</span><span class="linebreak"></span>
<span class="line indent2">vulgus “io” magna voce “triumphe!” canet.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>blanditiae comites tibi erunt Errorque Furorque,</span><span class="linebreak"></span>
<span class="line indent2">adsidue partes turba secuta tuas.</span><span class="linebreak"></span>
<span class="line">his tu militibus superas hominesque deosque;</span><span class="linebreak"></span>
<span class="line indent2">haec tibi si demas commoda, nudus eris.</span><span class="linebreak"></span>
<span class="line">Laeta triumphanti de summo mater Olympo</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>plaudet et adpositas sparget in ora rosas.</span><span class="linebreak"></span>
<span class="line">tu pinnas gemma, gemma variante capillos</span><span class="linebreak"></span>
<span class="line indent2">ibis in auratis aureus ipse rotis.</span><span class="linebreak"></span>
<span class="line">tunc quoque non paucos, si te bene novimus, ures;</span><span class="linebreak"></span>
<span class="line indent2">tunc quoque praeteriens vulnera multa dabis.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>non possunt, licet ipse velis, cessare sagittae;</span><span class="linebreak"></span>
<span class="line indent2">fervida vicino flamma vapore nocet.</span><span class="linebreak"></span>
<span class="line">talis erat domita Bacchus Gangetide terra;</span><span class="linebreak"></span>
<span class="line indent2">tu gravis alitibus, tigribus ille fuit.</span><span class="linebreak"></span>
<span class="line">Ergo cum possim sacri pars esse triumphi,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>parce tuas in me perdere, victor, opes!</span><span class="linebreak"></span>
<span class="line">adspice cognati felicia Caesaris arma—</span><span class="linebreak"></span>
<span class="line indent2">qua vicit, victos protegit ille manu.</span><span class="linebreak"></span>
</p>
<h3>III</h3>
<p class="lineGroup">
<span class="line"><span class="sc">Iusta</span> precor: quae me nuper praedata puella est,</span><span class="linebreak"></span>
<span class="line indent2">aut amet aut faciat, cur ego semper amem!</span><span class="linebreak"></span>
</p>
</section><notes></notes></section>