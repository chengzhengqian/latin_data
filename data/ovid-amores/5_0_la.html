<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">a, nimium volui—tantum patiatur amari;</span><span class="linebreak"></span>
<span class="line indent2">audierit nostras tot Cytherea preces!</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Accipe, per longos tibi qui deserviat annos;</span><span class="linebreak"></span>
<span class="line indent2">accipe, qui pura norit amare fide!</span><span class="linebreak"></span>
<span class="line">si me non veterum commendant magna parentum</span><span class="linebreak"></span>
<span class="line indent2">nomina, si nostri sanguinis auctor eques,</span><span class="linebreak"></span>
<span class="line">nec meus innumeris renovatur campus aratris,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>temperat et sumptus parcus uterque parens—</span><span class="linebreak"></span>
<span class="line">at Phoebus comitesque novem vitisque repertor</span><span class="linebreak"></span>
<span class="line indent2">hac<a class="footnoteLink" href="#note_LCL041_113_1" id="target_note_LCL041_113_1"><sup>1</sup></a> faciunt, et<a class="footnoteLink" href="#note_LCL041_113_2" id="target_note_LCL041_113_2"><sup>2</sup></a> me qui tibi donat, Amor,</span><span class="linebreak"></span>
<span class="line">et<a class="footnoteLink" href="#note_LCL041_113_3" id="target_note_LCL041_113_3"><sup>3</sup></a> nulli cessura fides, sine crimine mores</span><span class="linebreak"></span>
<span class="line indent2">nudaque simplicitas purpureusque pudor.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>non mihi mille placent, non sum desultor amoris:</span><span class="linebreak"></span>
<span class="line indent2">tu mihi, siqua fides, cura perennis eris.</span><span class="linebreak"></span>
<span class="line">tecum, quos dederint annos mihi fila sororum,</span><span class="linebreak"></span>
<span class="line indent2">vivere contingat teque dolente mori!</span><span class="linebreak"></span>
<span class="line">te mihi materiem felicem in carmina praebe—</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>provenient causa carmina digna sua.</span><span class="linebreak"></span>
<span class="line">carmine nomen habent exterrita cornibus Io</span><span class="linebreak"></span>
<span class="line indent2">et quam fluminea lusit adulter ave,</span><span class="linebreak"></span>
<span class="line">quaeque super pontum simulato vecta iuvenco</span><span class="linebreak"></span>
<span class="line indent2">virginea tenuit cornua vara manu.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>nos quoque per totum pariter cantabimur orbem,</span><span class="linebreak"></span>
<span class="line indent2">iunctaque semper erunt nomina nostra tuis.</span><span class="linebreak"></span>
</p>
</section><notes></notes></section>