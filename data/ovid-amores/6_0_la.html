<section class="div1 language" lang="la"><header><hgroup><h1>Ovid</h1></hgroup></header><section class="div2">
<h3>IV</h3>
<p class="lineGroup">
<span class="line"><span class="sc">Vir</span> tuus est epulas nobis aditurus easdem—</span><span class="linebreak"></span>
<span class="line indent2">ultima coena tuo sit, precor, illa viro!</span><span class="linebreak"></span>
<span class="line">ergo ego dilectam tantum conviva puellam</span><span class="linebreak"></span>
<span class="line indent2">adspiciam? tangi quem iuvet, alter erit,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>alteriusque sinus apte subiecta fovebis?</span><span class="linebreak"></span>
<span class="line indent2">iniciet collo, cum volet, ille manum?</span><span class="linebreak"></span>
<span class="line">desino mirari, posito quod candida vino</span><span class="linebreak"></span>
<span class="line indent2">Atracis ambiguos traxit in arma viros.</span><span class="linebreak"></span>
<span class="line">nec mihi silva domus, nec equo mea membra cohaerent—</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>vix a te videor posse tenere manus!</span><span class="linebreak"></span>
<span class="line">Quae tibi sint facienda tamen cognosce, nec Euris</span><span class="linebreak"></span>
<span class="line indent2">da mea nec tepidis verba ferenda Notis!</span><span class="linebreak"></span>
<span class="line">ante veni, quam vir—nec quid, si veneris ante,</span><span class="linebreak"></span>
<span class="line indent2">possit agi video; sed tamen ante veni.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>cum premet ille torum, vultu comes ipsa modesto</span><span class="linebreak"></span>
<span class="line indent2">ibis, ut accumbas—clam mihi tange pedem!</span><span class="linebreak"></span>
<span class="line">me specta nutusque meos vultumque loquacem;</span><span class="linebreak"></span>
<span class="line indent2">excipe furtivas et refer ipsa notas.</span><span class="linebreak"></span>
<span class="line">verba superciliis sine voce loquentia dicam;</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>verba leges digitis, verba notata mero.</span><span class="linebreak"></span>
<span class="line">cum tibi succurret Veneris lascivia nostrae,</span><span class="linebreak"></span>
<span class="line indent2">purpureas tenero pollice tange genas.</span><span class="linebreak"></span>
<span class="line">siquid erit, de me tacita quod mente queraris,</span><span class="linebreak"></span>
<span class="line indent2">pendeat extrema mollis ab aure manus.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>