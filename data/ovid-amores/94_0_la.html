<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">duxque gregis cornu per tempora dura recurvo.</span><span class="linebreak"></span>
<span class="line indent2">invisa est dominae sola capella deae;</span><span class="linebreak"></span>
<span class="line">illius indicio silvis inventa sub altis</span><span class="linebreak"></span>
<span class="line indent4"><span class="br"></span><span class="lineNumber">20</span><span class="br"></span>dicitur inceptam destituisse fugam.</span><span class="linebreak"></span>
<span class="line">nunc quoque per pueros iaculis incessitur index</span><span class="linebreak"></span>
<span class="line indent2">et pretium auctori vulneris ipsa datur.</span><span class="linebreak"></span>
<span class="line">Qua ventura dea est, iuvenes timidaeque puellae</span><span class="linebreak"></span>
<span class="line indent2">praeverrunt latas veste iacente vias.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>virginei crines auro gemmaque premuntur,</span><span class="linebreak"></span>
<span class="line indent4">et tegit auratos palla superba pedes:</span><span class="linebreak"></span>
<span class="line">more patrum Graio velatae vestibus albis</span><span class="linebreak"></span>
<span class="line indent2">tradita supposito vertice sacra ferunt.</span><span class="linebreak"></span>
<span class="line">ora favent populi tum cum venit aurea pompa,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>ipsa sacerdotes subsequiturque suas.</span><span class="linebreak"></span>
<span class="line">Argiva est pompae facies; Agamemnone caeso</span><span class="linebreak"></span>
<span class="line indent2">et scelus et patrias fugit Halaesus opes</span><span class="linebreak"></span>
<span class="line">iamque pererratis profugus terraque fretoque</span><span class="linebreak"></span>
<span class="line indent2">moenia felici condidit alta manu.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ille suos docuit Iunonia sacra Faliscos.</span><span class="linebreak"></span>
<span class="line indent2">sint mihi, sint populo semper amica suo!</span><span class="linebreak"></span>
</p>
<h3>XIV</h3>
<p class="lineGroup">
<span class="line">Non ego, ne pecces, cum sis formosa, recuso,</span><span class="linebreak"></span>
<span class="line indent2">sed ne sit misero scire necesse mihi;</span><span class="linebreak"></span>
<span class="line">nec te nostra iubet fieri censura pudicam,</span><span class="linebreak"></span>
<span class="line indent2">sed tamen, ut temptes dissimulare, rogat.</span><span class="linebreak"></span>
</p></section><notes></notes></section>