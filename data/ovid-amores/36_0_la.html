<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Non scelus adgredimur, non ad miscenda coimus</span><span class="linebreak"></span>
<span class="line indent2">toxica, non stricto fulminat ense manus.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>quaerimus, ut tuto per te possimus amare.</span><span class="linebreak"></span>
<span class="line indent2">quid precibus nostris mollius esse potest?</span><span class="linebreak"></span>
</p>
<h3>III</h3>
<p class="lineGroup">
<span class="line">Ei mihi, quod dominam nec vir nec femina servas</span><span class="linebreak"></span>
<span class="line indent2">mutua nec Veneris gaudia nosse potes!</span><span class="linebreak"></span>
<span class="line">qui primus pueris genitalia membra recidit,</span><span class="linebreak"></span>
<span class="line indent2">vulnera quae fecit, debuit ipse pati.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>mollis in obsequium facilisque rogantibus esses,</span><span class="linebreak"></span>
<span class="line indent2">si tuus in quavis praetepuisset amor.</span><span class="linebreak"></span>
<span class="line">non tu natus equo, non fortibus utilis armis;</span><span class="linebreak"></span>
<span class="line indent2">bellica non dextrae convenit hasta tuae.</span><span class="linebreak"></span>
<span class="line">ista mares tractent; tu spes depone viriles.</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>sunt tibi cum domina signa ferenda tua.</span><span class="linebreak"></span>
<span class="line">hanc inple meritis, huius tibi gratia prosit;</span><span class="linebreak"></span>
<span class="line indent2">si careas illa, quis tuus usus erit?</span><span class="linebreak"></span>
<span class="line">Est etiam facies, sunt apti lusibus anni;</span><span class="linebreak"></span>
<span class="line indent2">indigna est pigro forma perire situ.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>fallere te potuit, quamvis habeare molestus;</span><span class="linebreak"></span>
<span class="line indent2">non caret effectu, quod voluere duo.</span><span class="linebreak"></span>
<span class="line">aptius ut<a class="footnoteLink" href="#note_LCL041_388_1" id="target_note_LCL041_388_1"><sup>1</sup></a> fuerit precibus temptasse, rogamus,</span><span class="linebreak"></span>
<span class="line indent2">dum bene ponendi munera tempus habes.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_388_1"><a class="footnoteCrossrefLink" href="#target_note_LCL041_388_1" title="Click to highlight in text"><sup class="lineRef">1</sup>at <span class="italic">NÃ©m</span>.</a></li><script type="text/javascript">document.getElementById('note_LCL041_388_1').style.display = "none";</script></ul></section></notes></section>