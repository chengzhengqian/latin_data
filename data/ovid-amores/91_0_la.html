<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">sic ego nec sine te nec tecum vivere possum,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>et videor voti nescius esse mei.</span><span class="linebreak"></span>
<span class="line">aut formosa fores minus, aut minus inproba, vellem;</span><span class="linebreak"></span>
<span class="line indent2">non facit ad mores tam bona forma malos.</span><span class="linebreak"></span>
<span class="line">facta merent odium, facies exorat amorem—</span><span class="linebreak"></span>
<span class="line indent2">me miserum, vitiis plus valet illa suis!</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Parce, per o lecti socialia iura, per omnis</span><span class="linebreak"></span>
<span class="line indent2">qui dant fallendos se tibi saepe deos,</span><span class="linebreak"></span>
<span class="line">perque tuam faciem, magni mihi numinis instar,</span><span class="linebreak"></span>
<span class="line indent2">perque tuos oculos, qui rapuere meos!</span><span class="linebreak"></span>
<span class="line">quidquid eris, mea semper eris; tu selige tantum,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>me quoque velle velis, anne coactus amem!</span><span class="linebreak"></span>
<span class="line">lintea dem potius ventisque ferentibus utar,</span><span class="linebreak"></span>
<span class="line indent4">ut, quam, si<a class="footnoteLink" href="#note_LCL041_498_1" id="target_note_LCL041_498_1"><sup>1</sup></a> nolim, cogar amare, velim.</span><span class="linebreak"></span>
</p>
<h3>XII</h3>
<p class="lineGroup">
<span class="line">Quis fuit ille dies, quo tristia semper amanti</span><span class="linebreak"></span>
<span class="line indent2">omina non albae concinuistis aves?</span><span class="linebreak"></span>
<span class="line">quodve putem sidus nostris occurrere fatis,</span><span class="linebreak"></span>
<span class="line indent2">quosve deos in me bella movere querar?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quae modo dicta mea est, quam coepi solus amare,</span><span class="linebreak"></span>
<span class="line indent2">cum multis vereor ne sit habenda mihi.</span><span class="linebreak"></span>
<span class="line">Fallimur, an nostris innotuit illa libellis?</span><span class="linebreak"></span>
<span class="line indent2">sic erit—ingenio prostitit illa meo.</span><span class="linebreak"></span>
<span class="line">et merito! quid enim formae praeconia feci?</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>vendibilis culpa facta puella mea est.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_498_1"><a class="footnoteCrossrefLink" href="#target_note_LCL041_498_1" title="Click to highlight in text"><sup class="lineRef">1</sup><span class="italic">Madvig</span>: quamvis <span class="italic">MSS</span>.</a></li><script type="text/javascript">document.getElementById('note_LCL041_498_1').style.display = "none";</script></ul></section></notes></section>