<section class="div1 language" lang="la"><header><hgroup><h1>Ovid</h1></hgroup></header><section class="div2">
</section>
<section class="div2">
<h2><span class="ac">Liber Tertius</span></h2>
<h3>I</h3>
<p class="lineGroup">
<span class="line">Stat vetus et multos incaedua silva per annos;</span><span class="linebreak"></span>
<span class="line indent2">credibile est illi numen inesse loco.</span><span class="linebreak"></span>
<span class="line">fons sacer in medio speluncaque pumice pendens,</span><span class="linebreak"></span>
<span class="line indent2">et latere ex omni dulce queruntur aves.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Hic ego dum spatior tectus nemoralibus umbris—</span><span class="linebreak"></span>
<span class="line indent2">quod mea, quaerebam, Musa moveret opus—</span><span class="linebreak"></span>
<span class="line">venit odoratos Elegia nexa capillos,</span><span class="linebreak"></span>
<span class="line indent2">et, puto, pes illi longior alter erat.</span><span class="linebreak"></span>
<span class="line">forma decens, vestis tenuissima, vultus amantis,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>et pedibus vitium causa decoris erat.</span><span class="linebreak"></span>
<span class="line">venit et ingenti violenta Tragoedia passu:</span><span class="linebreak"></span>
<span class="line indent2">fronte comae torva, palla iacebat humi;</span><span class="linebreak"></span>
<span class="line">laeva manus sceptrum late regale movebat,</span><span class="linebreak"></span>
<span class="line indent2">Lydius alta pedum vincla cothurnus erat.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Et prior “ecquis erit,” dixit, “tibi finis amandi,</span><span class="linebreak"></span>
<span class="line indent2">O argumenti lente poeta tui?</span><span class="linebreak"></span>
<span class="line">nequitiam vinosa tuam convivia narrant,</span><span class="linebreak"></span>
<span class="line indent2">narrant in multas conpita secta vias.</span><span class="linebreak"></span>
<span class="line">saepe aliquis digito vatem designat euntem,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>atque ait ‘ hic, hic est, quem ferus urit Amor! ’</span><span class="linebreak"></span>
<span class="line">fabula, nec sentis, tota iactaris in urbe,</span><span class="linebreak"></span>
<span class="line indent2">dum tua praeterito facta pudore refers.</span><span class="linebreak"></span>
</p>
</section><notes></notes></section>