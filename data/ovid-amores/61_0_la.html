<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">35</span><span class="br"></span>Nec tibi, qua tutum vati, Macer, arma canenti</span><span class="linebreak"></span>
<span class="line indent2">aureus in medio Marte tacetur Amor.</span><span class="linebreak"></span>
<span class="line">et Paris est illic et adultera, nobile crimen,</span><span class="linebreak"></span>
<span class="line indent2">et comes extincto Laodamia viro.</span><span class="linebreak"></span>
<span class="line">si bene te novi, non bella libentius istis</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>dicis, et a vestris in mea castra venis.</span><span class="linebreak"></span>
</p>
<h3>XIX</h3>
<p class="lineGroup">
<span class="line">Si tibi non opus est servata, stulte, puella,</span><span class="linebreak"></span>
<span class="line indent2">at mihi fac serves, quo magis ipse velim!</span><span class="linebreak"></span>
<span class="line">quod licet, ingratum est; quod non licet acrius</span><span class="linebreak"></span>
<span class="line indent5">urit.</span><span class="linebreak"></span>
<span class="line indent2">ferreus est, siquis, quod sinit alter, amat</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>speremus pariter, pariter metuamus amantes,</span><span class="linebreak"></span>
<span class="line indent2">et faciat voto rara repulsa locum.</span><span class="linebreak"></span>
<span class="line">quo mihi fortunam, quae numquam fallere curet?</span><span class="linebreak"></span>
<span class="line indent2">nil ego, quod nullo tempore laedat, amo!</span><span class="linebreak"></span>
<span class="line">Viderat hoc in me vitium versuta Corinna,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>quaque capi possem, callida norat opem.</span><span class="linebreak"></span>
<span class="line">a, quotiens sani capitis mentita dolores</span><span class="linebreak"></span>
<span class="line indent2">cunctantem tardo iussit abire pede!</span><span class="linebreak"></span>
<span class="line">a, quotiens finxit culpam, quantumque licebat</span><span class="linebreak"></span>
<span class="line indent2">insonti, speciem praebuit esse nocens!</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>sic ubi vexarat tepidosque refoverat ignis,</span><span class="linebreak"></span>
<span class="line indent2">rursus erat votis comis et apta meis.</span><span class="linebreak"></span>
<span class="line">quas mihi blanditias, quam dulcia verba parabat</span><span class="linebreak"></span>
<span class="line indent2">oscula, di magni, qualia quotque dabat!</span><span class="linebreak"></span>
</p>
</section><notes></notes></section>