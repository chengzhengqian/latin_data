<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">15</span><span class="br"></span>nunc opto currum, de quo Cerealia primum</span><span class="linebreak"></span>
<span class="line indent2">semina venerunt in rude missa solum.</span><span class="linebreak"></span>
<span class="line">prodigiosa loquor veterum mendacia vatum;</span><span class="linebreak"></span>
<span class="line indent2">nec tulit haec umquam nec feret ulla dies.</span><span class="linebreak"></span>
<span class="line">Tu potius, ripis effuse capacibus amnis—</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>sic aeternus eas—labere fine tuo!</span><span class="linebreak"></span>
<span class="line">non eris invidiae, torrens, mihi crede, ferendae,</span><span class="linebreak"></span>
<span class="line indent2">si dicar per te forte retentus amans.</span><span class="linebreak"></span>
<span class="line">flumina deberent iuvenes in amore iuvare;</span><span class="linebreak"></span>
<span class="line indent4">flumina senserunt ipsa, quid esset amor.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Inachus in Melie Bithynide pallidus isse</span><span class="linebreak"></span>
<span class="line indent2">dicitur et gelidis incaluisse vadis.</span><span class="linebreak"></span>
<span class="line">nondum Troia fuit lustris obsessa duobus,</span><span class="linebreak"></span>
<span class="line indent2">cum rapuit vultus, Xanthe, Neaera tuos.</span><span class="linebreak"></span>
<span class="line">quid? non Alpheon diversis currere terris</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>virginis Arcadiae certus adegit amor?</span><span class="linebreak"></span>
<span class="line">te quoque promissam Xutho, Penee, Creusam</span><span class="linebreak"></span>
<span class="line indent2">Pthiotum terris occuluisse ferunt.</span><span class="linebreak"></span>
<span class="line">quid referam Asopon, quem cepit Martia Thebe,</span><span class="linebreak"></span>
<span class="line indent2">natarum Thebe quinque futura parens?</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>cornua si tua nunc ubi sint, Acheloe, requiram,</span><span class="linebreak"></span>
<span class="line indent2">Herculis irata fracta querere manu;</span><span class="linebreak"></span>
<span class="line">nec tanti Calydon nec tota Aetolia tanti,</span><span class="linebreak"></span>
<span class="line indent2">una tamen tanti Deianira fuit.</span><span class="linebreak"></span>
<span class="line">ille fluens dives septena per ostia Nilus,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>qui patriam tantae tam bene celat aquae,</span><span class="linebreak"></span>
<span class="line">fertur in Euanthe collectam Asopide flammam</span><span class="linebreak"></span>
<span class="line indent4">vincere gurgitibus non potuisse suis.</span><span class="linebreak"></span>
<span class="line">siccus ut amplecti Salmonida posset Enipeus,</span><span class="linebreak"></span>
<span class="line indent4">cedere iussit aquam; iussa recessit aqua.</span><span class="linebreak"></span>
</p>
</section><notes></notes></section>