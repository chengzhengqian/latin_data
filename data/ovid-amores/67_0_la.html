<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">hoc mihi contingat, sacro de carcere missis</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>insistam forti mente vehendus equis,</span><span class="linebreak"></span>
<span class="line">et modo lora dabo, modo verbere terga notabo,</span><span class="linebreak"></span>
<span class="line indent2">nunc stringam metas interiore rota.</span><span class="linebreak"></span>
<span class="line">si mihi currenti fueris conspecta, morabor,</span><span class="linebreak"></span>
<span class="line indent4">deque meis manibus lora remissa fluent.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>at quam paene Pelops Pisaea concidit hasta,</span><span class="linebreak"></span>
<span class="line indent4">dum spectat vultus, Hippodamia, tuos!</span><span class="linebreak"></span>
<span class="line">nempe favore suae vicit tamen ille puellae.</span><span class="linebreak"></span>
<span class="line indent2">vincamus dominae quisque favore suae!</span><span class="linebreak"></span>
<span class="line">Quid frustra refugis? cogit nos linea iungi.</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>haec in lege loci commoda circus habet—</span><span class="linebreak"></span>
<span class="line">tu tamen a dextra, quicumque es, parce puellae;</span><span class="linebreak"></span>
<span class="line indent2">contactu lateris laeditur ista tui.</span><span class="linebreak"></span>
<span class="line">tu quoque, qui spectas post nos, tua contrahe crura,</span><span class="linebreak"></span>
<span class="line indent2">si pudor est, rigido nec preme terga genu!</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Sed nimium demissa iacent tibi pallia terra.</span><span class="linebreak"></span>
<span class="line indent2">collige—vel digitis en ego tollo meis!</span><span class="linebreak"></span>
<span class="line">invida vestis eras, quae tam bona crura tegebas;</span><span class="linebreak"></span>
<span class="line indent2">quoque magis spectes—invida vestis eras!</span><span class="linebreak"></span>
<span class="line">talia Milanion Atalantes crura fugacis</span><span class="linebreak"></span>
<span class="line indent4"><span class="br"></span><span class="lineNumber">30</span><span class="br"></span>optavit manibus sustinuisse suis.</span><span class="linebreak"></span>
<span class="line">talia pinguntur succinctae crura Dianae</span><span class="linebreak"></span>
<span class="line indent4">cum sequitur fortes, fortior ipsa, feras.</span><span class="linebreak"></span>
<span class="line">his ego non visis arsi; quid fiet ab ipsis?<a class="footnoteLink" href="#note_LCL041_450_1" id="target_note_LCL041_450_1"><sup>1</sup></a></span><span class="linebreak"></span>
<span class="line indent2">in flammam flammas, in mare fundis aquas.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>suspicor ex istis et cetera posse placere,</span><span class="linebreak"></span>
<span class="line indent2">quae bene sub tenui condita veste latent.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_450_1"><a class="footnoteCrossrefLink" href="#target_note_LCL041_450_1" title="Click to highlight in text"><sup class="lineRef">1</sup>ipsis <span class="italic">Mueller</span>: istis <span class="italic">MSS.</span></a></li><script type="text/javascript">document.getElementById('note_LCL041_450_1').style.display = "none";</script></ul></section></notes></section>