<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">si mos antiquis placuisset matribus idem,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>gens hominum vitio deperitura fuit,</span><span class="linebreak"></span>
<span class="line">quique iterum iaceret generis primordia nostri</span><span class="linebreak"></span>
<span class="line indent2">in vacuo lapides orbe, parandus erat.</span><span class="linebreak"></span>
<span class="line">quis Priami fregisset opes, si numen aquarum</span><span class="linebreak"></span>
<span class="line indent2">iusta recusasset pondera ferre Thetis?</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Ilia si tumido geminos in ventre necasset,</span><span class="linebreak"></span>
<span class="line indent2">casurus dominae conditor Urbis erat;</span><span class="linebreak"></span>
<span class="line">si Venus Aenean gravida temerasset in alvo,</span><span class="linebreak"></span>
<span class="line indent2">Caesaribus tellus orba futura fuit.</span><span class="linebreak"></span>
<span class="line">tu quoque, cum posses nasci formosa, perisses,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>temptasset, quod tu, si tua mater opus;</span><span class="linebreak"></span>
<span class="line">ipse ego, cum fuerim melius periturus amando,</span><span class="linebreak"></span>
<span class="line indent2">vidissem nullos matre negante dies.</span><span class="linebreak"></span>
<span class="line">Quid plenam fraudas vitem crescentibus uvis,</span><span class="linebreak"></span>
<span class="line indent2">pomaque crudeli vellis acerba manu?</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>sponte fluant matura suaâ€”sine crescere nata;</span><span class="linebreak"></span>
<span class="line indent2">est pretium parvae non leve vita morae.</span><span class="linebreak"></span>
<span class="line">vestra quid effoditis subiectis viscera telis,</span><span class="linebreak"></span>
<span class="line indent2">et nondum natis dira venena datis?</span><span class="linebreak"></span>
<span class="line">Colchida respersam puerorum sanguine culpant</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>aque sua caesum matre queruntur Ityn;</span><span class="linebreak"></span>
<span class="line">utraque saeva parens, sed tristibus utraque causis</span><span class="linebreak"></span>
<span class="line indent2">iactura socii sanguinis ulta virum.</span><span class="linebreak"></span>
<span class="line">dicite, quis Tereus, quis vos inritet Iason</span><span class="linebreak"></span>
<span class="line indent2">figere sollicita corpora vestra manu?</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>hoc neque in Armeniis tigres fecere latebris,</span><span class="linebreak"></span>
<span class="line indent2">perdere nec fetus ausa leaena suos.</span><span class="linebreak"></span>
</p>
</section><notes></notes></section>