<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>utraque formosa est, operosae cultibus ambae;</span><span class="linebreak"></span>
<span class="line indent2">artibus in dubio est haec sit an illa prior.</span><span class="linebreak"></span>
<span class="line">pulchrior hac illa est, haec est quoque pulchrior illa;</span><span class="linebreak"></span>
<span class="line indent2">et magis haec nobis, et magis illa placet!</span><span class="linebreak"></span>
<span class="line">erro, velut<a class="footnoteLink" href="#note_LCL041_412_1" id="target_note_LCL041_412_1"><sup>1</sup></a> ventis discordibus acta phaselos,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>dividuumque tenent alter et alter amor.</span><span class="linebreak"></span>
<span class="line">quid geminas, Erycina, meos sine fine dolores?</span><span class="linebreak"></span>
<span class="line indent2">non erat in curas una puella satis?</span><span class="linebreak"></span>
<span class="line">quid folia arboribus, quid pleno sidera caelo,</span><span class="linebreak"></span>
<span class="line indent2">in freta collectas alta quid addis aquas?</span><span class="linebreak"></span>
<span class="line">Sed tamen hoc melius, quam si sine amore</span><span class="linebreak"></span>
<span class="line indent6"><span class="br"></span><span class="lineNumber">15</span><span class="br"></span>iacerem—</span><span class="linebreak"></span>
<span class="line indent2">hostibus eveniat vita severa meis!</span><span class="linebreak"></span>
<span class="line">hostibus eveniat viduo dormire cubili</span><span class="linebreak"></span>
<span class="line indent2">et medio laxe ponere membra toro!</span><span class="linebreak"></span>
<span class="line">at mihi saevus amor somnos abrumpat inertes,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>simque mei lecti non ego solus onus!</span><span class="linebreak"></span>
<span class="line">me mea disperdat nullo prohibente puella—</span><span class="linebreak"></span>
<span class="line indent2">si satis una potest, si minus una, duae!</span><span class="linebreak"></span>
<span class="line">sufficiam—graciles, non sunt sine viribus artus;</span><span class="linebreak"></span>
<span class="line indent2">pondere, non nervis corpora nostra carent;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>et lateri dabit in vires alimenta voluptas.</span><span class="linebreak"></span>
<span class="line indent2">decepta est opera nulla puella mea;</span><span class="linebreak"></span>
<span class="line">saepe ego lascive consumpsi tempora<a class="footnoteLink" href="#note_LCL041_412_1" id="target_note_LCL041_412_1"><sup>1</sup></a> noctis,</span><span class="linebreak"></span>
<span class="line indent2">utilis et forti corpore mane fui.</span><span class="linebreak"></span>
<span class="line">felix, quem Veneris certamina mutua perdunt!</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>di faciant, leti causa sit ista mei!</span><span class="linebreak"></span>
<span class="line">Induat adversis contraria pectora telis</span><span class="linebreak"></span>
<span class="line indent2">miles et aeternum sanguine nomen emat.</span><span class="linebreak"></span>
<span class="line">quaerat avarus opes et, quae lassarit arando,</span><span class="linebreak"></span>
<span class="line indent2">aequora periuro naufragus ore bibat.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_412_1"><a class="footnoteCrossrefLink" href="#target_note_LCL041_412_1" title="Click to highlight in text"><sup class="lineRef">1</sup><span class="italic">Camps</span>: errant ut <span class="italic">MSS.</span></a></li><script type="text/javascript">document.getElementById('note_LCL041_412_1').style.display = "none";</script></ul></section></notes></section>