<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">laeva manus, cui nunc serum male convenit</span><span class="linebreak"></span>
<span class="line indent6"><span class="br"></span><span class="lineNumber">15</span><span class="br"></span>aurum,</span><span class="linebreak"></span>
<span class="line indent2">scuta tulit; dextram tange—cruenta fuit!</span><span class="linebreak"></span>
<span class="line">qua periit aliquis, potes hanc contingere dextram?</span><span class="linebreak"></span>
<span class="line indent2">heu, ubi mollities pectoris illa tui?</span><span class="linebreak"></span>
<span class="line">cerne cicatrices, veteris vestigia pugnae—</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>quaesitum est illi corpore, quidquid habet.</span><span class="linebreak"></span>
<span class="line">forsitan et, quotiens hominem iugulaverit, ille</span><span class="linebreak"></span>
<span class="line indent4">indicet! hoc fassas tangis, avara, manus?</span><span class="linebreak"></span>
<span class="line">ille ego Musarum purus Phoebique sacerdos</span><span class="linebreak"></span>
<span class="line indent4">ad rigidas canto carmen inane fores?</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>discite, qui sapitis, non quae nos scimus inertes,</span><span class="linebreak"></span>
<span class="line indent4">sed trepidas acies et fera castra sequi</span><span class="linebreak"></span>
<span class="line">proque bono versu primum deducite pilum!</span><span class="linebreak"></span>
<span class="line indent2">nox tibi, si belles, possit, Homere, dari.</span><span class="linebreak"></span>
<span class="line">Iuppiter, admonitus nihil esse potentius auro,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>corruptae pretium virginis ipse fuit.</span><span class="linebreak"></span>
<span class="line">dum merces aberat, durus pater, ipsa severa,</span><span class="linebreak"></span>
<span class="line indent2">aerati postes, ferrea turris erat;</span><span class="linebreak"></span>
<span class="line">sed postquam sapiens in munere venit adulter,</span><span class="linebreak"></span>
<span class="line indent2">praebuit ipsa sinus et dare iussa dedit.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>at cum regna senex caeli Saturnus haberet,</span><span class="linebreak"></span>
<span class="line indent2">omne lucrum tenebris alta premebat humus.</span><span class="linebreak"></span>
<span class="line">aeraque et argentum cumque auro pondera ferri</span><span class="linebreak"></span>
<span class="line indent2">manibus admorat, nullaque massa fuit.</span><span class="linebreak"></span>
<span class="line">at meliora dabat—curvo sine vomere fruges</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>pomaque et in quercu mella reperta cava.</span><span class="linebreak"></span>
</p>
</section><notes></notes></section>