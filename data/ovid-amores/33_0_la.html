<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">blanditias elegosque levis, mea tela, resumpsi;</span><span class="linebreak"></span>
<span class="line indent2">mollierunt duras lenia verba fores.</span><span class="linebreak"></span>
<span class="line">carmina sanguineae deducunt cornua lunae,</span><span class="linebreak"></span>
<span class="line indent2">et revocant niveos solis euntis equos;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>carmine dissiliunt abruptis faucibus angues,</span><span class="linebreak"></span>
<span class="line indent2">inque suos fontes versa recurrit aqua.</span><span class="linebreak"></span>
<span class="line">carminibus cessere fores, insertaque posti,</span><span class="linebreak"></span>
<span class="line indent2">quamvis robur erat, carmine victa sera est.</span><span class="linebreak"></span>
<span class="line">Quid mihi profuerit velox cantatus Achilles?</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>quid pro me Atrides alter et alter agent,</span><span class="linebreak"></span>
<span class="line">quique tot errando, quot bello, perdidit annos,</span><span class="linebreak"></span>
<span class="line indent2">raptus et Haemoniis flebilis Hector equis?</span><span class="linebreak"></span>
<span class="line">at facie tenerae laudata<a class="footnoteLink" href="#note_LCL041_382_1" id="target_note_LCL041_382_1"><sup>1</sup></a> saepe puellae,</span><span class="linebreak"></span>
<span class="line indent2">ad vatem, pretium carminis, ipsa venit.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>magna datur merces! heroum clara valete</span><span class="linebreak"></span>
<span class="line indent2">nomina; non apta est gratia vestra mihi!</span><span class="linebreak"></span>
<span class="line">ad mea formosos vultus adhibete, puellae,</span><span class="linebreak"></span>
<span class="line indent2">carmina, purpureus quae mihi dictat Amor!</span><span class="linebreak"></span>
</p>
<h3>II</h3>
<p class="lineGroup">
<span class="line"><span class="sc">Quem</span> penes est dominam servandi cura, Bagoa,</span><span class="linebreak"></span>
<span class="line indent2">dum perago tecum pauca, sed apta, vaca.</span><span class="linebreak"></span>
<span class="line">hesterna vidi spatiantem luce puellam</span><span class="linebreak"></span>
<span class="line indent2">illa, quae Danai porticus agmen habet.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>protinus, ut placuit, misi scriptoque rogavi.</span><span class="linebreak"></span>
<span class="line indent2">rescripsit trepida “non licet!” illa manu;</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_382_1"><a class="footnoteCrossrefLink" href="#target_note_LCL041_382_1" title="Click to highlight in text"><sup class="lineRef">1</sup><span class="italic">So Merk. Post. Ném</span>.: at facies tenerae laudata <span class="italic">P ς</span>: ut facies tenerae laudatast <span class="italic">Ehw. Br</span>.: facie <span class="italic">Hein</span>.</a></li><script type="text/javascript">document.getElementById('note_LCL041_382_1').style.display = "none";</script></ul></section></notes></section>