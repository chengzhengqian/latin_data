<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">venator sequitur fugientia; capta relinquit</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>semper et inventis ulteriora petit.</span><span class="linebreak"></span>
<span class="line">nos tua sentimus, populus tibi deditus, arma;</span><span class="linebreak"></span>
<span class="line indent2">pigra reluctanti cessat in hoste manus.</span><span class="linebreak"></span>
<span class="line">quid iuvat in nudis hamata retundere tela</span><span class="linebreak"></span>
<span class="line indent2">ossibus? ossa mihi nuda relinquit amor.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>tot sine amore viri, tot sunt sine amore puellae!—</span><span class="linebreak"></span>
<span class="line indent2">hinc tibi cum magna laude triumphus eat.</span><span class="linebreak"></span>
<span class="line">Roma, nisi inmensum vires promosset in orbem,</span><span class="linebreak"></span>
<span class="line indent2">stramineis esset nunc quoque tecta casis.</span><span class="linebreak"></span>
<span class="line">Fessus in acceptos miles deducitur agros;</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>mittitur in saltus carcere liber equus;</span><span class="linebreak"></span>
<span class="line">longaque subductam celant navalia pinum,</span><span class="linebreak"></span>
<span class="line indent2">tutaque deposito poscitur ense rudis.</span><span class="linebreak"></span>
<span class="line">me quoque, qui totiens merui sub amore puellae,</span><span class="linebreak"></span>
<span class="line indent2">defunctum placide vivere tempus erat.<a class="footnoteLink" href="#note_LCL041_408_1" id="target_note_LCL041_408_1"><sup>1</sup></a></span><span class="linebreak"></span>
</p>
<span class="label"><span class="italic">B</span></span>
<p class="lineGroup">
<span class="line"><span class="br"></span><span class="lineNumber">25</span><span class="br"></span>“Vive” deus “posito” siquis mihi dicat “amore!”</span><span class="linebreak"></span>
<span class="line indent2">deprecer—usque adeo dulce puella malum est.</span><span class="linebreak"></span>
<span class="line">cum bene pertaesum est, animoque relanguit ardor,</span><span class="linebreak"></span>
<span class="line indent2">nescio quo miserae turbine mentis agor.</span><span class="linebreak"></span>
<span class="line">ut rapit in praeceps dominum spumantia frustra</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>frena retentantem durior oris equus;</span><span class="linebreak"></span>
<span class="line">ut subitus, prope iam prensa tellure, carinam</span><span class="linebreak"></span>
<span class="line indent2">tangentem portus ventus in alta rapit—</span><span class="linebreak"></span>
<span class="line">sic me saepe refert incerta Cupidinis aura,</span><span class="linebreak"></span>
<span class="line indent2">notaque purpureus tela resumit Amor.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_408_1"><a class="footnoteCrossrefLink" href="#target_note_LCL041_408_1" title="Click to highlight in text"><sup class="lineRef">1</sup><span class="italic">Mueller divides the poem.</span></a></li><script type="text/javascript">document.getElementById('note_LCL041_408_1').style.display = "none";</script></ul></section></notes></section>