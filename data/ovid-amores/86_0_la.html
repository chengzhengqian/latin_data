<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">hunc quoque summa dies nigro submersit Averno.</span><span class="linebreak"></span>
<span class="line indent2">defugiunt<a class="footnoteLink" href="#note_LCL041_488_1" id="target_note_LCL041_488_1"><sup>1</sup></a> avidos carmina sola rogos;</span><span class="linebreak"></span>
<span class="line">durant, vatis opus, Troiani fama laboris</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>tardaque nocturno tela retexta dolo.</span><span class="linebreak"></span>
<span class="line">sic Nemesis longum, sic Delia nomen habebunt,</span><span class="linebreak"></span>
<span class="line indent4">altera cura recens, altera primus amor.</span><span class="linebreak"></span>
<span class="line">Quid vos sacra iuvant? quid nunc Aegyptia prosunt</span><span class="linebreak"></span>
<span class="line indent2">sistra? quid in vacuo secubuisse toro?</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>cum rapiunt mala fata bonos—ignoscite fasso!—</span><span class="linebreak"></span>
<span class="line indent2">sollicitor nullos esse putare deos.</span><span class="linebreak"></span>
<span class="line">vive pius—moriere; pius cole sacra—colentem</span><span class="linebreak"></span>
<span class="line indent4">mors gravis a templis in cava busta trahet;</span><span class="linebreak"></span>
<span class="line">carminibus confide bonis—iacet, ecce, Tibullus:</span><span class="linebreak"></span>
<span class="line indent4"><span class="br"></span><span class="lineNumber">40</span><span class="br"></span>vix manet e toto, parva quod urna capit!</span><span class="linebreak"></span>
<span class="line">tene, sacer vates, flammae rapuere rogales</span><span class="linebreak"></span>
<span class="line indent2">pectoribus pasci nec timuere tuis?</span><span class="linebreak"></span>
<span class="line">aurea sanctorum potuissent templa deorum</span><span class="linebreak"></span>
<span class="line indent2">urere, quae tantum sustinuere nefas!</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>avertit vultus, Erycis quae possidet arces;</span><span class="linebreak"></span>
<span class="line indent2">sunt quoque, qui lacrimas continuisse negant.</span><span class="linebreak"></span>
<span class="line">Sed tamen hoc melius, quam si Phaeacia tellus</span><span class="linebreak"></span>
<span class="line indent2">ignotum vili supposuisset humo.</span><span class="linebreak"></span>
<span class="line">hinc certe madidos fugientis pressit ocellos</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>mater et in cineres ultima dona tulit;</span><span class="linebreak"></span>
<span class="line">hinc soror in partem misera cum matre doloris</span><span class="linebreak"></span>
<span class="line indent2">venit inornatas dilaniata comas,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_488_1"><a class="footnoteCrossrefLink" href="#target_note_LCL041_488_1" title="Click to highlight in text"><sup class="lineRef">1</sup>defugiunt <span class="italic">J. C. Jahn from two MSS</span>.: diffugiunt <span class="italic">vulg.</span></a></li><script type="text/javascript">document.getElementById('note_LCL041_488_1').style.display = "none";</script></ul></section></notes></section>