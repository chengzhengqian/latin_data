<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">si bene conpositus somno vinoque iacebit,</span><span class="linebreak"></span>
<span class="line indent2">consilium nobis resque locusque dabunt.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>cum surges abitura domum, surgemus et omnes,</span><span class="linebreak"></span>
<span class="line indent2">in medium turbae fac memor agmen eas.</span><span class="linebreak"></span>
<span class="line">agmine me invenies aut invenieris in illo:</span><span class="linebreak"></span>
<span class="line indent2">quidquid ibi poteris tangere, tange, mei.</span><span class="linebreak"></span>
<span class="line">Me miserum! monui, paucas quod prosit in horas;</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>separor a domina nocte iubente mea.</span><span class="linebreak"></span>
<span class="line">nocte vir includet, lacrimis ego maestus obortis,</span><span class="linebreak"></span>
<span class="line indent2">qua licet, ad saevas prosequar usque fores.</span><span class="linebreak"></span>
<span class="line">oscula iam sumet, iam non tantum oscula sumet:</span><span class="linebreak"></span>
<span class="line indent2">quod mihi das furtim, iure coacta dabis.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>verum invita dato—potes hoc—similisque coactae;</span><span class="linebreak"></span>
<span class="line indent2">blanditiae taceant, sitque maligna Venus.</span><span class="linebreak"></span>
<span class="line">si mea vota valent, illum quoque ne iuvet, opto;</span><span class="linebreak"></span>
<span class="line indent2">si minus, at certe te iuvet inde nihil.</span><span class="linebreak"></span>
<span class="line">sed quaecumque tamen noctem fortuna sequetur,</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>cras mihi constanti voce dedisse nega!</span><span class="linebreak"></span>
</p>
<h3>V</h3>
<p class="lineGroup">
<span class="line"><span class="sc">Aestus</span> erat, mediamque dies exegerat horam;</span><span class="linebreak"></span>
<span class="line indent2">adposui medio membra levanda toro.</span><span class="linebreak"></span>
<span class="line">pars adaperta fuit, pars altera clausa fenestrae;</span><span class="linebreak"></span>
<span class="line indent2">quale fere silvae lumen habere solent,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>qualia sublucent fugiente crepuscula Phoebo,</span><span class="linebreak"></span>
<span class="line indent2">aut ubi nox abiit, nec tamen orta dies.</span><span class="linebreak"></span>
</p></section><notes></notes></section>