<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">5</span><span class="br"></span>nam, puto, sentirem, siquo temptarer amore.</span><span class="linebreak"></span>
<span class="line indent2">an subit et tecta callidus arte nocet?</span><span class="linebreak"></span>
<span class="line">sic erit; haeserunt tenues in corde sagittae,</span><span class="linebreak"></span>
<span class="line indent2">et possessa ferus pectora versat Amor.</span><span class="linebreak"></span>
<span class="line">Cedimus, an subitum luctando accendimus ignem?</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>cedamus! leve fit, quod bene fertur, onus.</span><span class="linebreak"></span>
<span class="line">vidi ego iactatas mota face crescere flammas</span><span class="linebreak"></span>
<span class="line indent2">et rursus nullo concutiente mori.</span><span class="linebreak"></span>
<span class="line">verbera plura ferunt, quam quos iuvat usus aratri,</span><span class="linebreak"></span>
<span class="line indent2">detractant prensi dum iuga prima boves.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>asper equus duris contunditur ora lupatis,</span><span class="linebreak"></span>
<span class="line indent2">frena minus sentit, quisquis ad arma facit.</span><span class="linebreak"></span>
<span class="line">acrius invitos multoque ferocius urget</span><span class="linebreak"></span>
<span class="line indent2">quam qui servitium ferre fatentur Amor.</span><span class="linebreak"></span>
<span class="line">En ego confiteor! tua sum nova praeda, Cupido;</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>porrigimus victas ad tua iura manus.</span><span class="linebreak"></span>
<span class="line">nil opus est belloâ€”veniam pacemque rogamus;</span><span class="linebreak"></span>
<span class="line indent2">nec tibi laus armis victus inermis ero.</span><span class="linebreak"></span>
<span class="line">necte comam myrto, maternas iunge columbas;</span><span class="linebreak"></span>
<span class="line indent2">qui deceat, currum vitricus ipse dabit,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>inque dato curru, populo clamante triumphum,</span><span class="linebreak"></span>
<span class="line indent2">stabis et adiunctas arte movebis aves.</span><span class="linebreak"></span>
<span class="line">ducentur capti iuvenes captaeque puellae;</span><span class="linebreak"></span>
<span class="line indent2">haec tibi magnificus pompa triumphus erit.</span><span class="linebreak"></span>
<span class="line">ipse ego, praeda recens, factum modo vulnus habebo</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>et nova captiva vincula mente feram.</span><span class="linebreak"></span>
</p></section><notes></notes></section>