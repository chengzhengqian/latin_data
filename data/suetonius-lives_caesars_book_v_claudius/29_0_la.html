<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
</section>
<section class="div2">
<p>XXIX. His, ut dixi, uxoribusque addictus, non principem,<a class="footnoteLink" href="#note_LCL038_58_45" id="target_note_LCL038_58_45"><sup>45</sup></a> sed ministrum egit, compendio cuiusque horum vel etiam studio aut libidine honores exercitus impunitates supplicia largitus est, et quidem insciens plerumque et ignarus. Ac ne singillatim minora quoque enumerem, revocatas liberalitates eius, iudicia rescissa, suppositos aut etiam palam immutatos datorum officiorum codicillos: Appium Silanum consocerum suum Iuliasque, alteram Drusi, alteram Germanici filiam, crimine incerto nec defensione ulla data occidit, item Cn. Pompeium maioris <span class="br"></span><span class="lineNumber">2</span><span class="br"></span>
 filiae virum et L. Silanum minoris sponsum. Ex quibus Pompeius in concubitu dilecti adulescentuli confossus est, Silanus abdicare se praetura ante IIII. Kal. Ian. morique initio anni coactus die ipso Claudi et Agrippinae nuptiarum. In quinque et triginta senatores trecentosque amplius equites R. tanta facilitate animadvertit, ut, cum de nece consularis viri renuntiante centurione factum esse quod imperasset, negaret quicquam se imperasse, nihilo minus rem comprobaret, affirmantibus libertis officio milites functos, quod ad ultionem imperatoris ultro procucurrissent. <span class="br"></span><span class="lineNumber">3</span><span class="br"></span>
 Nam illud omnem fidem excesserit quod nuptiis, quas Messalina cum adultero Silio fecerat, tabellas dotis et ipse consignaverit, inductus, quasi de industria simularentur ad avertendum transferendumque periculum, quod</p>
</section><notes><section class="footnotes"><ul><li class="note" id="note_LCL038_58_45"><a class="footnoteCrossrefLink" href="#target_note_LCL038_58_45" title="Click to highlight in text"><sup class="lineRef">45</sup><span class="italic">The mss. have</span> se <span class="italic">after</span> principem.</a></li><script type="text/javascript">document.getElementById('note_LCL038_58_45').style.display = "none";</script><li class="note" id="note_LCL038_58_91"><a class="footnoteCrossrefLink" href="#target_note_LCL038_58_91" title="Click to highlight in text"><sup class="lineRef">91</sup>Chap. xxv. 5.</a></li><script type="text/javascript">document.getElementById('note_LCL038_58_91').style.display = "none";</script></ul></section></notes></section>