<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
<p>petentium, ut legatis consularibus simul cum exercitu et triumphalia darentur, ne causam belli quoquo modo quaererent. Aulo Plautio etiam ovationem decrevit ingressoque urbem obviam progressus et in Capitolium eunti et inde rursus revertenti latus texit. Gabinio Secundo Cauchis gente Germanica superatis cognomen Cauchi<a class="footnoteLink" href="#note_LCL038_48_36" id="target_note_LCL038_48_36"><sup>36</sup></a> usurpare concessit.</p>
</section>
<section class="div2">
<p>XXV. Equestris militias ita ordinavit, ut post cohortem alam, post alam tribunatum legionis daret; stipendiaque instituit et imaginariae militiae genus, quod vocatur “supra numerum,” quo absentes et titulo tenus fungerentur. Milites domus senatorias salutandi causa ingredi etiam patrum decreto prohibuit. Libertinos, qui se pro equitibus R. agerent, publicavit, ingratos et de quibus patroni quererentur revocavit in servitutem advocatisque eorum negavit se adversus <span class="br"></span><span class="lineNumber">2</span><span class="br"></span>
 libertos ipsorum ius dicturum. Cum quidam aegra et adfecta mancipia in insulam Aesculapi taedio medendi exponerent, omnes qui exponerentur liberos esse sanxit, nec redire in dicionem domini, si convaluissent; quod si quis necare quem mallet quam exponere, caedis crimine teneri. Viatores ne per Italiae oppida nisi aut pedibus aut sella aut lectica transirent, monuit edicto. Puteolis et Ostiae singulas cohortes ad arcendos incendiorum casus collocavit.</p>
</section><notes><section class="footnotes"><ul><li class="note" id="note_LCL038_48_36"><a class="footnoteCrossrefLink" href="#target_note_LCL038_48_36" title="Click to highlight in text"><sup class="lineRef">36</sup>Cauchi, <span class="italic">suggested by Ihm</span>; Cauchius, <span class="italic">mss.</span></a></li><script type="text/javascript">document.getElementById('note_LCL038_48_36').style.display = "none";</script><li class="note" id="note_LCL038_48_79"><a class="footnoteCrossrefLink" href="#target_note_LCL038_48_79" title="Click to highlight in text"><sup class="lineRef">79</sup>That is, if their own freedmen proved ungrateful and they wished to bring suit against them.</a></li><script type="text/javascript">document.getElementById('note_LCL038_48_79').style.display = "none";</script><li class="note" id="note_LCL038_48_80"><a class="footnoteCrossrefLink" href="#target_note_LCL038_48_80" title="Click to highlight in text"><sup class="lineRef">80</sup>In the Tiber at Rome, so called from its temple of Aesculapius.</a></li><script type="text/javascript">document.getElementById('note_LCL038_48_80').style.display = "none";</script></ul></section></notes></section>