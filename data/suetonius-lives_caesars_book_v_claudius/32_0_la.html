<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
<p>cultellos sibi parvulos ex utroque ferro in usum fieri sine mora iussit. Bestiariis meridianisque adeo delectabatur, ut et prima luce ad spectaculum descenderet et meridie dimisso ad prandium populo persederet praeterque destinatos etiam levi subitaque de causa quosdam committeret, de fabrorum quoque ac ministrorum atque id genus numero, si automatum vel pegma vel quid tale aliud parum cessisset. Induxit et unum ex nomenculatoribus suis, sic ut erat togatus.</p>
</section>
<section class="div2">
<p>XXXV. Sed nihil aeque quam timidus ac diffidens fuit. Primis imperii diebus quanquam, ut diximus, iactator civilitatis, neque convivia inire ausus est nisi ut speculatores cum lanceis circumstarent militesque vice ministrorum fungerentur, neque aegrum quemquam visitavit nisi explorato prius cubiculo culcitisque et stragulis praetemptatis et excussis. Reliquo autem tempore salutatoribus scrutatores semper apposuit, et quidem omnibus et acerbissimos. <span class="br"></span><span class="lineNumber">2</span><span class="br"></span>
 Sero enim ac vix remisit, ne feminae praetextatique pueri et puellae contrectarentur et ne cuius comiti aut librario calamariae et graphiariae thecae adimerentur. Motu civili cum eum Camillus, non dubitans etiam citra bellum posse terreri, contumeliosa et minaci et contumaci epistula cedere imperio iuberet vitamque otiosam in privata</p>
</section><notes><section class="footnotes"><ul><li class="note" id="note_LCL038_64_98"><a class="footnoteCrossrefLink" href="#target_note_LCL038_64_98" title="Click to highlight in text"><sup class="lineRef">98</sup>According to Pliny, <span class="italic">N.H.</span> 28. 34, game killed with a knife with which a man had been slain was a specific for epilepsy.</a></li><script type="text/javascript">document.getElementById('note_LCL038_64_98').style.display = "none";</script><li class="note" id="note_LCL038_64_99"><a class="footnoteCrossrefLink" href="#target_note_LCL038_64_99" title="Click to highlight in text"><sup class="lineRef">99</sup>Those who fought during the midday interval, perhaps the <span class="italic">paegniarii</span>; see note on <span class="italic">Calig.</span> xxvi. 5.</a></li><script type="text/javascript">document.getElementById('note_LCL038_64_99').style.display = "none";</script><li class="note" id="note_LCL038_64_100"><a class="footnoteCrossrefLink" href="#target_note_LCL038_64_100" title="Click to highlight in text"><sup class="lineRef">100</sup>A structure with several movable stories, for show pieces and other stage effects; see Juv. 4. 122.</a></li><script type="text/javascript">document.getElementById('note_LCL038_64_100').style.display = "none";</script><li class="note" id="note_LCL038_64_101"><a class="footnoteCrossrefLink" href="#target_note_LCL038_64_101" title="Click to highlight in text"><sup class="lineRef">101</sup>See note on <span class="italic">Aug.</span> xix. 1.</a></li><script type="text/javascript">document.getElementById('note_LCL038_64_101').style.display = "none";</script></ul></section></notes></section>