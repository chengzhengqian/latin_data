<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
<p>quem dato, discrepat. Quidam tradunt epulanti in arce cum sacerdotibus per Halotum spadonem praegustatorem; alii domestico convivio per ipsam Agrippinam, quae boletum medicatum avidissimo ciborum talium optulerat. <span class="br"></span><span class="lineNumber">3</span><span class="br"></span>
 Etiam de subsequentibus diversa fama est. Multi statim hausto veneno obmutuisse aiunt excruciatumque doloribus nocte tota defecisse prope lucem. Nonnulli inter initia consopitum, deinde cibo affluente evomuisse omnia, repetitumque toxico, incertum pultine addito, cum velut exhaustum refici cibo oporteret, an immisso per clystera,<a class="footnoteLink" href="#note_LCL038_78_56" id="target_note_LCL038_78_56"><sup>56</sup></a> ut quasi abundantia laboranti etiam hoc genere egestionis subveniretur.</p>
</section>
<section class="div2">
<p>XLV. Mors eius celata est, donec circa successorem omnia ordinarentur. Itaque et quasi pro aegro adhuc vota suscepta sunt et inducti per simulationem comoedi, qui velut desiderantem oblectarent. Excessit III. Id. Octob. Asinio Marcello Acilio Aviola coss. sexagesimo quarto aetatis, imperii quarto decimo anno, funeratusque est sollemni principum pompa et in numerum deorum relatus; quem honorem a Nerone destitutum abolitumque recepit mox per Vespasianum.</p>
</section>
<section class="div2">
<p>XLVI. Praesagia mortis eius praecipua fuerunt: exortus crinitae stellae, quam cometen vocant,<a class="footnoteLink" href="#note_LCL038_78_57" id="target_note_LCL038_78_57"><sup>57</sup></a> tactumque de caelo monumentum Drusi patris, et quod eodem anno ex omnium magistratuum genere plerique mortem obierant.</p>
</section><notes><section class="footnotes"><ul><li class="note" id="note_LCL038_78_56"><a class="footnoteCrossrefLink" href="#target_note_LCL038_78_56" title="Click to highlight in text"><sup class="lineRef">56</sup>clystera, Ϛ; clysteram, <span class="italic">MX</span> (clystere, T); clysterum, G; clysterem, Υ.</a></li><script type="text/javascript">document.getElementById('note_LCL038_78_56').style.display = "none";</script><li class="note" id="note_LCL038_78_57"><a class="footnoteCrossrefLink" href="#target_note_LCL038_78_57" title="Click to highlight in text"><sup class="lineRef">57</sup>quam ... vocant: <span class="italic">probably a gloss; cf. Jul.</span> lxxxviii.</a></li><script type="text/javascript">document.getElementById('note_LCL038_78_57').style.display = "none";</script><li class="note" id="note_LCL038_78_119"><a class="footnoteCrossrefLink" href="#target_note_LCL038_78_119" title="Click to highlight in text"><sup class="lineRef">119</sup>The northern spur of the Capitoline Hill.</a></li><script type="text/javascript">document.getElementById('note_LCL038_78_119').style.display = "none";</script><li class="note" id="note_LCL038_78_120"><a class="footnoteCrossrefLink" href="#target_note_LCL038_78_120" title="Click to highlight in text"><sup class="lineRef">120</sup>On October 13, <span class="sc">a.d</span>. 54.</a></li><script type="text/javascript">document.getElementById('note_LCL038_78_120').style.display = "none";</script></ul></section></notes></section>