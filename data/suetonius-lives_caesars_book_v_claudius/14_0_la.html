<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
<p>cessasset. Proclamante quodam praecidendas falsario manus, carnificem statim acciri cum machaera mensaque lanionia flagitavit. Peregrinitatis reum orta inter advocatos levi contentione, togatumne an palliatum dicere causam oporteret, quasi aequitatem integram ostentans, mutare habitum saepius et prout accusaretur defendereturve, iussit. <span class="br"></span><span class="lineNumber">3</span><span class="br"></span>
 De quodam etiam negotio ita ex tabella pronuntiasse creditur, secundum eos se sentire, qui vera proposuissent. Propter quae usque eo eviluit, ut passim ac propalam contemptui esset. Excusans quidam testem e provincia ab eo vocatum negavit praesto esse posse dissimulata diu causa; ac post longas demum interrogationes: “Mortuus est,” inquit, “puto, licuit.” Alius gratias agens quod reum defendi pateretur, adiecit: “Et tamen fieri solet.” Illud quoque a maioribus natu audiebam, adeo causidicos patientia eius solitos abuti, ut discedentem e tribunali non solum voce revocarent, sed et lacinia togae retenta, interdum pede apprehenso <span class="br"></span><span class="lineNumber">4</span><span class="br"></span>
 detinerent. Ac ne cui haec mira sint, litigatori Graeculo vox in altercatione excidit: καὶ σὺ γέρων εἶ καὶ
μωρός. Equitem quidem Romanum obscaenitatis in feminas reum, sed falso et ab impotentibus inimicis conficto crimine, satis constat, cum scorta meritoria citari adversus</p>
</section><notes><section class="footnotes"><ul><li class="note" id="note_LCL038_28_46"><a class="footnoteCrossrefLink" href="#target_note_LCL038_28_46" title="Click to highlight in text"><sup class="lineRef">46</sup>Cf. Dio, 60. 28.</a></li><script type="text/javascript">document.getElementById('note_LCL038_28_46').style.display = "none";</script><li class="note" id="note_LCL038_28_47"><a class="footnoteCrossrefLink" href="#target_note_LCL038_28_47" title="Click to highlight in text"><sup class="lineRef">47</sup>Only a Roman citizen had the right to wear the toga.</a></li><script type="text/javascript">document.getElementById('note_LCL038_28_47').style.display = "none";</script></ul></section></notes></section>