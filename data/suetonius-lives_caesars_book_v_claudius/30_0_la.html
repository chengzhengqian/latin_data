<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
<p>imminere ipsi per quaedam ostenta portenderetur.</p>
</section>
<section class="div2">
<p>XXX. Auctoritas dignitasque formae non defuit ei, verum stanti vel sedenti ac praecipue quiescenti, nam et prolixo nec exili corpore erat et specie canitieque pulchra, opimis cervicibus; ceterum et ingredientem destituebant poplites minus firmi, et remisse quid vel serio agentem multa dehonestabant: risus indecens, ira turpior spumante rictu, umentibus naribus, praeterea linguae titubantia caputque cum semper tum in quantulocumque actu vel maxime tremulum.</p>
</section>
<section class="div2">
<p>XXXI. Valitudine sicut olim gravi, ita princeps prospera usus est excepto stomachi dolore, quo se correptum etiam de consciscenda morte cogitasse dixit.</p>
</section>
<section class="div2">
<p>XXXII. Convivia agitavit et ampla et assidua ac fere patentissimis locis, ut plerumque sesceni simul discumberent. Convivatus est et super emissarium Fucini lacus ac paene summersus, cum emissa impetu aqua redundasset. Adhibebat omni cenae et liberos suos cum pueris puellisque nobilibus, qui<a class="footnoteLink" href="#note_LCL038_60_46" id="target_note_LCL038_60_46"><sup>46</sup></a> more veteri ad fulcra lectorum sedentes vescerentur. Convivae, qui pridie scyphum aureum subripuisse existimabatur, revocato in diem posterum calicem fictilem apposuit. Dicitur etiam meditatus edictum, quo veniam daret flatum crepitumque ventris in convivio emittendi, cum periclitatum quendam prae pudore ex continentia repperisset.</p>
</section><notes><section class="footnotes"><ul><li class="note" id="note_LCL038_60_46"><a class="footnoteCrossrefLink" href="#target_note_LCL038_60_46" title="Click to highlight in text"><sup class="lineRef">46</sup>qui, Υ’<span class="italic">O</span>; ut, δ; <span class="italic">the other mss. omit the word, except G, which has</span> ut <span class="italic">after</span> veteri.</a></li><script type="text/javascript">document.getElementById('note_LCL038_60_46').style.display = "none";</script><li class="note" id="note_LCL038_60_92"><a class="footnoteCrossrefLink" href="#target_note_LCL038_60_92" title="Click to highlight in text"><sup class="lineRef">92</sup>The <span class="italic">fulcra</span> were the ends of the couches on which the pillows were placed.</a></li><script type="text/javascript">document.getElementById('note_LCL038_60_92').style.display = "none";</script><li class="note" id="note_LCL038_60_93"><a class="footnoteCrossrefLink" href="#target_note_LCL038_60_93" title="Click to highlight in text"><sup class="lineRef">93</sup>Cf. <span class="italic">Aug.</span> lxiv. 3.</a></li><script type="text/javascript">document.getElementById('note_LCL038_60_93').style.display = "none";</script></ul></section></notes></section>