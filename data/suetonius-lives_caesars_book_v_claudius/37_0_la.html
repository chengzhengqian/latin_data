<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
<span class="br"></span><span class="lineNumber">3</span><span class="br"></span>
<p>unum et quadraginta reliquit. Composuit et de vita sua octo volumina, magis inepte quam ineleganter; item Ciceronis defensionem adversus Asini Galli libros satis eruditam. Novas etiam commentus est litteras tres ac numero veterum quasi maxime necessarias addidit; de quarum ratione cum privatus adhuc volumen edidisset, mox princeps non difficulter optinuit ut in usu quoque promiscuo essent. Exstat talis scriptura in plerisque libris ac diurnis titulisque operum.</p>
</section>
<section class="div2">
<p>XLII. Nec minore cura Graeca studia secutus est, amorem praestantiamque linguae occasione omni professus. Cuidam barbaro Graece ac Latine disserenti: “Cum utroque,” inquit, “sermone nostro sis paratus”; et in commendanda patribus conscriptis Achaia, gratam sibi provinciam ait communium studiorum commercio; ac saepe in senatu legatis perpetua oratione respondit. Multum vero pro tribunali etiam Homericis locutus est versibus. Quotiens quidem hostem vel insidiatorem ultus esset, excubitori tribuno signum de more poscenti non temere aliud dedit quam</p>
<blockquote><p>
<span class="line">ἂνδρ᾿ ἀπαμύνασθαι, ὅτε τις πρότερος</span><span class="linebreak"></span>
<span class="line">χαλεπήνῃ.<a class="footnoteLink" href="#note_LCL038_74_54" id="target_note_LCL038_74_54"><sup>54</sup></a></span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL038_74_54"><a class="footnoteCrossrefLink" href="#target_note_LCL038_74_54" title="Click to highlight in text"><sup class="lineRef">54</sup>ανδραεπ, Ω; χαλεπήνῃ, <span class="italic">Torrentius</span>; χαλεπελινει, <span class="italic">M.</span></a></li><script type="text/javascript">document.getElementById('note_LCL038_74_54').style.display = "none";</script><li class="note" id="note_LCL038_74_112"><a class="footnoteCrossrefLink" href="#target_note_LCL038_74_112" title="Click to highlight in text"><sup class="lineRef">112</sup>These were ˫, to represent the sound between <span class="italic">u</span> and <span class="italic">i</span> in <span class="italic">maxumus, maximus,</span> etc.; ͻ, for the sound of <span class="italic">bs</span> as <span class="italic">ps</span>; <img alt="special character" class="glyph" src="/view/LCL038/figures/LCL038-p74-g1.png"/>; for consonant u.</a></li><script type="text/javascript">document.getElementById('note_LCL038_74_112').style.display = "none";</script><li class="note" id="note_LCL038_74_113"><a class="footnoteCrossrefLink" href="#target_note_LCL038_74_113" title="Click to highlight in text"><sup class="lineRef">113</sup>See <span class="italic">Jul.</span> xx. 1.</a></li><script type="text/javascript">document.getElementById('note_LCL038_74_113').style.display = "none";</script><li class="note" id="note_LCL038_74_114"><a class="footnoteCrossrefLink" href="#target_note_LCL038_74_114" title="Click to highlight in text"><sup class="lineRef">114</sup><span class="italic">i.e.</span> in Greek; cf. <span class="italic">Tib.</span> lxxi.</a></li><script type="text/javascript">document.getElementById('note_LCL038_74_114').style.display = "none";</script></ul></section></notes></section>