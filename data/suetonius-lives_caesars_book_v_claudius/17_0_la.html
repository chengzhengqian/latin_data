<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
<span class="br"></span><span class="lineNumber">3</span><span class="br"></span>
<p>maximo apparatu. Ad cuius spectaculum commeare in urbem non solum praesidibus provinciarum permisit, verum etiam exsulibus quibusdam; atque inter hostilia spolia navalem coronam fastigio Palatinae domus iuxta civicam fixit, traiecti et quasi domiti Oceani insigne. Currum eius Messalina uxor carpento secuta est; secuti et triumphalia ornamenta eodem bello adepti, sed ceteri pedibus et in praetexta, M.<a class="footnoteLink" href="#note_LCL038_34_21" id="target_note_LCL038_34_21"><sup>21</sup></a> Crassus Frugi equo phalerato et in veste palmata, quod eum honorem iteraverat.</p>
</section>
<section class="div2">
<p>XVIII. Urbis annonaeque curam sollicitissime semper egit. Cum Aemiliana pertinacius arderent, in diribitorio duabus noctibus mansit ac deficiente militum ac familiarum turba auxilio plebem per magistratus ex omnibus vicis convocavit ac positis ante se cum pecunia fiscis ad subveniendum hortatus est, repraesentans pro opera dignam <span class="br"></span><span class="lineNumber">2</span><span class="br"></span>
 cuique mercedem. Artiore autem annona ob assiduas sterilitates detentus quondam medio Foro a turba conviciisque et simul fragminibus panis ita infestatus, ut aegre nec nisi postico evadere in Palatium valuerit, nihil non excogitavit<a class="footnoteLink" href="#note_LCL038_34_22" id="target_note_LCL038_34_22"><sup>22</sup></a> ad invehendos etiam tempore hiberno commeatus. Nam et negotiatoribus certa lucra proposuit suscepto in se damno, si cui quid per tempestates accidisset, et naves</p>
</section><notes><section class="footnotes"><ul><li class="note" id="note_LCL038_34_21"><a class="footnoteCrossrefLink" href="#target_note_LCL038_34_21" title="Click to highlight in text"><sup class="lineRef">21</sup>praetexta M., <span class="italic">G</span>; praetextam, <span class="italic">M</span>; pretexta, <span class="italic">X</span>; eodem ... palmata, <span class="italic">omitted by</span> Υ.</a></li><script type="text/javascript">document.getElementById('note_LCL038_34_21').style.display = "none";</script><li class="note" id="note_LCL038_34_22"><a class="footnoteCrossrefLink" href="#target_note_LCL038_34_22" title="Click to highlight in text"><sup class="lineRef">22</sup>excogitavit, <span class="italic">T</span>Ϛ; <span class="italic">the other mss. have</span> ex eo cogitavit; ex eo agitavit, <span class="italic">Bentley.</span></a></li><script type="text/javascript">document.getElementById('note_LCL038_34_22').style.display = "none";</script><li class="note" id="note_LCL038_34_55"><a class="footnoteCrossrefLink" href="#target_note_LCL038_34_55" title="Click to highlight in text"><sup class="lineRef">55</sup>A suburb of Rome, lying north of the city, outside the Servian wall.</a></li><script type="text/javascript">document.getElementById('note_LCL038_34_55').style.display = "none";</script><li class="note" id="note_LCL038_34_56"><a class="footnoteCrossrefLink" href="#target_note_LCL038_34_56" title="Click to highlight in text"><sup class="lineRef">56</sup>A large building in the campus Martius, where the votes cast in the elections were sorted and counted; according to Dio, 55. 8, the largest building ever covered by a single roof.</a></li><script type="text/javascript">document.getElementById('note_LCL038_34_56').style.display = "none";</script></ul></section></notes></section>