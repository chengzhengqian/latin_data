<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
<span class="br"></span><span class="lineNumber">6</span><span class="br"></span>
<p>“Tiberium nepotem tuum placere mihi declamantem potuisse, peream nisi, mea Livia, admiror. Nam qui tam ἀσαϕῶς loquatur, qui possit cum declamat σαϕῶς dicere quae dicenda sunt, non video.”</p>
<span class="br"></span><span class="lineNumber">7</span><span class="br"></span>
<p>Nec dubium est, quid post haec Augustus constituerit, et<a class="footnoteLink" href="#note_LCL038_12_5" id="target_note_LCL038_12_5"><sup>5</sup></a> reliquerit eum nullo praeter auguralis sacerdotii honore impertitum ac ne heredem quidem nisi inter tertios ac paene extraneos e<a class="footnoteLink" href="#note_LCL038_12_6" id="target_note_LCL038_12_6"><sup>6</sup></a> parte sexta nuncuparet, legato quoque<a class="footnoteLink" href="#note_LCL038_12_7" id="target_note_LCL038_12_7"><sup>7</sup></a> non amplius quam octingentorum sestertiorum prosecutus.</p>
</section>
<section class="div2">
<p>V. Tiberius patruus petenti honores consularia ornamenta detulit; sed instantius legitimos flagitanti id solum codicillis rescripsit, quadraginta aureos in Saturnalia et Sigillaria<a class="footnoteLink" href="#note_LCL038_12_8" id="target_note_LCL038_12_8"><sup>8</sup></a> misisse ei. Tunc demum abiecta spe dignitatis ad otium concessit, modo in hortis et suburbana domo, modo in Campaniae secessu delitescens, atque ex contubernio sordidissimorum hominum super veterem segnitiae notam ebrietatis quoque et aleae infamiam subiit, cum interim, quanquam hoc modo agenti, numquam aut officium hominum aut reverentia publice defuit.</p>
</section>
<section class="div2">
<p>VI. Equester ordo bis patronum eum perferendae pro se legationis elegit, semel cum deportandum Romam corpus</p>
</section><notes><section class="footnotes"><ul><li class="note" id="note_LCL038_12_5"><a class="footnoteCrossrefLink" href="#target_note_LCL038_12_5" title="Click to highlight in text"><sup class="lineRef">5</sup>et, <span class="italic">mss.</span>; ut, <span class="italic">Smilda</span>; cum, <span class="italic">Bentley.</span></a></li><script type="text/javascript">document.getElementById('note_LCL038_12_5').style.display = "none";</script><li class="note" id="note_LCL038_12_6"><a class="footnoteCrossrefLink" href="#target_note_LCL038_12_6" title="Click to highlight in text"><sup class="lineRef">6</sup>e, <span class="italic">second Roman edition</span>; ne, Ω.</a></li><script type="text/javascript">document.getElementById('note_LCL038_12_6').style.display = "none";</script><li class="note" id="note_LCL038_12_7"><a class="footnoteCrossrefLink" href="#target_note_LCL038_12_7" title="Click to highlight in text"><sup class="lineRef">7</sup>legato quoque, <span class="italic">Ernesti</span>; legatoque, <span class="italic">mss.</span>; legato, <span class="italic">Torrentius.</span></a></li><script type="text/javascript">document.getElementById('note_LCL038_12_7').style.display = "none";</script><li class="note" id="note_LCL038_12_8"><a class="footnoteCrossrefLink" href="#target_note_LCL038_12_8" title="Click to highlight in text"><sup class="lineRef">8</sup>sigillaria, L<sup>3</sup>ʕ; sigillari, Ω.</a></li><script type="text/javascript">document.getElementById('note_LCL038_12_8').style.display = "none";</script><li class="note" id="note_LCL038_12_22"><a class="footnoteCrossrefLink" href="#target_note_LCL038_12_22" title="Click to highlight in text"><sup class="lineRef">22</sup>See note on <span class="italic">Jul.</span> lxxxiii. 2; the heirs in the third degree had little or no prospect of receiving their inheritance.</a></li><script type="text/javascript">document.getElementById('note_LCL038_12_22').style.display = "none";</script><li class="note" id="note_LCL038_12_23a"><a class="footnoteCrossrefLink" href="#target_note_LCL038_12_23a" title="Click to highlight in text"><sup class="lineRef">23</sup>December 21 and 22, an extension of the Saturnalia, when it was customary to make presents of little images of various kinds (<span class="italic">sigilla</span>); also the name of a quarter or street in Rome, see chap. xvi. 4; <span class="italic">Nero,</span> xxviii. 2.</a></li><script type="text/javascript">document.getElementById('note_LCL038_12_23a').style.display = "none";</script></ul></section></notes></section>