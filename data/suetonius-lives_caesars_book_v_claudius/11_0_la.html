<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
<p>comoediam quoque Graecam Neapolitano certamine docuit <span class="br"></span><span class="lineNumber">3</span><span class="br"></span>
 ac de sententia iudicum coronavit. Ne Marcum quidem Antonium inhonoratum ac sine grata mentione transmisit, testatus quondam per edictum, tanto impensius petere se ut natalem patris Drusi celebrarent, quod idem esset et avi sui Antoni. Tiberio marmoreum arcum iuxta Pompei theatrum, decretum quidem olim a senatu verum omissum, peregit. Gai quoque etsi acta omnia rescidit, diem tamen necis, quamvis exordium principatus sui, vetuit inter festos referri.</p>
</section>
<section class="div2">
<p>XII. At in semet augendo parcus atque civilis praenomine Imperatoris abstinuit, nimios honores recusavit, sponsalia filiae natalemque geniti nepotis silentio ac tantum domestica religione transegit. Neminem exsulum nisi ex senatus auctoritate restituit. Ut sibi in curiam praefectum praetori tribunosque militum secum inducere liceret utque rata essent quae procuratores sui in iudicando statuerent, <span class="br"></span><span class="lineNumber">2</span><span class="br"></span>
 precario exegit. Ius nundinarum in privata praedia a consulibus petit. Cognitionibus magistratuum ut unus e consiliariis frequenter interfuit; eosdem spectacula edentis surgens et ipse cum cetera turba voce ac manu veneratus est. Tribunis plebis adeuntibus se pro tribunali excusavit, quod propter angustias non posset audire eos nisi stantes.</p>
<span class="br"></span><span class="lineNumber">3</span><span class="br"></span>
<p>Quare in brevi spatio tantum amoris favorisque collegit,</p>
</section><notes><section class="footnotes"><ul><li class="note" id="note_LCL038_22_38"><a class="footnoteCrossrefLink" href="#target_note_LCL038_22_38" title="Click to highlight in text"><sup class="lineRef">38</sup>See <span class="italic">Aug.</span> xcviii. 5. The comedy was doubtless written by Germanicus; see <span class="italic">Calig.</span> iii. 2.</a></li><script type="text/javascript">document.getElementById('note_LCL038_22_38').style.display = "none";</script><li class="note" id="note_LCL038_22_39"><a class="footnoteCrossrefLink" href="#target_note_LCL038_22_39" title="Click to highlight in text"><sup class="lineRef">39</sup>See <span class="italic">Jul.</span> lxxvi. 1.</a></li><script type="text/javascript">document.getElementById('note_LCL038_22_39').style.display = "none";</script></ul></section></notes></section>