<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
<p>me patronum semper existimavit; hoc ideo dixi, quod quidam sunt adhuc in domo mea, qui me patronum non putant.” <span class="br"></span><span class="lineNumber">3</span><span class="br"></span>
 Sed et pro tribunali Ostiensibus quiddam publice orantibus cum excanduisset, nihil habere se vociferatus est, quare eos demereatur; si quem alium, et se liberum esse. Nam illa eius cotidiana et plane omnium horarum et momentorum erant: “Quid, ego tibi Telegenius videor?” et: “λάλει<a class="footnoteLink" href="#note_LCL038_72_52" id="target_note_LCL038_72_52"><sup>52</sup></a> καὶ μὴ θίγγανε” multaque talia etiam privatis deformia, nedum principi, neque infacundo neque indocto, immo etiam pertinaciter liberalibus studiis dedito.</p>
</section>
<section class="div2">
<p>XLI. Historiam in adulescentia hortante T. Livio, Sulpicio vero Flavo etiam adiuvante, scribere adgressus est. Et cum primum frequenti auditorio commisisset, aegre perlegit refrigeratus saepe a semet ipso. Nam cum initio recitationis defractis compluribus subselliis obesitate cuiusdam risus exortus esset, ne sedato quidem tumultu temperare potuit, quin ex intervallo subinde facti reminisceretur <span class="br"></span><span class="lineNumber">2</span><span class="br"></span>
 cachinnosque revocaret. In principatu quoque et scripsit plurimum et assidue recitavit per lectorem. Initium autem sumpsit historiae post caedem Caesaris dictatoris, sed<a class="footnoteLink" href="#note_LCL038_72_53" id="target_note_LCL038_72_53"><sup>53</sup></a> transiit ad inferiora tempora coepitque a pace civili, cum sentiret neque libere neque vere sibi de superioribus tradendi potestatem relictam, correptus saepe et a matre et ab avia. Prioris materiae duo volumina, posterioris</p>
</section><notes><section class="footnotes"><ul><li class="note" id="note_LCL038_72_52"><a class="footnoteCrossrefLink" href="#target_note_LCL038_72_52" title="Click to highlight in text"><sup class="lineRef">52</sup>λáλει, <span class="italic">Turnebus</span>; λαλι, <span class="italic">mss.</span></a></li><script type="text/javascript">document.getElementById('note_LCL038_72_52').style.display = "none";</script><li class="note" id="note_LCL038_72_53"><a class="footnoteCrossrefLink" href="#target_note_LCL038_72_53" title="Click to highlight in text"><sup class="lineRef">53</sup>sed et, <span class="italic">mss</span>.; <span class="italic">Müller struck out</span> sed, <span class="italic">Torrentius</span> et.</a></li><script type="text/javascript">document.getElementById('note_LCL038_72_53').style.display = "none";</script><li class="note" id="note_LCL038_72_108"><a class="footnoteCrossrefLink" href="#target_note_LCL038_72_108" title="Click to highlight in text"><sup class="lineRef">108</sup>Obviously some man proverbial for his folly; but nothing is known about him.</a></li><script type="text/javascript">document.getElementById('note_LCL038_72_108').style.display = "none";</script><li class="note" id="note_LCL038_72_109"><a class="footnoteCrossrefLink" href="#target_note_LCL038_72_109" title="Click to highlight in text"><sup class="lineRef">109</sup>The famous historian.</a></li><script type="text/javascript">document.getElementById('note_LCL038_72_109').style.display = "none";</script><li class="note" id="note_LCL038_72_110"><a class="footnoteCrossrefLink" href="#target_note_LCL038_72_110" title="Click to highlight in text"><sup class="lineRef">110</sup>Because he stammered; see chap. xxx.</a></li><script type="text/javascript">document.getElementById('note_LCL038_72_110').style.display = "none";</script></ul></section></notes></section>