<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
</section>
<section class="div2">
<p>XXXIII. Cibi vinique quocumque et tempore et loco appetentissimus, cognoscens quondam in Augusti foro ictusque nidore prandii, quod in proxima Martis aede Saliis apparabatur, deserto tribunali ascendit ad sacerdotes unaque decubuit. Nec temere umquam triclinio abscessit nisi distentus ac madens, et ut statim supino ac per somnum hianti pinna in os inderetur ad exonerandum stomachum. <span class="br"></span><span class="lineNumber">2</span><span class="br"></span>
 Somni brevissimi erat, nam ante mediam noctem plerumque vigilabat, ut tamen interdiu<a class="footnoteLink" href="#note_LCL038_62_47" id="target_note_LCL038_62_47"><sup>47</sup></a> nonnumquam in iure dicendo obdormisceret vixque ab advocatis de industria vocem augentibus excitaretur. Libidinis in feminas profusissimae, marum omnino expers. Aleam studiosissime lusit, de cuius arte librum quoque emisit, solitus etiam in gestatione ludere, ita essedo alveoque adaptatis ne lusus confunderetur.</p>
</section>
<section class="div2">
<p>XXXIV. Saevum et sanguinarium natura fuisse, magnis minimisque apparuit rebus. Tormenta quaestionum poenasque parricidarum repraesentabat exigebatque coram. Cum spectare antiqui moris supplicium Tiburi concupisset et deligatis ad palum noxiis carnifex deesset, accitum ab urbe vesperam usque opperiri perseveravit. Quocumque gladiatorio munere, vel suo vel alieno, etiam forte prolapsos iugulari iubebat, maxime retiarios, ut exspirantium facies <span class="br"></span><span class="lineNumber">2</span><span class="br"></span>
 videret. Cum par quoddam mutuis ictibus concidisset,</p>
</section><notes><section class="footnotes"><ul><li class="note" id="note_LCL038_62_47"><a class="footnoteCrossrefLink" href="#target_note_LCL038_62_47" title="Click to highlight in text"><sup class="lineRef">47</sup>interdiu, Ϛ; interdum, Ω.</a></li><script type="text/javascript">document.getElementById('note_LCL038_62_47').style.display = "none";</script><li class="note" id="note_LCL038_62_94"><a class="footnoteCrossrefLink" href="#target_note_LCL038_62_94" title="Click to highlight in text"><sup class="lineRef">94</sup>Their feasts were proverbial for luxury; see Hor. <span class="italic">Odes,</span> i. 37. 2.</a></li><script type="text/javascript">document.getElementById('note_LCL038_62_94').style.display = "none";</script><li class="note" id="note_LCL038_62_95"><a class="footnoteCrossrefLink" href="#target_note_LCL038_62_95" title="Click to highlight in text"><sup class="lineRef">95</sup>See <span class="italic">Aug.</span> xxxiii. 1.</a></li><script type="text/javascript">document.getElementById('note_LCL038_62_95').style.display = "none";</script><li class="note" id="note_LCL038_62_96"><a class="footnoteCrossrefLink" href="#target_note_LCL038_62_96" title="Click to highlight in text"><sup class="lineRef">96</sup>See Livy, i. 26. 6; <span class="italic">Nero,</span> xlix. 2; <span class="italic">Dom.</span> xi. 2-3.</a></li><script type="text/javascript">document.getElementById('note_LCL038_62_96').style.display = "none";</script><li class="note" id="note_LCL038_62_97"><a class="footnoteCrossrefLink" href="#target_note_LCL038_62_97" title="Click to highlight in text"><sup class="lineRef">97</sup>Their faces were not covered by helmets; see Index, s.v. <span class="italic">retiarius.</span></a></li><script type="text/javascript">document.getElementById('note_LCL038_62_97').style.display = "none";</script></ul></section></notes></section>