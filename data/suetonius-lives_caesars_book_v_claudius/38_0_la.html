<section class="div1 language" lang="la"><header><hgroup><h1>Lives of the Caesars, V</h1></hgroup></header><section class="div2">
<span class="br"></span><span class="lineNumber">2</span><span class="br"></span>
<p>Denique et Graecas scripsit historias, Tyrrhenicon viginti, Carchedoniacon octo. Quarum causa veteri Alexandriae Musio additum ex ipsius nomine novum;<a class="footnoteLink" href="#note_LCL038_76_55" id="target_note_LCL038_76_55"><sup>55</sup></a> institutumque ut quotannis in altero Tyrrhenicon libri, in altero Carchedoniacon diebus statutis velut in auditorio recitarentur toti a singulis per vices.</p>
</section>
<section class="div2">
<p>XLIII. Sub exitu vitae signa quaedam nec obscura paenitentis de matrimonio Agrippinae deque Neronis adoptione dederat, siquidem commemorantibus libertis ac laudantibus cognitionem, qua pridie quandam adulterii ream condemnarat, sibi quoque in fatis esse iactavit omnia impudica, sed non impunita matrimonia; et subinde obvium sibi Britannicum artius complexus hortatus est, ut cresceret rationemque a se omnium factorum acciperet; Graeca insuper voce prosecutus: ὁ τρώσας ἰáσεται. Cumque impubi teneroque adhuc, quando statura permitteret, togam dare destinasset, adiecit: “Ut tandem populus R. verum Caesarem habeat.”</p>
</section>
<section class="div2">
<p>XLIV. Non multoque post testamentum etiam conscripsit ac signis omnium magistratuum obsignavit. Prius igitur quam ultra progrederetur, praeventus est ab Agrippina, quam praeter haec conscientia quoque nec minus delatores multorum criminum arguebant.</p>
<span class="br"></span><span class="lineNumber">2</span><span class="br"></span>
<p>Et veneno quidem occisum convenit; ubi autem et per</p>
</section><notes><section class="footnotes"><ul><li class="note" id="note_LCL038_76_55"><a class="footnoteCrossrefLink" href="#target_note_LCL038_76_55" title="Click to highlight in text"><sup class="lineRef">55</sup>novum, <span class="italic">added by Drechsler; Roth suggested</span> Claudieum <span class="italic">after</span> Musio.</a></li><script type="text/javascript">document.getElementById('note_LCL038_76_55').style.display = "none";</script><li class="note" id="note_LCL038_76_117"><a class="footnoteCrossrefLink" href="#target_note_LCL038_76_117" title="Click to highlight in text"><sup class="lineRef">117</sup>A proverbial expression, derived from the story of Telephus, who when wounded by Achilles was told by the oracle that he could be cured only by the one who dealt the blow. Achilles cured him by applying rust from his spear to the wound.</a></li><script type="text/javascript">document.getElementById('note_LCL038_76_117').style.display = "none";</script></ul></section></notes></section>