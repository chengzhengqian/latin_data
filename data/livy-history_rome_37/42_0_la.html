<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>28. Teii, cum in oculis populatio esset, oratores cum infulis et velamentis ad Romanum miserunt. quibus purgantibus civitatem omnis facti dictique hostilis adversus Romanos, <span class="br"></span><span class="lineNumber">2</span><span class="br"></span>et iuvisse eos omni commeatu<a class="footnoteLink" href="#note_LCL301_370_47" id="target_note_LCL301_370_47"><sup>47</sup></a> classem hostium arguit, et quantum vini Polyxenidae promisissent; quae si eadem Romanae classi darent, revocaturum se a populatione milites; si minus, pro hostibus eos habiturum. <span class="br"></span><span class="lineNumber">3</span><span class="br"></span>hoc tam triste responsum cum rettulissent legati, vocatur in contionem a magistratibus populus, ut quid agerent consultarent.</p>
<p><span class="br"></span><span class="lineNumber">4</span><span class="br"></span>Eo forte die Polyxenidas cum regia classe a Colophone profectus, postquam movisse a Samo Romanos audivit et ad Myonnesum piratas persecutos Teiorum agrum depopulari, naves in Geraestico portu stare, <span class="br"></span><span class="lineNumber">5</span><span class="br"></span>ipse adversus Myonnesum in insula—Macrin nautici vocant—ancoras portu occulto iecit. <span class="br"></span><span class="lineNumber">6</span><span class="br"></span>inde ex propinquo explorans quid hostes agerent, primo in magna spe fuit quemadmodum Rhodiam classem ad Samum circumsessis ad exitum faucibus portus expugnasset, sic et Romanam expugnaturum. nec est dissimilis natura loci: <span class="br"></span><span class="lineNumber">7</span><span class="br"></span>promunturiis coeuntibus inter se ita clauditur portus ut vix duae simul inde naves possint exire. <span class="br"></span><span class="lineNumber">8</span><span class="br"></span>nocte<a class="footnoteLink" href="#note_LCL301_370_48" id="target_note_LCL301_370_48"><sup>48</sup></a> occupare fauces Polyxenidas in animo habebat, et denis navibus ad promunturia stantibus,





</p></section><notes><section class="footnotes"><ul><li class="note" id="note_LCL301_370_47"><a class="footnoteCrossrefLink" href="#target_note_LCL301_370_47" title="Click to highlight in text"><sup class="lineRef">47</sup>omni commeatu <span class="italic">B</span>χ: commeatu <span class="italic">Holk. Fr 2</span></a></li><script type="text/javascript">document.getElementById('note_LCL301_370_47').style.display = "none";</script><li class="note" id="note_LCL301_370_48"><a class="footnoteCrossrefLink" href="#target_note_LCL301_370_48" title="Click to highlight in text"><sup class="lineRef">48</sup>nocte <span class="italic">Fr. 2</span>: inde nocte <span class="italic">B</span>χ: media nocte <span class="italic">Damsté</span></a></li><script type="text/javascript">document.getElementById('note_LCL301_370_48').style.display = "none";</script></ul></section></notes></section>