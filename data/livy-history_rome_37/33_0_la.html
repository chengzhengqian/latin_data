<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 armis scalisque capi posse, missum ab Antiocho praesidium trium milium armatorum cum intrasset urbem, <span class="br"></span><span class="lineNumber">9</span><span class="br"></span>extemplo oppugnatione omissa classis ad insulam se recepit, nihil aliud quam depopulato circa urbem hostium agro.</p>
<p>22. Inde placuit Eumenen domum dimitti et praeparare<a class="footnoteLink" href="#note_LCL301_352_36" id="target_note_LCL301_352_36"><sup>36</sup></a> consuli atque exercitui quae ad transitum Hellesponti opus essent, Romanam Rhodiamque classem redire Samum atque ibi in statione esse ne Polyxenidas ab Epheso moveret. rex Elaeam, Romani ac Rhodii Samum redierunt. <span class="br"></span><span class="lineNumber">2</span><span class="br"></span>ibi M. Aemilius frater praetoris decessit.</p>
<p>Rhodii, celebratis exsequiis, adversus classem, quam fama erat ex Syria venire, tredecim suis navibus et una Coa quinqueremi altera Cnidia Rhodum, ut ibi in statione essent, profecti sunt. <span class="br"></span><span class="lineNumber">3</span><span class="br"></span>biduo ante quam Eudamus cum classe ab Samo veniret, tredecim ab Rhodo naves cum Pamphilida praefecto adversus eandem Syriacam classem missae, adsumptis quattuor navibus quae Cariae praesidio erant, oppugnantibus regiis Daedala et quaedam alia Peraeae castella obsidione exemerunt. <span class="br"></span><span class="lineNumber">4</span><span class="br"></span>Eudamum confestim exire placuit. additae huic quoque sunt ad eam classem quam habebat sex apertae naves. <span class="br"></span><span class="lineNumber">5</span><span class="br"></span>profectus cum quantum adcelerare poterat maturasset, ad portum quem Megisten vocant praegressos consequitur. inde uno agmine Phaselidem cum venissent, optimum visum est ibi hostem opperiri.</p>
</section><notes><section class="footnotes"><ul><li class="note" id="note_LCL301_352_36"><a class="footnoteCrossrefLink" href="#target_note_LCL301_352_36" title="Click to highlight in text"><sup class="lineRef">36</sup>praeparare<span class="italic"> Burn. 200</span>: praeparari <span class="italic">B</span>Ï‡</a></li><script type="text/javascript">document.getElementById('note_LCL301_352_36').style.display = "none";</script></ul></section></notes></section>