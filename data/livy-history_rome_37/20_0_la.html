<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">10</span><span class="br"></span>Romani et Eumenes rex in Erythraeam primum classem applicuerunt. ibi noctem unam morati, postero die Corycum Teiorum<a class="footnoteLink" href="#note_LCL301_326_21" id="target_note_LCL301_326_21"><sup>21</sup></a> promunturium tenuerunt. <span class="br"></span><span class="lineNumber">11</span><span class="br"></span>inde cum in proxima Samiae vellent traicere, non exspectato solis ortu, ex quo statum caeli notare gubernatores possent, in incertam tempestatem †miserunt†.<a class="footnoteLink" href="#note_LCL301_326_22" id="target_note_LCL301_326_22"><sup>22</sup></a> <span class="br"></span><span class="lineNumber">12</span><span class="br"></span>medio in cursu, aquilone in septentrionem verso, exasperato fluctibus mari iactari coeperunt.</p>
<p>13. Polyxenidas Samum petituros ratus hostes, ut se Rhodiae classi coniungerent, ab Epheso profectus primo ad Myonnesum stetit; inde ad Macrin, quam vocant, insulam traiecit, ut praetervehentis classis si quas aberrantes ex agmine naves posset, aut postremum agmen opportune adoriretur. <span class="br"></span><span class="lineNumber">2</span><span class="br"></span>postquam sparsam tempestate classem vidit, occasionem primo adgredienti ratus, paulo post increbrescente vento et maiores iam volvente fluctus, <span class="br"></span><span class="lineNumber">3</span><span class="br"></span>quia pervenire se ad eos videbat non posse, ad Aethaliam insulam traiecit, ut inde postero die Samum ex alto petentes naves adgrederetur. <span class="br"></span><span class="lineNumber">4</span><span class="br"></span>Romani, pars exigua, primis tenebris portum desertum Samiae tenuerunt, classis cetera nocte tota in alto iactata in eundem portum decurrit. <span class="br"></span><span class="lineNumber">5</span><span class="br"></span>ibi ex agrestibus 




</p></section><notes><section class="footnotes"><ul><li class="note" id="note_LCL301_326_21"><a class="footnoteCrossrefLink" href="#target_note_LCL301_326_21" title="Click to highlight in text"><sup class="lineRef">21</sup>Teiorum <span class="italic">ed. Med. 1505</span>: Pelorum <span class="italic">B</span>χ: <span class="italic">del. Weiss. (1862)</span></a></li><script type="text/javascript">document.getElementById('note_LCL301_326_21').style.display = "none";</script><li class="note" id="note_LCL301_326_22"><a class="footnoteCrossrefLink" href="#target_note_LCL301_326_22" title="Click to highlight in text"><sup class="lineRef">22</sup>miserunt <span class="italic">B</span>χ: ierunt <span class="italic">Madvig</span>: transmiserunt <span class="italic">Koch</span>: <span class="italic">alii alia</span></a></li><script type="text/javascript">document.getElementById('note_LCL301_326_22').style.display = "none";</script></ul></section></notes></section>