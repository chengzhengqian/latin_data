<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>Inde duas sociorum ex Italia duas Rhodias triremes cum praefecto Epicrate Rhodio ad fretum Cephallaniae tuendum praetor misit. <span class="br"></span><span class="lineNumber">12</span><span class="br"></span>infestum id latrocinio Lacedaemonius Hybristas cum iuventute Cephallanum faciebat, clausumque iam mare commeatibus Italicis erat.</p>
<p>14. Piraei L. Aemilio Regillo succedenti ad navale imperium Epicrates occurrit; <span class="br"></span><span class="lineNumber">2</span><span class="br"></span>qui audita clade Rhodiorum, cum ipse duas tantum quinqueremes haberet, Epicratem cum quattuor navibus in Asiam secum reduxit; prosecutae etiam apertae Atheniensium naves sunt.</p>
<p><span class="br"></span><span class="lineNumber">3</span><span class="br"></span>Aegaeo mari Chium<a class="footnoteLink" href="#note_LCL301_330_24" id="target_note_LCL301_330_24"><sup>24</sup></a> traiecit. eodem Timasicrates Rhodius cum duabus quadriremibus ab Samo nocte intempesta venit, deductusque ad Aemilium praesidii causa se missum ait, quod eam oram maris infestam onerariis regiae naves excursionibus crebris ab Hellesponto atque Abydo facerent. <span class="br"></span><span class="lineNumber">4</span><span class="br"></span>traicienti Aemilio a Chio Samum duae Rhodiae quadriremes, missae obviam ab Livio, et rex Eumenes cum duabus quinqueremibus occurrit. <span class="br"></span><span class="lineNumber">5</span><span class="br"></span>Samum postquam ventum est, accepta ab Livio classe et sacrificio, ut adsolet, rite facto Aemilius consilium advocavit. ibi C. Livius—is enim est primus rogatus sententiam—neminem fidelius posse dare consilium dixit quam eum qui id alteri suaderet quod ipse, si in eodem loco esset, facturus fuerit: <span class="br"></span><span class="lineNumber">6</span><span class="br"></span>se in animo habuisse tota classe Ephesum petere et onerarias ducere multa saburra gravatas, atque eas in faucibus



</p></section><notes><section class="footnotes"><ul><li class="note" id="note_LCL301_330_24"><a class="footnoteCrossrefLink" href="#target_note_LCL301_330_24" title="Click to highlight in text"><sup class="lineRef">24</sup>Chium traiecit<span class="italic"> Crév.</span>:<span class="italic"> </span>traiecit <span class="italic">B</span>χ: traiecit Chium <span class="italic">Duker</span></a></li><script type="text/javascript">document.getElementById('note_LCL301_330_24').style.display = "none";</script></ul></section></notes></section>