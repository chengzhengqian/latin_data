<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
haud paulo plurium maleficiorum gentis quam beneficiorum memoria subiret animos patrum, et quibus misericordia opus erat, iram et odium inritarent. <span class="br"></span><span class="lineNumber">4</span><span class="br"></span>interrogati ab uno senatore permitterentne arbitrium de se populo Romano, deinde ab altero habiturine eosdem quos populus Romanus socios et hostes essent, nihil ad ea respondentes egredi templo iussi sunt.</p>
<p><span class="br"></span><span class="lineNumber">5</span><span class="br"></span>Conclamatum deinde prope ab universo senatu est totos adhuc Antiochi Aetolos esse et ex unica ea spe pendere animos eorum; itaque bellum cum haud dubiis hostibus gerendum, perdomandosque feroces animos esse. <span class="br"></span><span class="lineNumber">6</span><span class="br"></span>illa etiam res accendit quod eo ipso tempore quo pacem ab Romanis petebant Dolopiae atque Athamaniae bellum inferebant. <span class="br"></span><span class="lineNumber">7</span><span class="br"></span>senatus consultum in Mâ€™. Acili sententiam, qui Antiochum Aetolosque devicerat, factum est ut Aetoli eo die iuberentur proficisci ab urbe et intra quintum decimum diem Italia excedere. <span class="br"></span><span class="lineNumber">8</span><span class="br"></span>A. Terentius Varro ad custodiendum iter eorum missus, denuntiatumque si qua deinde legatio ex Aetolis, nisi permissu imperatoris qui eam provinciam obtineret et cum legato Romano, venisset Romam, pro hostibus omnes futuros, ita dimissi Aetoli.</p>
<p>50. De provinciis deinde consules rettulerunt; sortiri 



</p></section><notes></notes></section>