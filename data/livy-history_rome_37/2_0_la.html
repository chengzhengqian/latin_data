<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
vel mille talentum darent eosdemque amicos atque inimicos haberent. <span class="br"></span><span class="lineNumber">6</span><span class="br"></span>exprimere cupientibus quarum rerum in se arbitrium senatui permitterent, nihil certi responsum est. ita infecta pace dimissi, urbe eodem die, Italia intra quindecim dies excedere iussi.</p>
<p><span class="br"></span><span class="lineNumber">7</span><span class="br"></span>Tum de consulum provinciis coeptum agi est. ambo Graeciam cupiebant. multum Laelius in senatu poterat. is, cum senatus aut sortiri aut comparare inter se provincias consules iussisset, elegantius facturos dixit si iudicio patrum quam si sorti eam rem permisissent. <span class="br"></span><span class="lineNumber">8</span><span class="br"></span>Scipio, responso ad hoc dato cogitaturum quid sibi faciendum esset, cum fratre uno locutus iussusque ab eo permittere audacter senatui, renuntiat collegae facturum se quod is censeret. <span class="br"></span><span class="lineNumber">9</span><span class="br"></span>cum res aut nova aut vetustate exemplorum memoriae iam exoletae relata exspectatione certaminis senatum erexisset, P. Scipio Africanus dixit si L. Scipioni fratri suo provinciam Graeciam decrevissent, se legatum<a class="footnoteLink" href="#note_LCL301_290_2" id="target_note_LCL301_290_2"><sup>2</sup></a> iturum. <span class="br"></span><span class="lineNumber">10</span><span class="br"></span>haec vox magno adsensu audita sustulit certamen; experiri libebat utrum plus regi Antiocho in Hannibale victo an in victore Africano consuli legionibusque Romanis auxilii foret; ac prope omnes Scipioni Graeciam Laelio Italiam decreverunt.</p>
</section><notes><section class="footnotes"><ul><li class="note" id="note_LCL301_290_2"><a class="footnoteCrossrefLink" href="#target_note_LCL301_290_2" title="Click to highlight in text"><sup class="lineRef">2</sup>se legatum <span class="italic">B</span>Ï‡: se ei legatum <span class="italic">Duker</span>; se legatum ei <span class="italic">Weiss.</span></a></li><script type="text/javascript">document.getElementById('note_LCL301_290_2').style.display = "none";</script></ul></section></notes></section>