<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Eodem tempore litterae L. Aemili praetoris allatae de navali pugna ad Myonnesum facta, et L. Scipionem consulem in Asiam exercitum traiecisse. <span class="br"></span><span class="lineNumber">4</span><span class="br"></span>victoriae navalis ergo in diem unum supplicatio decreta est, in alterum diem quod exercitus Romanus tum primum in Asia posuisset castra, ut ea res prospera et laeta eveniret. <span class="br"></span><span class="lineNumber">5</span><span class="br"></span>vicenis maioribus hostiis in singulas supplicationes sacrificare consul est iussus.</p>
<p><span class="br"></span><span class="lineNumber">6</span><span class="br"></span>Inde consularia comitia magna contentione habita. M. Aemilius Lepidus petebat adversa omnium fama, quod provinciam Siciliam petendi causa non consulto senatu ut sibi id facere liceret reliquisset. <span class="br"></span><span class="lineNumber">7</span><span class="br"></span>petebant cum eo M. Fulvius Nobilior, Cn. Manlius Vulso, M. Valerius Messalla. Fulvius consul unus creatur, cum ceteri centurias non explessent, isque postero die Cn. Manlium, Lepido deiecto—nam Messalla iacuit—, collegam dixit. <span class="br"></span><span class="lineNumber">8</span><span class="br"></span>praetores exinde facti duo Q. Fabii, Labeo et Pictor—Pictor flamen Quirinalis eo anno inauguratus fuerat—, M. Sempronius Tuditanus, Sp. Postumius Albinus, L. Plautius Hypsaeus, L. Baebius Dives.</p>
<p>48. M. Fulvio Nobiliore et Cn. Manlio Vulsone consulibus Valerius Antias auctor est rumorem celebrem Romae fuisse et paene pro certo habitum, <span class="br"></span><span class="lineNumber">2</span><span class="br"></span>recipiendi Scipionis




</p></section><notes></notes></section>