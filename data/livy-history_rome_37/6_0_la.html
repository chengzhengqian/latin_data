<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
lautumias coniecti sunt. cohortes inde ad exercitum redire L. Cornelius consul iussit. <span class="br"></span><span class="lineNumber">9</span><span class="br"></span>legati ab Ptolomaeo et Cleopatra regibus Aegypti, gratulantes quod Mâ€™. Acilius consul Antiochum regem Graecia expulisset, <span class="br"></span><span class="lineNumber">10</span><span class="br"></span>venerunt, adhortantesque ut in Asiam exercitum traicerent: omnia perculsa metu non in Asia modo sed etiam in Syria esse; reges Aegypti ad ea quae censuisset senatus paratos fore. <span class="br"></span><span class="lineNumber">11</span><span class="br"></span>gratiae regibus actae; legatis munera dari iussa in singulos quaternum milium aeris.</p>
<p>4. L. Cornelius consul, peractis quae Romae agenda erant, pro contione edixit ut milites quos ipse in supplementum scripsisset quique in Bruttiis cum A. Cornelio pro praetore essent, ut hi omnes idibus Quinctilibus Brundisium convenirent. <span class="br"></span><span class="lineNumber">2</span><span class="br"></span>item tres legatos nominavit, Sex. Digitium L. Apustium C. Fabricium Luscinum, qui ex ora maritima undique naves Brundisium contraherent; et omnibus iam paratis paludatus ab urbe est profectus. <span class="br"></span><span class="lineNumber">3</span><span class="br"></span>ad quinque milia voluntariorum, Romani sociique, qui emerita stipendia sub imperatore P. Africano habebant, praesto fuere exeunti consuli et nomina dederunt.</p>
<p><span class="br"></span><span class="lineNumber">4</span><span class="br"></span>Per eos dies quibus est profectus ad bellum consul, ludis Apollinaribus, ante diem quintum idus Quinctiles caelo sereno interdiu obscurata lux est, cum luna sub 



</p></section><notes></notes></section>