<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">23</span><span class="br"></span>“Terminus est nunc imperii vestri mons Taurus; quidquid intra eum cardinem est, nihil longinquum vobis debet videri; quo arma vestra pervenerunt, eodem ius hinc profectum perveniat. <span class="br"></span><span class="lineNumber">24</span><span class="br"></span>barbari, quibus pro legibus semper dominorum imperia fuerunt, quo gaudent reges habeant; Graeci suam fortunam vestros animos gerunt. <span class="br"></span><span class="lineNumber">25</span><span class="br"></span>domesticis quondam viribus etiam imperium amplectebantur; nunc imperium ubi est, ibi ut sit perpetuum optant; libertatem vestris tueri armis satis habent, quoniam suis non possunt.</p>
<p><span class="br"></span><span class="lineNumber">26</span><span class="br"></span>“At enim quaedam civitates cum Antiocho senserunt. et aliae prius cum Philippo, et cum Pyrrho Tarentini; ne alios populos enumerem, Carthago libera cum suis legibus est. <span class="br"></span><span class="lineNumber">27</span><span class="br"></span>huic vestro exemplo quantum debeatis videte, patres conscripti; inducetis in animum negare Eumenis cupiditati quod iustissimae irae vestrae negastis. <span class="br"></span><span class="lineNumber">28</span><span class="br"></span>Rhodii et in hoc<a class="footnoteLink" href="#note_LCL301_456_72" id="target_note_LCL301_456_72"><sup>72</sup></a> et in omnibus bellis quae in illa ora gessistis quam forti fidelique vos opera adiuverimus vestro iudicio relinquimus. nunc in pace consilium id adferimus quod si comprobaritis, magnificentius vos victoria usos esse quam vicisse omnes existimaturi sint.”</p>
<p>Apta magnitudini Romanae oratio visa est.</p>
<p>55. Post Rhodios Antiochi legati vocati sunt. ii volgato petentium veniam more errorem fassi regis, obtestati sunt patres <span class="br"></span><span class="lineNumber">2</span><span class="br"></span>conscriptos ut suae potius clementiae quam regis 

</p></section><notes><section class="footnotes"><ul><li class="note" id="note_LCL301_456_72"><a class="footnoteCrossrefLink" href="#target_note_LCL301_456_72" title="Click to highlight in text"><sup class="lineRef">72</sup>et in hoc et <span class="italic">ed. Rom.</span>: et <span class="italic">B</span>χ</a></li><script type="text/javascript">document.getElementById('note_LCL301_456_72').style.display = "none";</script></ul></section></notes></section>