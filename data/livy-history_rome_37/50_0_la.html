<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 Thraciae castella, fessi morbis ac longitudine viae, relicti erant. <span class="br"></span><span class="lineNumber">4</span><span class="br"></span>receptis omnibus, ingressi rursus iter, per Chersonesum Hellespontum perveniunt. ubi omnibus cura regis Eumenis ad traiciendum praeparatis, velut in pacata litora nullo prohibente, aliis alio delatis navibus, sine tumultu traiecere. <span class="br"></span><span class="lineNumber">5</span><span class="br"></span>ea vero res Romanis auxit animos, concessum sibi transitum cernentibus in Asiam, quam rem magni certaminis futuram crediderant. <span class="br"></span><span class="lineNumber">6</span><span class="br"></span>stativa deinde ad Hellespontum aliquamdiu habuerunt, quia dies forte quibus ancilia moventur religiosi ad iter inciderant.<span class="br"></span><span class="lineNumber">7</span><span class="br"></span> iidem dies P. Scipionem propiore etiam religione, quia Salius erat, diiunxerant ab exercitu; causaque et is ipse morae erat, dum consequeretur.</p>
<p>34. Per eos forte dies legatus ab Antiocho in castra venerat Byzantius Heraclides, de pace adferens mandata; <span class="br"></span><span class="lineNumber">2</span><span class="br"></span>quam impetrabilem fore magnam ei spem attulit mora et cunctatio Romanorum, quos, simul Asiam attigissent, effuso agmine ad castra regia ituros crediderat. <span class="br"></span><span class="lineNumber">3</span><span class="br"></span>statuit tamen non prius consulem adire quam P. Scipionem, et ita mandatum a rege erat. in eo maximam spem habebat, 


</p></section><notes></notes></section>