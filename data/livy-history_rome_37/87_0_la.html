<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Lydiam Ioniamque<a class="footnoteLink" href="#note_LCL301_460_75" id="target_note_LCL301_460_75"><sup>75</sup></a> extra ea oppida quae libera fuissent quo die cum rege Antiocho pugnatum est, <span class="br"></span><span class="lineNumber">3</span><span class="br"></span>et nominatim Magnesiam ad Sipylum, et Cariam quae Hydrela appellatur, agrumque Hydrelitanum ad Phrygiam vergentem, et castella vicosque ad Maeandrum amnem et oppida, <span class="br"></span><span class="lineNumber">4</span><span class="br"></span>nisi quae libera ante bellum fuissent, Telmessum item nominatim et castra Telmessium, praeter agrum qui Ptolomaei Telmessii fuisset—haec omnia quae supra sunt scripta regi Eumeni iussa dari. <span class="br"></span><span class="lineNumber">5</span><span class="br"></span>Rhodiis Lycia data extra eundem Telmessum et castra Telmessium et agrum qui Ptolomaei Telmessii fuisset; <span class="br"></span><span class="lineNumber">6</span><span class="br"></span> hic et ab Eumene et Rhodiis exceptus. ea quoque iis pars Cariae data quae propior Rhodum insulam trans Maeandrum amnem est, oppida vici castella agri qui ad Pisidiam vergunt, nisi quae eorum oppida in libertate fuissent pridie quam cum Antiocho rege in Asia pugnatum est.</p>
<p><span class="br"></span><span class="lineNumber">7</span><span class="br"></span>Pro his cum gratias egissent Rhodii, de Solis urbe, quae in Cilicia est, egerunt: Argis et illos, sicut sese, oriundos 




</p></section><notes><section class="footnotes"><ul><li class="note" id="note_LCL301_460_75"><a class="footnoteCrossrefLink" href="#target_note_LCL301_460_75" title="Click to highlight in text"><sup class="lineRef">75</sup>Lydiam Ioniamque <span class="italic">Crév.</span>: Lydiae Ioniaeque <span class="italic">B</span>χ</a></li><script type="text/javascript">document.getElementById('note_LCL301_460_75').style.display = "none";</script></ul></section></notes></section>