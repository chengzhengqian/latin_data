<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
quo ante navale proelium cursum ab Samo intenderat, navigat. <span class="br"></span><span class="lineNumber">6</span><span class="br"></span>ibi naves in proelio quassatas cum refecisset, L. Aemilium Scaurum cum triginta navibus Hellespontum ad exercitum traiciendum misit, Rhodios parte praedae et spoliis navalibus decoratos domum redire iubet. <span class="br"></span><span class="lineNumber">7</span><span class="br"></span>Rhodii impigre praevertere ad traiciendas copias consulis; atque eo quoque functi officio, tum demum Rhodum rediere.</p>
<p><span class="br"></span><span class="lineNumber">8</span><span class="br"></span>Classis Romana ab Chio Phocaeam traiecit. in sinu maris intimo posita haec urbs est, oblonga forma: duum milium et quingentorum passuum spatium murus amplectitur; coit deinde ex utraque parte in artiorem velut cuneum; Lamptera ipsi appellant. <span class="br"></span><span class="lineNumber">9</span><span class="br"></span>mille et ducentos passus ibi latitudo patet; inde lingua in altum mille passuum excurrens medium fere sinum velut nota distinguit. ubi cohaeret faucibus angustis, duos in utramque regionem versos portus tutissimos habet: <span class="br"></span><span class="lineNumber">10</span><span class="br"></span>qui in meridiem vergit, Naustathmon ab re appellant, quia ingentem vim navium capit; alter prope ipsum Lamptera est.</p>
<p>32. Hos portus tutissimos cum occupasset Romana classis, priusquam aut scalis aut operibus moenia adgrederetur, mittendos censuit praetor qui principum magistratuumque animos temptarent. postquam obstinatos vidit, duobus simul locis oppugnare est adortus.<span class="br"></span><span class="lineNumber">2</span><span class="br"></span> altera 




</p></section><notes></notes></section>