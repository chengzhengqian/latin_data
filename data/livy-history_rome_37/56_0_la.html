<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Dahae quidam aliarumque gentium sagittarii equites intermixti—tumultuose amni traiecto in stationes impetum fecerunt. <span class="br"></span><span class="lineNumber">4</span><span class="br"></span>primo turbaverunt incompositos; dein, cum longius certamen fieret et<a class="footnoteLink" href="#note_LCL301_398_52" id="target_note_LCL301_398_52"><sup>52</sup></a> Romanorum ex propinquis castris facili subsidio cresceret numerus, regii, fessi iam et plures non sustinentes recipere se conati, circa ripam amnis, priusquam flumen ingrederentur, ab instantibus tergo aliquot interfecti sunt.</p>
<p><span class="br"></span><span class="lineNumber">5</span><span class="br"></span>Biduum deinde silentium fuit, neutris transgredientibus amnem; tertio post die Romani simul omnes transgressi sunt, et duo milia fere et quingentos passus ab hoste posuerunt castra. <span class="br"></span><span class="lineNumber">6</span><span class="br"></span>metantibus et muniendo occupatis tria milia delecta equitum peditumque regiorum magno terrore ac tumultu advenere; <span class="br"></span><span class="lineNumber">7</span><span class="br"></span>aliquanto pauciores in statione erant; hi tamen per se, nullo a munimento castrorum milite avocato, et primo aequum proelium sustinuerunt, et crescente certamine pepulerunt hostes, centum ex iis occisis centum ferme captis. <span class="br"></span><span class="lineNumber">8</span><span class="br"></span>per quadriduum insequens instructae utrimque acies pro vallo stetere; quinto die Romani processere in medium campi; <span class="br"></span><span class="lineNumber">9</span><span class="br"></span>Antiochus nihil promovit signa, ita ut extremi minus mille pedes a vallo abessent.</p>
<p>39. Consul postquam detractari certamen vidit, postero die in consilium advocavit, quid sibi faciendum esset, si Antiochus pugnandi copiam non faceret: instare hiemem; 

</p></section><notes><section class="footnotes"><ul><li class="note" id="note_LCL301_398_52"><a class="footnoteCrossrefLink" href="#target_note_LCL301_398_52" title="Click to highlight in text"><sup class="lineRef">52</sup>et Romanorum <span class="italic">Duker</span>: Romanorum <span class="italic">B</span>χ: Romanorumque <span class="italic">Holk. 353</span></a></li><script type="text/javascript">document.getElementById('note_LCL301_398_52').style.display = "none";</script></ul></section></notes></section>