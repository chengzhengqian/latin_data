<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
sinum Maliacum venerat;<a class="footnoteLink" href="#note_LCL301_304_8" id="target_note_LCL301_304_8"><sup>8</sup></a> et praemissis Hypatam qui tradere urbem iuberent, postquam nihil responsum est nisi ex communi Aetolorum decreto facturos, ne teneret se oppugnatio Hypatae nondum Amphissa recepta, praemisso fratre Africano Amphissam ducit. <span class="br"></span><span class="lineNumber">3</span><span class="br"></span>sub adventum eorum oppidani, relicta urbe—iam enim magna ex parte moenibus nudata erat—in arcem, quam inexpugnabilem habent<a class="footnoteLink" href="#note_LCL301_304_9" id="target_note_LCL301_304_9"><sup>9</sup></a> omnes armati atque inermes concessere.</p>
<p>Consul sex milia fere passuum inde posuit castra. <span class="br"></span><span class="lineNumber">4</span><span class="br"></span>eo legati Athenienses primum ad P. Scipionem praegressum agmen, sicut ante dictum est, deinde ad consulem venerunt, deprecantes pro Aetolis. <span class="br"></span><span class="lineNumber">5</span><span class="br"></span>clementius responsum ab Africano tulerunt, qui causam relinquendi honeste Aetolici belli quaerens Asiam et regem Antiochum spectabat, iusseratque Athenienses non Romanis solum ut pacem bello praeferrent, sed etiam Aetolis persuadere. <span class="br"></span><span class="lineNumber">6</span><span class="br"></span>celeriter auctoribus Atheniensibus frequens ab Hypata legatio Aetolorum venit, et spem pacis eis sermo etiam Africani, quem priorem adierunt, auxit, commemorantis multas gentes populosque in Hispania prius deinde in Africa in fidem suam venisse; in omnibus se maiora clementiae 




</p></section><notes><section class="footnotes"><ul><li class="note" id="note_LCL301_304_8"><a class="footnoteCrossrefLink" href="#target_note_LCL301_304_8" title="Click to highlight in text"><sup class="lineRef">8</sup>sinum Maliacum venerat <span class="italic">Asc. (1510)</span>: sinu Maliaco venerat <span class="italic">B</span>χ: sinu Maliaco erat <span class="italic">Weiss. (1862)</span></a></li><script type="text/javascript">document.getElementById('note_LCL301_304_8').style.display = "none";</script><li class="note" id="note_LCL301_304_9"><a class="footnoteCrossrefLink" href="#target_note_LCL301_304_9" title="Click to highlight in text"><sup class="lineRef">9</sup>habent <span class="italic">B</span>χ: habebant<span class="italic"> Watt</span></a></li><script type="text/javascript">document.getElementById('note_LCL301_304_9').style.display = "none";</script></ul></section></notes></section>