<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>3. Priusquam consules in provincias proficiscerentur, prodigia per pontifices procurari placuit. <span class="br"></span><span class="lineNumber">2</span><span class="br"></span>Romae Iunonis Lucinae templum de caelo tactum erat, ita ut fastigium valuaeque deformarentur; Puteolis pluribus locis murus et porta fulmine icta et duo homines exanimati; <span class="br"></span><span class="lineNumber">3</span><span class="br"></span>Nursiae sereno satis constabat nimbum ortum; ibi quoque duos liberos homines exanimatos; terra apud se pluvisse Tusculani nuntiabant, et Reatini mulam in agro suo peperisse.</p>
<p><span class="br"></span><span class="lineNumber">4</span><span class="br"></span>Ea procurata, Latinaeque instauratae, quod Laurentibus carnis<a class="footnoteLink" href="#note_LCL301_296_5" id="target_note_LCL301_296_5"><sup>5</sup></a> quae dari debet data non fuerat.<span class="br"></span><span class="lineNumber">5</span><span class="br"></span> supplicatio quoque earum religionum causa fuit quibus dis decemviri ex libris ut fieret ediderunt. <span class="br"></span><span class="lineNumber">6</span><span class="br"></span>decem ingenui decem virgines, patrimi omnes matrimique, ad id sacrificium adhibiti, et decemviri nocte lactentibus rem divinam fecerunt. <span class="br"></span><span class="lineNumber">7</span><span class="br"></span>P. Cornelius Scipio Africanus, priusquam proficisceretur, fornicem in Capitolio adversus viam qua in Capitolium escenditur cum signis septem auratis et equis duobus et marmorea duo labra ante fornicem posuit.</p>
<p><span class="br"></span><span class="lineNumber">8</span><span class="br"></span>Per eosdem dies principes Aetolorum tres et quadraginta, inter quos Damocritus et frater eius erant, ab duabus cohortibus missis a M’. Acilio Romam deducti et in 





</p></section><notes><section class="footnotes"><ul><li class="note" id="note_LCL301_296_5"><a class="footnoteCrossrefLink" href="#target_note_LCL301_296_5" title="Click to highlight in text"><sup class="lineRef">5</sup>carnis χ, <span class="italic">Prisc. GL </span>2.208: carinis <span class="italic">B</span>: pars carnis <span class="italic">Madvig</span></a></li><script type="text/javascript">document.getElementById('note_LCL301_296_5').style.display = "none";</script></ul></section></notes></section>