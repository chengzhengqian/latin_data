<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 haberetis, nec nunc, cum orbis terrarum in dicione vestra sit, cupere potestis. <span class="br"></span><span class="lineNumber">16</span><span class="br"></span>pro dignitate et gloria apud omne humanum genus, quod vestrum nomen imperiumque iuxta ac deos immortales iam pridem intuetur, pugnastis.</p>
<p>“Quae parare et quaerere arduum fuit, nescio an tueri difficilius sit. <span class="br"></span><span class="lineNumber">17</span><span class="br"></span>gentis vetustissimae nobilissimaeque vel fama rerum gestarum vel omni commendatione humanitatis doctrinarumque tuendam ab servitio regio libertatem suscepistis; hoc patrocinium receptae in fidem et clientelam vestram universae gentis perpetuum vos praestare decet. <span class="br"></span><span class="lineNumber">18</span><span class="br"></span>non quae in solo antiquo<a class="footnoteLink" href="#note_LCL301_454_71" id="target_note_LCL301_454_71"><sup>71</sup></a> sunt Graecae magis urbes sunt quam coloniae earum, illinc quondam profectae in Asiam; nec terra mutata mutavit genus aut mores. <span class="br"></span><span class="lineNumber">19</span><span class="br"></span>certare pio certamine cuiuslibet bonae artis ac virtutis ausi sumus cum parentibus quaeque civitas et conditoribus suis. <span class="br"></span><span class="lineNumber">20</span><span class="br"></span>adistis Graeciae adistis Asiae urbes plerique; nisi quod longius a vobis absumus, nulla vincimur alia re. <span class="br"></span><span class="lineNumber">21</span><span class="br"></span>Massilienses, quos, si natura insita velut ingenio terrae vinci posset, iam pridem efferassent tot indomitae circumfusae gentes, in eo honore in ea merito dignitate audimus apud vos esse ac si medium umbilicum Graeciae incolerent. <span class="br"></span><span class="lineNumber">22</span><span class="br"></span>non enim sonum modo linguae vestitumque et habitum, sed ante omnia mores et leges et ingenium sincerum integrumque a contagione accolarum servarunt.</p>
</section><notes><section class="footnotes"><ul><li class="note" id="note_LCL301_454_71"><a class="footnoteCrossrefLink" href="#target_note_LCL301_454_71" title="Click to highlight in text"><sup class="lineRef">71</sup>solo <span class="italic">Crév.</span>: solo modo <span class="italic">B</span>χ: solo suo <span class="italic">Harant</span>: solo illo <span class="italic">Zingerle</span></a></li><script type="text/javascript">document.getElementById('note_LCL301_454_71').style.display = "none";</script></ul></section></notes></section>