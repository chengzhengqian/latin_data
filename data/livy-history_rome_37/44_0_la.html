<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 poterat; trepidatumque cum periculo et in mari et in terra foret, ni partibus divisis Aemilius cum praetoria nave primus e portu in altum evectus, excipiens insequentes, suo quamque ordine in frontem instruxisset, <span class="br"></span><span class="lineNumber">6</span><span class="br"></span>Eudamus Rhodiaque classis substitissent ad terram, ut et sine trepidatione conscenderent, et ut quaeque parata esset exiret navis.</p>
<p><span class="br"></span><span class="lineNumber">7</span><span class="br"></span>Ita et explicuere ordinem primae in conspectu praetoris, et coactum agmen ab Rhodiis est, instructaque acies, velut cernerent regios, in altum processit. inter Myonnesum et Corycum promunturium erant, cum hostem conspexere. <span class="br"></span><span class="lineNumber">8</span><span class="br"></span>et regia classis, binis in ordinem navibus longo agmine veniens, et ipsa aciem adversam explicuit laevo tantum evecta cornu, ut amplecti et circuire dextrum cornu Romanorum posset. <span class="br"></span><span class="lineNumber">9</span><span class="br"></span>quod ubi Eudamus, qui cogebat agmen, vidit, non posse aequare ordinem Romanos et tantum non iam circuiri ab dextro cornu, concitat naves—et erant Rhodiae longe omnium celerrimae tota classe—, aequatoque cornu praetoriae navi, in qua Polyxenidas erat, suam obiecit.</p>
<p>30. Iam totis simul classibus ab omni parte pugna conserta erat. ab Romanis octoginta naves pugnabant, ex quibus Rhodiae duae et viginti erant; <span class="br"></span><span class="lineNumber">2</span><span class="br"></span>hostium classis undenonaginta navium fuit; maximae formae naves tres hexeres habebat, duas hepteres. robore navium et virtute militum Romani longe<a class="footnoteLink" href="#note_LCL301_374_49" id="target_note_LCL301_374_49"><sup>49</sup></a> praestabant, Rhodiae naves agilitate

</p></section><notes><section class="footnotes"><ul><li class="note" id="note_LCL301_374_49"><a class="footnoteCrossrefLink" href="#target_note_LCL301_374_49" title="Click to highlight in text"><sup class="lineRef">49</sup>longe <span class="italic">Madvig</span>: longe R(h)odios <span class="italic">B</span>χ<span class="italic">Mg</span>: longe regias <span class="italic">ed.</span> <span class="italic">Med. 1480</span>: longe regios <span class="italic">Perizonius</span></a></li><script type="text/javascript">document.getElementById('note_LCL301_374_49').style.display = "none";</script></ul></section></notes></section>