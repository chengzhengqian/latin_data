<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 aciem a parte dextra consul Achaeorum caetratis immixtos auxiliares Eumenis, tria milia ferme peditum, aequata fronte instruxit; ultra eos equitum minus tria milia opposuit, ex quibus Eumenis octingenti, reliquus omnis Romanus equitatus erat; <span class="br"></span><span class="lineNumber">10</span><span class="br"></span>extremos Trallis et Cretenses—quingentorum utrique numerum explebant—statuit. <span class="br"></span><span class="lineNumber">11</span><span class="br"></span>laevum cornu non videbatur egere obiectis talibus auxiliis, quia flumen ab ea parte ripaeque deruptae claudebant; quattuor tamen inde turmae equitum oppositae.</p>
<p><span class="br"></span><span class="lineNumber">12</span><span class="br"></span>Haec summa copiarum erat Romanis, et duo milia mixtorum Macedonum Thracumque, qui voluntate secuti erant; hi praesidio castris relicti sunt. <span class="br"></span><span class="lineNumber">13</span><span class="br"></span>sedecim elephantos post triarios in subsidio locaverunt; nam praeterquam quod multitudinem regiorum elephantorum—erant autem quattuor et quinquaginta—sustinere non videbantur posse, ne pari quidem numero Indicis Africi resistunt, sive quia magnitudine—longe enim illi praestant—sive robore animorum vincuntur.</p>
<p>40. Regia acies varia magis multis gentibus, dissimilitudine armorum auxiliorumque erat. decem et sex milia peditum more Macedonum armati fuere, qui phalangitae appellabantur. haec media acies fuit, in fronte in decem 



</p></section><notes></notes></section>