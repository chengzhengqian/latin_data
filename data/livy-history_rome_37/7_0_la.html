<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
orbem solis subisset. <span class="br"></span><span class="lineNumber">5</span><span class="br"></span>et L. Aemilius Regillus, cui navalis provincia evenerat, eodem tempore profectus est. L. Aurunculeio negotium ab senatu datum est ut triginta quinqueremes viginti triremes faceret, quia fama erat Antiochum post proelium navale maiorem classem aliquanto reparare.</p>
<p><span class="br"></span><span class="lineNumber">6</span><span class="br"></span>Aetoli, postquam legati ab Roma rettulerunt nullam spem pacis esse, quamquam omnis ora maritima eorum quae in Peloponnesum versa est depopulata ab Achaeis erat, <span class="br"></span><span class="lineNumber">7</span><span class="br"></span>periculi magis quam damni memores, ut Romanis intercluderent iter, Coracem occupaverunt montem; neque enim dubitabant ad oppugnationem Naupacti eos principio veris redituros esse. <span class="br"></span><span class="lineNumber">8</span><span class="br"></span>Acilio, quia id exspectari sciebat, satius visum est inopinatam adgredi rem et Lamiam oppugnare; <span class="br"></span><span class="lineNumber">9</span><span class="br"></span>nam et a Philippo prope ad excidium adductos esse, et tunc eo ipso, quod nihil tale timerent, opprimi incautos posse. <span class="br"></span><span class="lineNumber">10</span><span class="br"></span>profectus ab Elatia primum in hostium terra circa Spercheum amnem posuit castra; inde nocte motis signis prima luce corona moenia est adgressus.</p>
<p>5. Magnus pavor ac tumultus, ut in re improvisa, fuit. constantius tamen quam quis facturos crederet, in tam subito periculo, cum viri propugnarent feminae tela omnis generis saxaque in muros gererent, iam multifariam scalis appositis urbem eo die defenderunt. <span class="br"></span><span class="lineNumber">2</span><span class="br"></span>Acilius signo receptui dato suos in castra medio ferme die reduxit; et tunc 



</p></section><notes></notes></section>