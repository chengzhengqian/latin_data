<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>Regia castra circa Thyatiram erant. ubi cum audisset Antiochus P. Scipionem aegrum Elaeam delatum, legatos qui filium ad eum reducerent misit. <span class="br"></span><span class="lineNumber">7</span><span class="br"></span>non animo solum patrio gratum munus, sed corpori quoque salubre gaudium fuit; <span class="br"></span><span class="lineNumber">8</span><span class="br"></span>satiatusque tandem complexu filii “renuntiate” inquit “gratias regi me agere, referre aliam gratiam nunc non posse quam ut suadeam ne ante in aciem descendat quam in castra me redisse audierit.”</p>
<p><span class="br"></span><span class="lineNumber">9</span><span class="br"></span>Quamquam sexaginta milia peditum, plus duodecim milia equitum animos interdum ad spem certaminis faciebant, motus tamen Antiochus tanti auctoritate viri, in quo ad incertos belli eventus omnis fortunae posuerat subsidia, recepit se et transgressus Phrygium amnem circa Magnesiam, quae ad Sipylum est, posuit castra; <span class="br"></span><span class="lineNumber">10</span><span class="br"></span>et ne, si extrahere tempus vellet, munimenta Romani temptarent, fossam sex cubita altam duodecim latam cum duxisset, <span class="br"></span><span class="lineNumber">11</span><span class="br"></span>extra duplex vallum fossae circumdedit, interiore labro murum cum turribus crebris obiecit, unde facile arceri transitu fossae hostis posset.</p>
<p>38. Consul circa Thyatiram esse regem ratus, continuis itineribus quinto die ad Hyrcanium<a class="footnoteLink" href="#note_LCL301_396_51" id="target_note_LCL301_396_51"><sup>51</sup></a> campum descendit. <span class="br"></span><span class="lineNumber">2</span><span class="br"></span>inde cum profectum audisset, secutus vestigia citra Phrygium amnem, quattuor milia ab hoste posuit castra.<span class="br"></span><span class="lineNumber">3</span><span class="br"></span> eo mille ferme equites—maxima pars Gallograeci erant, et 



</p></section><notes><section class="footnotes"><ul><li class="note" id="note_LCL301_396_51"><a class="footnoteCrossrefLink" href="#target_note_LCL301_396_51" title="Click to highlight in text"><sup class="lineRef">51</sup>Hycanium <span class="italic">B</span>χ: Hyrcanum α</a></li><script type="text/javascript">document.getElementById('note_LCL301_396_51').style.display = "none";</script></ul></section></notes></section>