<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ferme nocte Sardis concessit. <span class="br"></span><span class="lineNumber">6</span><span class="br"></span>inde, cum audisset Seleucum filium et quosdam amicorum Apameam praegressos, et ipse quarta vigilia cum coniuge ac filia petit Apameam, Xenoni tradita custodia urbis, Timone Lydiae praeposito; <span class="br"></span><span class="lineNumber">7</span><span class="br"></span>quibus spretis, consensu oppidanorum et militum qui in arce erant, legati ad consulem missi sunt.</p>
<p>45. Sub idem fere tempus et ab Trallibus et a Magnesia, quae super Maeandrum est, et ab Epheso ad dedendas urbes venerunt. <span class="br"></span><span class="lineNumber">2</span><span class="br"></span>reliquerat Ephesum Polyxenidas audita pugna, et classi usque ad Patara Lyciae pervectus, metu stationis Rhodiarum navium, quae ad Megisten erant, in terram egressus cum paucis itinere pedestri Syriam petit. <span class="br"></span><span class="lineNumber">3</span><span class="br"></span>Asiae civitates in fidem consulis dicionemque populi Romani sese tradebant. Sardibus iam consul erat; eo et P. Scipio ab Elaea, cum primum pati laborem viae potuit, venit.</p>
<p><span class="br"></span><span class="lineNumber">4</span><span class="br"></span>Sub idem fere tempus caduceator ab Antiocho per P. Scipionem a consule petit impetravitque ut oratores mittere liceret regi. <span class="br"></span><span class="lineNumber">5</span><span class="br"></span>paucos post dies Zeuxis, qui praefectus Lydiae fuerat, et Antipater fratris filius venerunt. <span class="br"></span><span class="lineNumber">6</span><span class="br"></span>prius Eumene convento, quem propter vetera certamina aversum maxime a pace credebant esse, et placatiore eo et sua et regis spe invento, tum P. Scipionem et per eum consulem adierunt; <span class="br"></span><span class="lineNumber">7</span><span class="br"></span>praebitoque iis petentibus frequenti consilio





</p></section><notes></notes></section>