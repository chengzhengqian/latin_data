<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
culpae, qui satis superque poenarum dedisset, memores consulerent; postremo pacem datam a L. Scipione imperatore, quibus legibus dedisset, confirmarent auctoritate sua. <span class="br"></span><span class="lineNumber">3</span><span class="br"></span>et senatus eam pacem servandam censuit, et paucos post dies populus iussit. foedus in Capitolio cum Antipatro principe legationis et eodem fratris filio regis Antiochi est ictum.</p>
<p><span class="br"></span><span class="lineNumber">4</span><span class="br"></span>Auditae deinde et aliae legationes ex Asia sunt. quibus omnibus datum responsum decem legatos more maiorum senatum missurum ad res Asiae disceptandas componendasque; <span class="br"></span><span class="lineNumber">5</span><span class="br"></span>summam tamen hanc fore, ut cis Taurum montem quae intra regni Antiochi fines fuissent Eumeni attribuerentur, praeter Lyciam Cariamque usque ad Maeandrum amnem; <span class="br"></span><span class="lineNumber">6</span><span class="br"></span>ea ut civitatis Rhodiorum essent; ceterae civitates Asiae, quae Attali stipendiariae fuissent, eaedem vectigal Eumeni penderent; quae vectigales Antiochi fuissent, eae liberae atque immunes essent. <span class="br"></span><span class="lineNumber">7</span><span class="br"></span>decem legatos hos decreverunt: Q. Minucium Rufum, L. Furium Purpureonem, Q. Minucium Thermum, Ap. Claudium Neronem, Cn. Cornelium Merendam,<a class="footnoteLink" href="#note_LCL301_458_73" id="target_note_LCL301_458_73"><sup>73</sup></a> M. Iunium Brutum, L. Aurunculeium, L. Aemilium Paullum, P. Cornelium Lentulum, P. Aelium Tuberonem.</p>
<p>56. His quae praesentis disceptationis essent libera mandata; de summa rerum senatus constituit. <span class="br"></span><span class="lineNumber">2</span><span class="br"></span>Lycaoniam omnem et Phrygiam utramque et Mysiae regias silvas,<a class="footnoteLink" href="#note_LCL301_458_74" id="target_note_LCL301_458_74"><sup>74</sup></a> et 




</p></section><notes><section class="footnotes"><ul><li class="note" id="note_LCL301_458_73"><a class="footnoteCrossrefLink" href="#target_note_LCL301_458_73" title="Click to highlight in text"><sup class="lineRef">73</sup>Merendam <span class="italic">Duker</span>: Merulam <span class="italic">B</span>χ</a></li><script type="text/javascript">document.getElementById('note_LCL301_458_73').style.display = "none";</script><li class="note" id="note_LCL301_458_74"><a class="footnoteCrossrefLink" href="#target_note_LCL301_458_74" title="Click to highlight in text"><sup class="lineRef">74</sup>Mysiae regias silvas <span class="italic">McDonald</span>: My(i)sias regias silvas <span class="italic">B</span>χ: Mysiam regias silvas <span class="italic">Mg</span>: Mysiam regiam et Milyas <span class="italic">Madvig</span></a></li><script type="text/javascript">document.getElementById('note_LCL301_458_74').style.display = "none";</script></ul></section></notes></section>