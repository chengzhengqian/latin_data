<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
partes divisa; <span class="br"></span><span class="lineNumber">2</span><span class="br"></span>partes eas interpositis binis elephantis distinguebat; a fronte introrsus in duos et triginta ordines armatorum acies patebat. <span class="br"></span><span class="lineNumber">3</span><span class="br"></span>hoc et roboris in regiis copiis erat, et perinde cum alia specie tum eminentibus tantum inter armatos elephantis magnum terrorem praebebat. <span class="br"></span><span class="lineNumber">4</span><span class="br"></span>ingentes ipsi erant; addebant speciem frontalia et cristae et tergo impositae turres, turribusque superstantes praeter rectorem quaterni armati. <span class="br"></span><span class="lineNumber">5</span><span class="br"></span>ad latus dextrum phalangitarum mille et quingentos Gallograecorum pedites opposuit. his tria milia equitum loricatorum—cataphractos ipsi appellant—adiunxit. addita his ala mille ferme equitum; agema eam vocabant; <span class="br"></span><span class="lineNumber">6</span><span class="br"></span>Medi erant, lecti viri, et eiusdem regionis mixti multarum gentium equites. continens his grex sedecim elephantorum est oppositus in subsidiis. <span class="br"></span><span class="lineNumber">7</span><span class="br"></span>ab eadem parte, paulum producto cornu, regia cohors erat; argyraspides a genere armorum appellabantur; <span class="br"></span><span class="lineNumber">8</span><span class="br"></span>Dahae deinde, equites sagittarii, mille et ducenti; tum levis armatura trium milium, pari ferme numero, pars Cretenses pars Tralles; duo milia et quingenti Mysi sagittarii his adiuncti erant; <span class="br"></span><span class="lineNumber">9</span><span class="br"></span>extremum cornu claudebant quattuor milia, mixti Cyrtii funditores et Elymaei sagittarii.</p>
<p><span class="br"></span><span class="lineNumber">10</span><span class="br"></span>Ab laevo cornu phalangitis adiuncti erant Gallograeci pedites mille et quingenti et similiter his armati duo milia Cappadocum—ab Ariarathe missi erant regi—; <span class="br"></span><span class="lineNumber">11</span><span class="br"></span>inde auxiliares



</p></section><notes></notes></section>