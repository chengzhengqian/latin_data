<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
manu iniecta, adligavit alterius proram; <span class="br"></span><span class="lineNumber">10</span><span class="br"></span>inde tumultu iniecto cum divellere se ab hoste cupientes inhiberent Rhodii, tractum ancorale et implicitum remis latus alterum detersit; debilitatam ea ipsa quae icta cohaeserat navis cepit. hoc maxime modo ad Myonnesum navali proelio pugnatum est.</p>
<p>31. Quo territus Antiochus, quia possessione maris pulsus longinqua tueri diffidebat se posse, praesidium ab Lysimachia, ne opprimeretur ibi ab Romanis, deduci pravo, ut res ipsa postea docuit, <span class="br"></span><span class="lineNumber">2</span><span class="br"></span>consilio iussit. non enim tueri solum Lysimachiam a primo impetu Romanorum facile erat, sed obsidionem etiam tota hieme tolerare et obsidentes quoque ad ultimam inopiam adducere extrahendo tempus, et interim spem pacis per occasionem temptare. <span class="br"></span><span class="lineNumber">3</span><span class="br"></span>nec Lysimachiam tantum hostibus tradidit post adversam navalem pugnam, sed etiam Colophonis obsidione abscessit et Sardis recepit se; <span class="br"></span><span class="lineNumber">4</span><span class="br"></span>atque inde in Cappadociam ad Ariarathen qui auxilia accerserent, et quocumque alio poterat ad copias contrahendas, in unum iam consilium, ut acie dimicaret, intentus misit.</p>
<p><span class="br"></span><span class="lineNumber">5</span><span class="br"></span>Regillus Aemilius post victoriam navalem profectus Ephesum, derectis ante portum navibus, cum confessionem ultimam concessi maris hosti expressisset, Chium, 


</p></section><notes></notes></section>