<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
duos Scipiones imperatores videbat sustineri non posse quam quod res navalis ipsa per se aut temptata sibi unquam feliciter aut tunc magnae et certae fiduciae esset. <span class="br"></span><span class="lineNumber">3</span><span class="br"></span>erat tamen momentum in praesentia spei, quod et magnam partem Rhodiae classis circa Patara esse et Eumenen regem cum omnibus navibus suis consuli obviam in Hellespontum profectum audierat; <span class="br"></span><span class="lineNumber">4</span><span class="br"></span>aliquid etiam inflabat animos classis Rhodia ad Samum per occasionem fraude praeparatam absumpta. <span class="br"></span><span class="lineNumber">5</span><span class="br"></span>his fretus, Polyxenida cum classe ad temptandam omni modo certaminis fortunam misso, ipse copias ad Notium ducit. id oppidum Colophonium, mari imminens, abest a vetere Colophone duo ferme milia passuum. <span class="br"></span><span class="lineNumber">6</span><span class="br"></span>et ipsam urbem suae potestatis esse volebat, adeo propinquam Epheso ut nihil terra marive ageret quod non subiectum oculis Colophoniorum ac per eos notum extemplo Romanis esset; <span class="br"></span><span class="lineNumber">7</span><span class="br"></span>quos<a class="footnoteLink" href="#note_LCL301_364_43" id="target_note_LCL301_364_43"><sup>43</sup></a> audita obsidione non dubitabat ad opem sociae urbi ferendam classem ab Samo moturos; eam occasionem Polyxenidae ad rem gerendam fore. <span class="br"></span><span class="lineNumber">8</span><span class="br"></span>igitur operibus oppugnare urbem adgressus, ad mare<a class="footnoteLink" href="#note_LCL301_364_44" id="target_note_LCL301_364_44"><sup>44</sup></a> partibus duabus pariter munitionibus deductis, utrimque vineas et aggerem muro iniunxit et testudinibus arietes admovit.</p>
<p><span class="br"></span><span class="lineNumber">9</span><span class="br"></span>Quibus territi malis, Colophonii oratores Samum ad L. 




</p></section><notes><section class="footnotes"><ul><li class="note" id="note_LCL301_364_43"><a class="footnoteCrossrefLink" href="#target_note_LCL301_364_43" title="Click to highlight in text"><sup class="lineRef">43</sup>quos <span class="italic">B</span>χ: et hos <span class="italic">Madvig</span></a></li><script type="text/javascript">document.getElementById('note_LCL301_364_43').style.display = "none";</script><li class="note" id="note_LCL301_364_44"><a class="footnoteCrossrefLink" href="#target_note_LCL301_364_44" title="Click to highlight in text"><sup class="lineRef">44</sup>ad mare <span class="italic">B</span>: et ad mare χ</a></li><script type="text/javascript">document.getElementById('note_LCL301_364_44').style.display = "none";</script></ul></section></notes></section>