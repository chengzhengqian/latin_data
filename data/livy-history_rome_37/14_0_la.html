<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Livius a Canis cum triginta navibus suis<a class="footnoteLink" href="#note_LCL301_314_12" id="target_note_LCL301_314_12"><sup>12</sup></a> et septem quadriremibus, quas secum Eumenes rex adduxerat, Hellespontum petebat, ut ad transitum exercitus, quem terra venturum opinabatur, praepararet quae opus essent.</p>
<p><span class="br"></span><span class="lineNumber">7</span><span class="br"></span>In portum quem vocant Achaeorum classem primum advertit; inde Ilium escendit, sacrificioque Mineruae facto legationes finitimas ab Elaevnte et Dardano et Rhoetio, tradentes in fidem civitates suas, benigne audivit. <span class="br"></span><span class="lineNumber">8</span><span class="br"></span>inde ad Hellesponti fauces navigat, et decem navibus in statione contra Abydum relictis, cetera classe in Europam ad Sestum oppugnandam traiecit. <span class="br"></span><span class="lineNumber">9</span><span class="br"></span>iam subeuntibus armatis muros fanatici Galli primum cum sollemni habitu ante portam occurrunt; iussu se matris deum famulos deae venire memorant ad precandum Romanum ut parceret moenibus urbique. <span class="br"></span><span class="lineNumber">10</span><span class="br"></span>nemo eorum violatus est. mox universus senatus cum magistratibus ad dedendam urbem processit.</p>
<p><span class="br"></span><span class="lineNumber">11</span><span class="br"></span>Inde Abydum traiecta classis. ubi cum temptatis per conloquia animis nihil pacati responderetur, ad oppugnationem sese expediebant.</p>
<p>10. Dum haec in Hellesponto geruntur, Polyxenidas regius praefectus—erat autem exsul Rhodius—cum audisset




</p></section><notes><section class="footnotes"><ul><li class="note" id="note_LCL301_314_12"><a class="footnoteCrossrefLink" href="#target_note_LCL301_314_12" title="Click to highlight in text"><sup class="lineRef">12</sup>suis <span class="italic">Madvig</span>: <span class="italic">om.</span> <span class="italic">B</span>χ</a></li><script type="text/javascript">document.getElementById('note_LCL301_314_12').style.display = "none";</script></ul></section></notes></section>