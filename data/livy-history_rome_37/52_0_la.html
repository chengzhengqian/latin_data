<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 in Europa iactatas in illis disceptationibus esse; <span class="br"></span><span class="lineNumber">3</span><span class="br"></span>quarum Lysimachia iam cessisse regem, ne quid habere eum in Europa dicerent; eas quae in Asia sint civitates tradere paratum esse, et si quas alias Romani, quod suarum partium fuerint, vindicare ab imperio regio velint; <span class="br"></span><span class="lineNumber">4</span><span class="br"></span>impensae quoque in bellum factae partem dimidiam regem praestaturum populo Romano.</p>
<p><span class="br"></span><span class="lineNumber">5</span><span class="br"></span>Hae condiciones erant pacis; reliqua oratio fuit ut memores rerum humanarum et suae fortunae moderarentur et alienam ne urgerent. <span class="br"></span><span class="lineNumber">6</span><span class="br"></span>finirent Europa imperium, id quoque immensum esse; et parari singula acquirendo facilius potuisse quam universa teneri posse; <span class="br"></span><span class="lineNumber">7</span><span class="br"></span>quod si Asiae quoque partem aliquam abstrahere velint, dummodo non dubiis regionibus finiant, vinci suam temperantiam Romana cupiditate pacis et concordiae causa regem passurum.</p>
<p>Ea, quae legato magna ad pacem impetrandam videbantur, parva Romanis visa: <span class="br"></span><span class="lineNumber">8</span><span class="br"></span>nam et impensam quae in bellum facta esset omnem praestare regem aequum censebant, <span class="br"></span><span class="lineNumber">9</span><span class="br"></span>cuius culpa bellum excitatum esset, et non Ionia modo atque Aeolide deduci debere regia praesidia,<span class="br"></span><span class="lineNumber">10</span><span class="br"></span> sed sicut Graecia omnis liberata esset, ita quae in Asia sint omnes liberari urbes; id aliter fieri non posse quam ut cis Taurum montem possessione Asiae Antiochus cedat.</p>
<p>36. Legatus postquam nihil aequi in consilio impetrare 



</p></section><notes></notes></section>