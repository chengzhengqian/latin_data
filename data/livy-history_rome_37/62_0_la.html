<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">9</span><span class="br"></span>Quod ubi Eumenes vidit, haud ignarus pugnae et quam anceps esset<a class="footnoteLink" href="#note_LCL301_410_56" id="target_note_LCL301_410_56"><sup>56</sup></a> auxilii genus,<a class="footnoteLink" href="#note_LCL301_410_57" id="target_note_LCL301_410_57"><sup>57</sup></a> si quis pavorem magis equis iniceret quam iusta adoriretur pugna, Cretenses sagittarios funditoresque et iaculatores cum aliquot turmis<a class="footnoteLink" href="#note_LCL301_410_58" id="target_note_LCL301_410_58"><sup>58</sup></a> equitum non confertos, sed quam maxime possent dispersos excurrere iubet, et ex omnibus simul partibus tela ingerere. <span class="br"></span><span class="lineNumber">10</span><span class="br"></span>haec velut procella, partim volneribus missilium undique coniectorum partim clamoribus dissonis, ita consternavit equos ut repente velut effrenati passim incerto cursu ferrentur; <span class="br"></span><span class="lineNumber">11</span><span class="br"></span>quorum impetus et levis armatura et expediti funditores et velox Cretensis momento declinabant; et eques insequendo tumultum ac pavorem equis camelisque, et ipsis simul consternatis, augebat clamore et ab alia circumstantium turba multiplici adiecto. <span class="br"></span><span class="lineNumber">12</span><span class="br"></span>ita medio inter duas acies campo exiguntur quadrigae, amotoque inani ludibrio, tum demum ad iustum proelium signo utrimque dato concursum est.</p>
<p>42. Ceterum vana illa res verae mox cladis causa fuit: auxilia enim subsidiaria, quae proxima locata erant, pavore et consternatione quadrigarum territa et ipsa in fugam versa nudarunt omnia usque ad cataphractos equites. <span class="br"></span><span class="lineNumber">2</span><span class="br"></span>ad 




</p></section><notes><section class="footnotes"><ul><li class="note" id="note_LCL301_410_56"><a class="footnoteCrossrefLink" href="#target_note_LCL301_410_56" title="Click to highlight in text"><sup class="lineRef">56</sup>pugnae et quam anceps esset χ: pugnae quam anceps esset et <span class="italic">B</span>: generis eius pugnae et quam anceps esset <span class="italic">Koch</span>: quam anceps esset pugnae et<span class="italic"> Fügner</span></a></li><script type="text/javascript">document.getElementById('note_LCL301_410_56').style.display = "none";</script><li class="note" id="note_LCL301_410_57"><a class="footnoteCrossrefLink" href="#target_note_LCL301_410_57" title="Click to highlight in text"><sup class="lineRef">57</sup>genus χ: gens <span class="italic">B</span></a></li><script type="text/javascript">document.getElementById('note_LCL301_410_57').style.display = "none";</script><li class="note" id="note_LCL301_410_58"><a class="footnoteCrossrefLink" href="#target_note_LCL301_410_58" title="Click to highlight in text"><sup class="lineRef">58</sup>cum aliquot turmis <span class="italic">supp.</span> <span class="italic">Crév.</span>: &lt;. . .&gt; <span class="italic">lac. ind. Weiss.</span>: cum parte suorum <span class="italic">supp.</span> <span class="italic">M. Müller</span></a></li><script type="text/javascript">document.getElementById('note_LCL301_410_58').style.display = "none";</script></ul></section></notes></section>