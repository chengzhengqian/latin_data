<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
det.<a class="footnoteLink" href="#note_LCL301_348_34" id="target_note_LCL301_348_34"><sup>34</sup></a> <span class="br"></span><span class="lineNumber">8</span><span class="br"></span>et qui Pergami erant amentiam magis quam audaciam credere esse, et hostes paulisper in eos versi, ut nihil moveri viderunt, nec ipsi quicquam ex solita neglegentia, insuper etiam eludentes paucitatem, mutarunt.<span class="br"></span><span class="lineNumber">9</span><span class="br"></span> Diophanes quietos aliquamdiu suos, velut ad spectaculum modo eductos, continuit; <span class="br"></span><span class="lineNumber">10</span><span class="br"></span>postquam dilapsos ab ordinibus hostes vidit, peditibus quantum adcelerare possent sequi iussis, ipse princeps inter equites cum turma sua, quam potuit effusissimis habenis, clamore ab omni simul pedite atque equite sublato, stationem hostium improviso invadit. <span class="br"></span><span class="lineNumber">11</span><span class="br"></span>non homines solum sed equi etiam territi, cum vincula abrupissent, trepidationem et tumultum inter suos fecerunt. <span class="br"></span><span class="lineNumber">12</span><span class="br"></span>pauci stabant impavidi equi; eos ipsos non sternere non infrenare aut escendere facile poterant, multo maiorem quam pro numero equitum terrorem Achaeis inferentibus. <span class="br"></span><span class="lineNumber">13</span><span class="br"></span>pedites vero ordinati et praeparati sparsos per neglegentiam et semisomnos prope adorti sunt. caedes passim fugaque per campos facta est. <span class="br"></span><span class="lineNumber">14</span><span class="br"></span>Diophanes secutus effusos, quoad tutum fuit, magno decore genti Achaeorum parto—spectaverant enim e moenibus Pergami non viri modo sed feminae etiam—, in praesidium urbis redit.</p>
<p>21. Postero die regiae magis compositae et ordinatae stationes quingentis passibus longius ab urbe posuerunt castra, et Achaei eodem ferme tempore atque in eundem locum processerunt. <span class="br"></span><span class="lineNumber">2</span><span class="br"></span>per multas horas intenti utrimque 


</p></section><notes><section class="footnotes"><ul><li class="note" id="note_LCL301_348_34"><a class="footnoteCrossrefLink" href="#target_note_LCL301_348_34" title="Click to highlight in text"><sup class="lineRef">34</sup>considet <span class="italic">B</span>χ: consedit <span class="italic">ed. Med. 1478</span></a></li><script type="text/javascript">document.getElementById('note_LCL301_348_34').style.display = "none";</script></ul></section></notes></section>