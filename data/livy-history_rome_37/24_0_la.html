<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
magnas res id usui fore: et Rhodios, pacatis contra insulam suam terris, totis viribus incumbere in unius belli quod adversus Antiochum sit curam posse, <span class="br"></span><span class="lineNumber">8</span><span class="br"></span>et eam classem quae in Cilicia compararetur intercludi, ne Polyxenidae coniungatur. <span class="br"></span><span class="lineNumber">9</span><span class="br"></span>haec maxime movit sententia; placuit tamen Regillum classe tota evehi ad portum Ephesi ad inferendum hostibus terrorem.</p>
<p>16. C. Livius cum duabus quinqueremibus Romanis et quattuor quadriremibus Rhodiis et duabus apertis Zmyrnaeis in Lyciam est missus, Rhodum prius iussus adire et omnia cum iis communicare consilia. <span class="br"></span><span class="lineNumber">2</span><span class="br"></span>civitates quas praetervectus est, Miletus Myndus Halicarnassus Cnidus Cous, imperata enixe fecerunt. <span class="br"></span><span class="lineNumber">3</span><span class="br"></span>Rhodum ut ventum est, simul et ad quam rem missus esset iis exposuit, et consuluit eos. adprobantibus cunctis et ad eam quam habebat classem adsumptis tribus quadriremibus, navigat Patara.</p>
<p><span class="br"></span><span class="lineNumber">4</span><span class="br"></span>Primo secundus ventus ad ipsam urbem ferebat eos, sperabantque subito terrore aliquid moturos; postquam circumagente se vento fluctibus dubiis volui coeptum est mare, pervicerunt quidem remis ut tenerent terram; <span class="br"></span><span class="lineNumber">5</span><span class="br"></span>sed neque circa urbem tuta statio erat, nec ante ostium portus in salo stare poterant, aspero mari et nocte imminente.</p>
<p><span class="br"></span><span class="lineNumber">6</span><span class="br"></span>Praetervecti moenia, portum Phoenicunta, minus duum milium spatio inde distantem, petiere, navibus a maritima vi tutum; <span class="br"></span><span class="lineNumber">7</span><span class="br"></span>sed altae insuper imminebant rupes, quas celeriter oppidani, adsumptis regiis militibus, quos 



</p></section><notes></notes></section>