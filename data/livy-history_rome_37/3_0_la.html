<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>2. Praetores inde provincias sortiti sunt, L. Aurunculeius urbanam, Cn. Fulvius peregrinam, L. Aemilius Regillus classem, P. Iunius Brutus Tuscos, M. Tuccius Apuliam et Bruttios, C. Atinius Siciliam.</p>
<p><span class="br"></span><span class="lineNumber">2</span><span class="br"></span>Consuli deinde cui Graecia provincia decreta erat ad eum exercitum quem a M’. Acilio—duae autem legiones erant—accepturus esset in supplementum addita peditum civium Romanorum tria milia equites centum, et socium Latini nominis quinque milia equites ducenti;<span class="br"></span><span class="lineNumber">3</span><span class="br"></span> et adiectum ut cum in provinciam venisset, si e re publica videretur esse, exercitum in Asiam traiceret. <span class="br"></span><span class="lineNumber">4</span><span class="br"></span>alteri consuli totus novus exercitus decretus, duae legiones Romanae et socium Latini nominis quindecim milia peditum equites sescenti.</p>
<p><span class="br"></span><span class="lineNumber">5</span><span class="br"></span>Exercitum ex Liguribus Q. Minucius—iam enim confectam provinciam scripserat et Ligurum omne nomen in deditionem venisse—traducere in Boios et P. Cornelio proconsuli tradere iussus, <span class="br"></span><span class="lineNumber">6</span><span class="br"></span>ex agro quo victos bello multaverat Boios deducenti. duae<a class="footnoteLink" href="#note_LCL301_292_3" id="target_note_LCL301_292_3"><sup>3</sup></a> urbanae legiones, quae priore anno conscriptae erant, M. Tuccio praetori datae, et 





</p></section><notes><section class="footnotes"><ul><li class="note" id="note_LCL301_292_3"><a class="footnoteCrossrefLink" href="#target_note_LCL301_292_3" title="Click to highlight in text"><sup class="lineRef">3</sup>deducenti. duae <span class="italic">Madvig</span>: deducendae <span class="italic">B</span>χ: deductae <span class="italic">ed. Rom.</span>: deducenti <span class="italic">H.J.M</span></a></li><script type="text/javascript">document.getElementById('note_LCL301_292_3').style.display = "none";</script></ul></section></notes></section>