<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
cognito hostium naves ad Aethaliam stare, consilium habitum utrum extemplo decernerent an Rhodiam exspectarent classem. dilata re—ita enim placuit—Corycum, unde venerant, traiecerunt. <span class="br"></span><span class="lineNumber">6</span><span class="br"></span>Polyxenidas quoque, cum frustra stetisset, Ephesum rediit.</p>
<p>Tum Romanae naves, vacuo ab hostibus mari, Samum traiecerunt. <span class="br"></span><span class="lineNumber">7</span><span class="br"></span>eodem et Rhodia classis post dies paucos venit. quam ut exspectatam esse appareret, profecti extemplo sunt Ephesum, ut aut decernerent navali certamine, aut si detractaret hostis pugnam, quod plurimum intererat ad animos civitatium, timoris confessionem exprimerent. <span class="br"></span><span class="lineNumber">8</span><span class="br"></span>contra fauces portus instructa in frontem navium acie stetere. postquam nemo adversus ibat, classe divisa pars in salo ad ostium portus in ancoris stetit, pars in terram milites exposuit. <span class="br"></span><span class="lineNumber">9</span><span class="br"></span>in eos ingentem<a class="footnoteLink" href="#note_LCL301_328_23" id="target_note_LCL301_328_23"><sup>23</sup></a> praedam, late depopulato agro, agentes Andronicus Macedo, qui in praesidio Ephesi erat, iam moenibus adpropinquantes eruptionem fecit, exutosque magna parte praedae ad mare ac naves redegit. <span class="br"></span><span class="lineNumber">10</span><span class="br"></span>postero die, insidiis medio ferme viae positis ad eliciendum extra moenia Macedonem, Romani ad urbem agmine iere; inde, cum ea ipsa suspicio ne quis exiret deterruisset, redierunt ad naves; <span class="br"></span><span class="lineNumber">11</span><span class="br"></span>et terra marique fugientibus certamen hostibus, Samum, unde venerat, classis repetit.</p>
</section><notes><section class="footnotes"><ul><li class="note" id="note_LCL301_328_23"><a class="footnoteCrossrefLink" href="#target_note_LCL301_328_23" title="Click to highlight in text"><sup class="lineRef">23</sup>ingentem . . . iam moenibus <span class="italic">Crév.</span>: iam ingentem . . . moenibus <span class="italic">B</span>χ</a></li><script type="text/javascript">document.getElementById('note_LCL301_328_23').style.display = "none";</script></ul></section></notes></section>