<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ierat celeritate Thaumacis occurrit consuli. inde certiore et maiore spe laetus exercitus ad praeparata omnia in Macedoniam pervenit. <span class="br"></span><span class="lineNumber">15</span><span class="br"></span>venientes regio apparatu et accepit et prosecutus est rex. multa in eo et dexteritas et humanitas visa, quae commendabilia apud Africanum erant, virum sicut ad cetera egregium, ita a comitate, quae sine luxuria esset, non aversum. <span class="br"></span><span class="lineNumber">16</span><span class="br"></span>inde non per Macedoniam modo sed etiam Thraciam, prosequente et praeparante omnia Philippo, ad Hellespontum perventum est.</p>
<p>8. Antiochus post navalem ad Corycum pugnam cum totam hiemem liberam in apparatus terrestres maritimosque habuisset, classi maxime reparandae, ne tota maris possessione pelleretur, intentus fuerat. <span class="br"></span><span class="lineNumber">2</span><span class="br"></span>succurrebat superatum se cum classis afuisset Rhodiorum; quodsi ea quoque—nec commissuros Rhodios ut iterum morarentur—certamini adesset, magno sibi navium numero opus fore, ut viribus et magnitudine classem hostium aequaret. <span class="br"></span><span class="lineNumber">3</span><span class="br"></span>itaque et Hannibalem in Syriam miserat ad Phoenicum accersendas naves, et Polyxenidam quo minus prospere gesta res erat, eo enixius et eas quae erant reficere et alias parare naves iussit. <span class="br"></span><span class="lineNumber">4</span><span class="br"></span>ipse in Phrygia hibernavit, undique auxilia accersens. etiam in Gallograeciam miserat; bellicosiores ea tempestate erant, Gallicos adhuc, nondum exoleta



</p></section><notes></notes></section>