<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 adulescentis causa consulem L. Scipionem et cum eo P. Africanum in conloquium evocatos regis et ipsos comprehensos esse, <span class="br"></span><span class="lineNumber">3</span><span class="br"></span>et ducibus captis confestim ad castra Romana exercitum ductum, eaque expugnata et deletas omnes copias Romanorum esse. <span class="br"></span><span class="lineNumber">4</span><span class="br"></span>ob haec Aetolos sustulisse animos et abnuisse imperata facere, principesque eorum in Macedoniam et in Dardanos et in Thraciam ad conducenda mercede auxilia profectos. <span class="br"></span><span class="lineNumber">5</span><span class="br"></span>haec qui nuntiarent Romam, A. Terentium Varronem et M. Claudium Lepidum ab A. Cornelio pro praetore ex Aetolia missos esse. <span class="br"></span><span class="lineNumber">6</span><span class="br"></span>subtexit deinde fabulae huic legatos Aetolos in senatu inter cetera hoc quoque interrogatos esse, unde audissent imperatores Romanos in Asia captos ab Antiocho rege et exercitum deletum esse; <span class="br"></span><span class="lineNumber">7</span><span class="br"></span>Aetolos respondisse ab suis legatis se, qui cum consule fuerint, certiores factos. rumoris huius quia neminem alium auctorem habeo, neque adfirmata res mea opinione sit nec pro vana praetermissa.</p>
<p>49. Aetoli legati in senatum introducti, cum et causa eos sua et fortuna hortaretur ut confitendo seu culpae seu errori veniam supplices peterent, <span class="br"></span><span class="lineNumber">2</span><span class="br"></span>orsi a beneficiis in populum Romanum et prope exprobrantes virtutem suam in Philippi bello, <span class="br"></span><span class="lineNumber">3</span><span class="br"></span>et offenderunt aures insolentia sermonis, et eo, vetera et oblitterata repetendo, rem adduxerunt ut 



</p></section><notes></notes></section>