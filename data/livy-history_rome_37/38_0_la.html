<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 fratris eius Africani, ab suspicione tali averterunt; qui praeter consuetudinem perpetuam populi Romani augendi omni honore regum sociorum maiestatem, domesticis ipse exemplis Prusiam ad promerendam amicitiam suam compulit: <span class="br"></span><span class="lineNumber">9</span><span class="br"></span>regulos se acceptos in fidem in Hispania reges reliquisse; Masinissam non in patrio modo locasse regno, sed in Syphacis, a quo ante expulsus fuisset, regnum imposuisse; <span class="br"></span><span class="lineNumber">10</span><span class="br"></span>et esse eum non Africae modo regum longe opulentissimum, sed toto in orbe terrarum cuivis regum vel maiestate vel viribus parem. <span class="br"></span><span class="lineNumber">11</span><span class="br"></span>Philippum et Nabim, hostes et bello superatos ab T. Quinctio, tamen in regno relictos. <span class="br"></span><span class="lineNumber">12</span><span class="br"></span>Philippo quidem anno priore etiam stipendium remissum et filium obsidem redditum; et quasdam civitates extra Macedoniam patientibus Romanis imperatoribus recepisse eum. in eadem dignitate et Nabim futurum fuisse, nisi eum suus primum furor, deinde fraus Aetolorum absumpsisset. <span class="br"></span><span class="lineNumber">13</span><span class="br"></span>maxime confirmatus est animus regis postquam ad eum C. Livius, qui praetor ante classi praefuerat, legatus ab Roma venit, <span class="br"></span><span class="lineNumber">14</span><span class="br"></span>et edocuit quanto et spes victoriae certior Romanis quam Antiocho et amicitia sanctior firmiorque apud Romanos futura esset.</p>
<p>26. Antiochus postquam a spe societatis Prusiae decidit, Ephesum ab Sardibus est profectus ad classem quae per aliquot menses instructa ac parata fuerat visendam, <span class="br"></span><span class="lineNumber">2</span><span class="br"></span>magis quia terrestribus copiis exercitum Romanum et 



</p></section><notes></notes></section>