<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
socium ac Latini nominis peditum quindecim milia et equites sescenti, ad Apuliam Bruttiosque obtinendos. <span class="br"></span><span class="lineNumber">7</span><span class="br"></span>A. Cornelio superioris anni praetori, qui Bruttios cum exercitu obtinuerat, imperatum si ita consuli videretur, ut legiones in Aetoliam traiectas M’. Acilio traderet, si is manere ibi vellet; <span class="br"></span><span class="lineNumber">8</span><span class="br"></span>si Acilius redire Romam mallet, ut A. Cornelius cum eo exercitu in Aetolia remaneret. C. Atinium Labeonem provinciam Siciliam exercitumque a M. Aemilio accipere placuit, et in supplementum scribere ex ipsa provincia, si vellet, peditum duo milia et centum equites. <span class="br"></span><span class="lineNumber">9</span><span class="br"></span>P. Iunius Brutus in Tuscos exercitum novum, legionem unam Romanam et decem milia socium ac Latini nominis scribere et quadringentos equites; <span class="br"></span><span class="lineNumber">10</span><span class="br"></span>L. Aemilius, cui maritima provincia erat, viginti naves longas et socios navales a M. Iunio praetore superioris anni accipere iussus, et scribere ipse mille navales socios duo milia peditum; cum iis navibus militibusque in Asiam proficisci et classem a C. Livio accipere. <span class="br"></span><span class="lineNumber">11</span><span class="br"></span>duas Hispanias Sardiniamque obtinentibus prorogatum in annum imperium est et idem exercitus decreti. <span class="br"></span><span class="lineNumber">12</span><span class="br"></span>Siciliae Sardiniaeque binae eo<a class="footnoteLink" href="#note_LCL301_294_4" id="target_note_LCL301_294_4"><sup>4</sup></a> anno decumae frumenti imperatae; Siculum omne frumentum in Aetoliam ad exercitum portari iussum, ex Sardinia pars Romam pars in Aetoliam, eodem quo Siculum.</p>
</section><notes><section class="footnotes"><ul><li class="note" id="note_LCL301_294_4"><a class="footnoteCrossrefLink" href="#target_note_LCL301_294_4" title="Click to highlight in text"><sup class="lineRef">4</sup>eo <span class="italic">B</span>χ: eaeque proximae <span class="italic">Mg</span>: aeque ac proximo <span class="italic">Madvig</span>: eo quoque <span class="italic">Weiss.</span></a></li><script type="text/javascript">document.getElementById('note_LCL301_294_4').style.display = "none";</script></ul></section></notes></section>