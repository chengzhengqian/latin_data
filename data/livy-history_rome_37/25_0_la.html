<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
in praesidio habebant, ceperunt. <span class="br"></span><span class="lineNumber">8</span><span class="br"></span>adversus quos Livius, quamquam erant iniqua ac difficilia ad exitus loca, Issaeos auxiliares et Zmyrnaeorum expeditos iuvenes misit.<span class="br"></span><span class="lineNumber">9</span><span class="br"></span> hi, dum missilibus primo et adversus paucos levibus excursionibus<a class="footnoteLink" href="#note_LCL301_336_26" id="target_note_LCL301_336_26"><sup>26</sup></a> lacessebatur magis quam conserebatur pugna, sustinuerunt certamen; <span class="br"></span><span class="lineNumber">10</span><span class="br"></span>postquam plures ex urbe adfluebant, et iam omnis multitudo effundebatur, timor incessit Livium, ne et auxiliares circumvenirentur et navibus etiam ab terra periculum esset. <span class="br"></span><span class="lineNumber">11</span><span class="br"></span>ita non milites solum sed etiam navales socios, remigum turbam, quibus quisque poterat telis, armatos in proelium eduxit. <span class="br"></span><span class="lineNumber">12</span><span class="br"></span>tum quoque anceps pugna fuit, neque milites solum aliquot, sed L. Apustius tumultuario proelio cecidit; postremo tamen fusi fugatique sunt Lycii atque in urbem compulsi, et Romani cum haud incruenta victoria ad naves redierunt.</p>
<p><span class="br"></span><span class="lineNumber">13</span><span class="br"></span>Inde in Telmessicum profecti sinum, qui latere uno Cariam altero Lyciam contingit, omissa Patara amplius temptandi spe,<a class="footnoteLink" href="#note_LCL301_336_27" id="target_note_LCL301_336_27"><sup>27</sup></a> Rhodii domum dimissi sunt, <span class="br"></span><span class="lineNumber">14</span><span class="br"></span>Livius praetervectus Asiam in Graeciam transmisit, ut conventis Scipionibus, qui tum circa Thessaliam erant, in Italiam traiceret.</p>
<p>17. Aemilius postquam omissas in Lycia res et Livium profectum in Italiam cognovit, cum ipse, ab Epheso tempestate repulsus, <span class="br"></span><span class="lineNumber">2</span><span class="br"></span>inrito incepto Samum revertisset, turpe 


</p></section><notes><section class="footnotes"><ul><li class="note" id="note_LCL301_336_26"><a class="footnoteCrossrefLink" href="#target_note_LCL301_336_26" title="Click to highlight in text"><sup class="lineRef">26</sup>levibus excursionibus <span class="italic">Fr. 2</span>: levibus <span class="italic">B</span>χ: levibus et excursionibus <span class="italic">Mg</span>: levibus proeliis et excursionibus<span class="italic"> H.J.M</span></a></li><script type="text/javascript">document.getElementById('note_LCL301_336_26').style.display = "none";</script><li class="note" id="note_LCL301_336_27"><a class="footnoteCrossrefLink" href="#target_note_LCL301_336_27" title="Click to highlight in text"><sup class="lineRef">27</sup>omissa . . . temptandi spe <span class="italic">Fr. 2</span>: omissa (omisso φ) Patara amplius temptandi χ: Pataram amplius temptandi <span class="italic">B</span>: omissa spe Patara amplius temptandi <span class="italic">Drak.</span>: omisso consilio Patara amplius temptandi <span class="italic">Weiss.</span></a></li><script type="text/javascript">document.getElementById('note_LCL301_336_27').style.display = "none";</script></ul></section></notes></section>