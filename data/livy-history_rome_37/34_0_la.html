<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>23. In confinio Lyciae et Pamphyliae Phaselis est; prominet penitus in altum, conspiciturque prima terrarum Rhodum a Cilicia petentibus, et procul navium praebet prospectum. eo maxime, ut in obvio classi hostium essent, electus locus est; <span class="br"></span><span class="lineNumber">2</span><span class="br"></span>ceterum, quod non providerunt, et loco gravi et tempore anni—medium enim aestatis erat—, ad hoc insolito odore ingruere morbi volgo, maxime in remiges, coeperunt. <span class="br"></span><span class="lineNumber">3</span><span class="br"></span>cuius pestilentiae metu profecti cum praeterueherentur Pamphylium sinum, ad Eurymedontem amnem adpulsa classe audiunt ab Aspendiis ad Sidam iam<a class="footnoteLink" href="#note_LCL301_354_37" id="target_note_LCL301_354_37"><sup>37</sup></a> hostes esse. <span class="br"></span><span class="lineNumber">4</span><span class="br"></span>tardius navigaverant regii adverso tempore etesiarum, quod velut statum favoniis ventis est. Rhodiorum duae et triginta quadriremes et quattuor triremes fuere; <span class="br"></span><span class="lineNumber">5</span><span class="br"></span>regia classis septem et triginta maioris formae navium erat; in quibus tres hepteres quattuor hexeres habebat. praeter has decem triremes erant. et hi adesse hostes ex specula quadam cognoverunt.</p>
<p><span class="br"></span><span class="lineNumber">6</span><span class="br"></span>Utraque classis postero die luce prima, tamquam eo die pugnatura, e portu movit; et postquam superavere Rhodii promunturium quod ab Sida prominet in altum, extemplo et conspecti ab hostibus sunt et ipsi eos viderunt. <span class="br"></span><span class="lineNumber">7</span><span class="br"></span>ab regiis<a class="footnoteLink" href="#note_LCL301_354_38" id="target_note_LCL301_354_38"><sup>38</sup></a> sinistro cornu, quod ab alto obiectum erat, Hannibal, dextro Apollonius, purpuratorum unus, praeerat; et iam in frontem derectas habebant naves. <span class="br"></span><span class="lineNumber">8</span><span class="br"></span>Rhodii longo agmine veniebant; prima praetoria navis Eudami 






</p></section><notes><section class="footnotes"><ul><li class="note" id="note_LCL301_354_37"><a class="footnoteCrossrefLink" href="#target_note_LCL301_354_37" title="Click to highlight in text"><sup class="lineRef">37</sup>ad Sidam iam <span class="italic">Gel.</span>: ad sidam <span class="italic">Mg</span>: iam <span class="italic">B</span>χ</a></li><script type="text/javascript">document.getElementById('note_LCL301_354_37').style.display = "none";</script><li class="note" id="note_LCL301_354_38"><a class="footnoteCrossrefLink" href="#target_note_LCL301_354_38" title="Click to highlight in text"><sup class="lineRef">38</sup>regiis <span class="italic">Gron.</span>: regis <span class="italic">BMg</span>: regio φ: regi ψ</a></li><script type="text/javascript">document.getElementById('note_LCL301_354_38').style.display = "none";</script></ul></section></notes></section>