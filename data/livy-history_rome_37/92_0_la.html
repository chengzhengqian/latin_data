<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ibi dimicavit Antiochus? in Asia totius Asiae steterunt vires, ab ultimis orientis terminis<a class="footnoteLink" href="#note_LCL301_470_79" id="target_note_LCL301_470_79"><sup>79</sup></a> omnium gentium contractis auxiliis.</p>
<p>59. Merito ergo et dis immortalibus quantus maximus poterat habitus est honos, quod ingentem victoriam facilem etiam fecissent, et imperatori triumphus est decretus. <span class="br"></span><span class="lineNumber">2</span><span class="br"></span>triumphavit mense intercalario pridie kalendas Martias. qui triumphus spectaculo oculorum maior quam Africani fratris eius fuit, recordatione rerum et aestimatione periculi certaminisque non magis comparandus quam si imperatorem imperatori aut Antiochum ducem Hannibali conferres. <span class="br"></span><span class="lineNumber">3</span><span class="br"></span>tulit in triumpho signa militaria ducenta viginti quattuor, oppidorum simulacra centum triginta quattuor, eburneos dentes mille ducentos triginta unum,<span class="br"></span><span class="lineNumber">4</span><span class="br"></span> aureas coronas ducentas triginta quattuor, argenti pondo centum triginta septem milia quadringenta viginti, tetrachmum Atticorum ducenta quattuordecim milia, cistophoros<a class="footnoteLink" href="#note_LCL301_470_80" id="target_note_LCL301_470_80"><sup>80</sup></a> trecenta viginti unum milia septuaginta, nummos aureos Philippeos centum quadraginta milia, <span class="br"></span><span class="lineNumber">5</span><span class="br"></span>vasorum argenteorum—omnia caelata erant—mille pondo et quadringenta viginti tria, aureorum mille pondo viginti tria. et duces regii, praefecti et<a class="footnoteLink" href="#note_LCL301_470_81" id="target_note_LCL301_470_81"><sup>81</sup></a> purpurati, duo et triginta ante currum ducti. <span class="br"></span><span class="lineNumber">6</span><span class="br"></span>militibus quini viceni denarii dati, duplex centurioni,



</p></section><notes><section class="footnotes"><ul><li class="note" id="note_LCL301_470_79"><a class="footnoteCrossrefLink" href="#target_note_LCL301_470_79" title="Click to highlight in text"><sup class="lineRef">79</sup>ultimis orientis terminis <span class="italic">Zingerle</span>: ultimi orientis in <span class="italic">BVLα</span>: ultimi orientis φ: ultimi orientis partibus <span class="italic">ed. Rom.</span>:<span class="italic"> </span>ultimis orientis finibus <span class="italic">Weiss.</span>: in <span class="italic">inter obelos Briscoe </span>(finibus <span class="italic">errore additum</span>)</a></li><script type="text/javascript">document.getElementById('note_LCL301_470_79').style.display = "none";</script><li class="note" id="note_LCL301_470_80"><a class="footnoteCrossrefLink" href="#target_note_LCL301_470_80" title="Click to highlight in text"><sup class="lineRef">80</sup>cistophoros <span class="italic">Gron.</span>:<span class="italic"> </span>cistophori<span class="italic"> B</span>χ: cistophorum <span class="italic">Budé</span></a></li><script type="text/javascript">document.getElementById('note_LCL301_470_80').style.display = "none";</script><li class="note" id="note_LCL301_470_81"><a class="footnoteCrossrefLink" href="#target_note_LCL301_470_81" title="Click to highlight in text"><sup class="lineRef">81</sup><span class="italic">et </span>χ:<span class="italic"> om. B</span></a></li><script type="text/javascript">document.getElementById('note_LCL301_470_81').style.display = "none";</script></ul></section></notes></section>