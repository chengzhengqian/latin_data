<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
nobis obstat quam ipsa disceptatio aut nobis impedita est aut vobis perplexam deliberationem praebitura videtur. <span class="br"></span><span class="lineNumber">8</span><span class="br"></span>nam si aliter socio atque amico regi et bene merito hoc ipso in bello, de cuius praemiis agitur, honos haberi nullus posset, nisi liberas civitates in servitutem traderetis ei, <span class="br"></span><span class="lineNumber">9</span><span class="br"></span>esset deliberatio anceps, ne aut regem amicum inhonoratum dimitteretis, aut decederetis instituto vestro, gloriamque Philippi bello partam nunc servitute tot civitatium deformaretis.</p>
<p> <span class="br"></span><span class="lineNumber">10</span><span class="br"></span>“Sed ab hac necessitate aut gratiae in amicum minuendae aut gloriae vestrae egregie vos fortuna vindicat: est enim deum benignitate non gloriosa magis quam dives victoria vestra, quae vos facile isto velut aere alieno exsoluat; <span class="br"></span><span class="lineNumber">11</span><span class="br"></span>nam et Lycaonia et Phrygia utraque et Pisidia omnis et Chersonesus, quaeque circumiacent Europae, <span class="br"></span><span class="lineNumber">12</span><span class="br"></span>in vestra sunt potestate, quarum una quaelibet regi<a class="footnoteLink" href="#note_LCL301_452_70" id="target_note_LCL301_452_70"><sup>70</sup></a> adiecta multiplicare regnum Eumenis potest, omnes vero datae maximis eum regibus aequare. <span class="br"></span><span class="lineNumber">13</span><span class="br"></span>licet ergo vobis et praemiis belli ditare socios et non decedere instituto vestro, et meminisse quem titulum praetenderitis prius adversus Philippum nunc adversus Antiochum belli, <span class="br"></span><span class="lineNumber">14</span><span class="br"></span>quid feceritis Philippo victo, quid nunc a vobis, non magis quia fecistis quam quia id vos facere decet, desideretur atque exspectetur. alia enim aliis et honesta et probabilis est causa armorum: illi agrum, <span class="br"></span><span class="lineNumber">15</span><span class="br"></span>hi vicos, hi oppida, hi portus oramque aliquam maris ut possideant; vos nec cupistis haec antequam


</p></section><notes><section class="footnotes"><ul><li class="note" id="note_LCL301_452_70"><a class="footnoteCrossrefLink" href="#target_note_LCL301_452_70" title="Click to highlight in text"><sup class="lineRef">70</sup>regi<span class="italic"> B</span>χ: regio <span class="italic">Koch</span>: <span class="italic">del. Novák</span></a></li><script type="text/javascript">document.getElementById('note_LCL301_452_70').style.display = "none";</script></ul></section></notes></section>