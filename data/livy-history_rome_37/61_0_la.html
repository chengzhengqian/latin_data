<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Nebula matutina, crescente die levata in nubes, caliginem dedit; <span class="br"></span><span class="lineNumber">3</span><span class="br"></span>umor inde velut ab austro<a class="footnoteLink" href="#note_LCL301_408_55" id="target_note_LCL301_408_55"><sup>55</sup></a> perfudit omnia; quae nihil admodum Romanis, eadem perincommoda regiis erant: nam et obscuritas lucis in acie modica Romanis non adimebat in omnes partes conspectum, et umor toto fere gravi armatu nihil gladios aut pila hebetabat; <span class="br"></span><span class="lineNumber">4</span><span class="br"></span>regii tam lata acie ne ex medio quidem cornua sua conspicere poterant, nedum extremi inter se conspicerentur, et umor arcus fundasque et iaculorum amenta emollierat. <span class="br"></span><span class="lineNumber">5</span><span class="br"></span>falcatae quoque quadrigae, quibus se perturbaturum hostium aciem Antiochus crediderat, in suos terrorem verterunt.</p>
<p><span class="br"></span><span class="lineNumber">6</span><span class="br"></span>Armatae autem in hunc maxime modum erant: cuspides circa temonem ab iugo decem cubita exstantes velut cornua habebant, quibus quidquid obvium daretur transfigerent, <span class="br"></span><span class="lineNumber">7</span><span class="br"></span>et in extremis iugis binae circa eminebant falces, altera aequata iugo, altera inferior in terram devexa, illa ut quidquid ab latere obiceretur abscideret, haec ut prolapsos subeuntesque contingeret; item ab axibus rotarum utrimque binae eodem modo diversae deligabantur falces. <span class="br"></span><span class="lineNumber">8</span><span class="br"></span>sic armatas quadrigas, quia si in extremo aut in medio locatae forent, per suos agendae erant, in prima acie, ut ante dictum est, locaverat rex.</p>
</section><notes><section class="footnotes"><ul><li class="note" id="note_LCL301_408_55"><a class="footnoteCrossrefLink" href="#target_note_LCL301_408_55" title="Click to highlight in text"><sup class="lineRef">55</sup>velut ab austro <span class="italic">Vielhaber</span>: ab austro velut <span class="italic">B</span>Ï‡: ab austro invectus <span class="italic">Weiss</span>: ab austro vectus <span class="italic">Walsh</span></a></li><script type="text/javascript">document.getElementById('note_LCL301_408_55').style.display = "none";</script></ul></section></notes></section>