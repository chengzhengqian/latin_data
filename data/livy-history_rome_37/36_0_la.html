<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
cornu vicerant naves ad opem ferendam suis concurrissent. <span class="br"></span><span class="lineNumber">5</span><span class="br"></span>tum et Hannibal quaeque circa eum naves erant capessunt fugam; nec insequi Rhodii ex magna parte aegris et ob id celerius fessis remigibus potuerunt.</p>
<p><span class="br"></span><span class="lineNumber">6</span><span class="br"></span>Cum in alto, ubi substiterant, cibo reficerent vires, contemplatus Eudamus hostes claudas mutilatasque naves apertis navibus remulco trahentes, viginti paulo amplius integras abscedentes, e turri praetoriae navis silentio facto “exsurgite” inquit “et egregium spectaculum capessite oculis.” <span class="br"></span><span class="lineNumber">7</span><span class="br"></span>consurrexere omnes, contemplatique trepidationem fugamque hostium, ac<a class="footnoteLink" href="#note_LCL301_358_39" id="target_note_LCL301_358_39"><sup>39</sup></a> prope una voce omnes ut sequerentur exclamaverunt. <span class="br"></span><span class="lineNumber">8</span><span class="br"></span>ipsius Eudami multis ictibus volnerata navis erat; Pamphilidam et Chariclitum insequi, quoad putarent tutum, iussit. <span class="br"></span><span class="lineNumber">9</span><span class="br"></span>aliquamdiu secuti sunt; postquam terrae adpropinquabat Hannibal, veriti ne includerentur vento in hostium ora, ad Eudamum revecti hepterem captam, quae primo concursu icta erat, aegre Phaselidem pertraxerunt. <span class="br"></span><span class="lineNumber">10</span><span class="br"></span>inde Rhodum non tam victoria laeti quam alius alium accusantes, quod cum potuisset, non omnis submersa aut capta classis hostium foret, redierunt.</p>
<p><span class="br"></span><span class="lineNumber">11</span><span class="br"></span>Hannibal, victus<a class="footnoteLink" href="#note_LCL301_358_40" id="target_note_LCL301_358_40"><sup>40</sup></a> uno proelio adverso, ne tum quidem praeteruehi Lyciam audebat, cum coniungi veteri regiae classi quam primum cuperet; <span class="br"></span><span class="lineNumber">12</span><span class="br"></span>et ne id ei facere liberum esset, Rhodii Chariclitum cum viginti navibus rostratis ad Patara et Megisten portum miserunt. <span class="br"></span><span class="lineNumber">13</span><span class="br"></span>Eudamum cum septem



</p></section><notes><section class="footnotes"><ul><li class="note" id="note_LCL301_358_39"><a class="footnoteCrossrefLink" href="#target_note_LCL301_358_39" title="Click to highlight in text"><sup class="lineRef">39</sup>ac <span class="italic">B</span>ψ<span class="italic">Mg</span>: <span class="italic">om. </span>φ: alacri ac <span class="italic">Zingerle</span></a></li><script type="text/javascript">document.getElementById('note_LCL301_358_39').style.display = "none";</script><li class="note" id="note_LCL301_358_40"><a class="footnoteCrossrefLink" href="#target_note_LCL301_358_40" title="Click to highlight in text"><sup class="lineRef">40</sup>victus <span class="italic">BMg</span>: ictus χ</a></li><script type="text/javascript">document.getElementById('note_LCL301_358_40').style.display = "none";</script></ul></section></notes></section>