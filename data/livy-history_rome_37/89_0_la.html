<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 proficisceretur, eaque ei provincia esset. <span class="br"></span><span class="lineNumber">4</span><span class="br"></span>hoc senatus consultum litteraeque a Sp. Postumio praetore in Etruriam missae sunt, profectusque in Hispaniam est P. Iunius propraetor. <span class="br"></span><span class="lineNumber">5</span><span class="br"></span>in qua provincia, prius aliquanto quam successor veniret, L. Aemilius Paullus, qui postea regem Persea magna gloria vicit, cum priore anno haud prospere rem gessisset, tumultuario exercitu conlecto signis conlatis cum Lusitanis pugnavit. <span class="br"></span><span class="lineNumber">6</span><span class="br"></span>fusi fugatique hostes; caesa decem octo milia armatorum; duo milia trecenti capti et castra expugnata. huius victoriae fama tranquilliores in Hispania res fecit.</p>
<p><span class="br"></span><span class="lineNumber">7</span><span class="br"></span>Eodem anno ante diem tertium kalendas Ianuarias Bononiam Latinam coloniam ex senatus consulto L. Valerius Flaccus M. Atilius Serranus L. Valerius Tappo triumviri deduxerunt. <span class="br"></span><span class="lineNumber">8</span><span class="br"></span>tria milia hominum sunt deducta; equitibus septuagena iugera, ceteris colonis quinquagena sunt data. ager captus de Gallis Boiis fuerat; Galli Tuscos expulerant.</p>
<p><span class="br"></span><span class="lineNumber">9</span><span class="br"></span>Eodem anno censuram multi et clari viri petierunt. quae res, tamquam in se parum magni certaminis causam haberet, aliam contentionem multo maiorem excitavit. <span class="br"></span><span class="lineNumber">10</span><span class="br"></span>petebant T. Quinctius Flamininus, P. Cornelius Cn. f. Scipio, L. Valerius Flaccus, M. Porcius Cato, M. Claudius Marcellus, Mâ€™. Acilius Glabrio, qui Antiochum ad Thermopylas Aetolosque devicerat. <span class="br"></span><span class="lineNumber">11</span><span class="br"></span>in hunc maxime, quod 



</p></section><notes></notes></section>