<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 iidem missi; prius P. Scipione convento, per eum indutias temporis eius quod petebant ab consule impetraverunt. <span class="br"></span><span class="lineNumber">7</span><span class="br"></span>et soluta obsidione Amphissae M’. Acilius, tradito consuli exercitu, provincia decessit, et consul ab Amphissa Thessaliam repetit, ut per Macedoniam Thraciamque duceret in Asiam.</p>
<p><span class="br"></span><span class="lineNumber">8</span><span class="br"></span>Tum Africanus fratri: “iter quod insistis, L. Scipio, ego quoque adprobo; sed totum id vertitur in voluntate Philippi: <span class="br"></span><span class="lineNumber">9</span><span class="br"></span>qui si imperio nostro fidus est, et iter et commeatus et omnia quae in longo itinere exercitus alunt iuvantque, nobis suppeditabit; si is destituat,<a class="footnoteLink" href="#note_LCL301_308_10" id="target_note_LCL301_308_10"><sup>10</sup></a> nihil per Thraciam satis tutum habebis. <span class="br"></span><span class="lineNumber">10</span><span class="br"></span>itaque prius regis animum explorari placet; optime explorabitur si nihil ex praeparato agentem opprimet qui mittetur.”</p>
<p><span class="br"></span><span class="lineNumber">11</span><span class="br"></span>Ti. Sempronius Gracchus, longe tum acerrimus iuvenum, ad id delectus per dispositos equos prope incredibili celeritate ab Amphissa—inde enim est dimissus—die tertio Pellam pervenit. <span class="br"></span><span class="lineNumber">12</span><span class="br"></span>in convivio rex erat et in multum uini processerat; ea ipsa remissio animi suspicionem dempsit novare eum quicquam velle. <span class="br"></span><span class="lineNumber">13</span><span class="br"></span>et tum quidem comiter acceptus hospes, postero die commeatus exercitui paratos benigne, pontes in fluminibus factos, vias, ubi transitus difficiles erant, munitas vidit. <span class="br"></span><span class="lineNumber">14</span><span class="br"></span>haec referens eadem qua 


</p></section><notes><section class="footnotes"><ul><li class="note" id="note_LCL301_308_10"><a class="footnoteCrossrefLink" href="#target_note_LCL301_308_10" title="Click to highlight in text"><sup class="lineRef">10</sup>destituat <span class="italic">B</span>χ: destituit α: destituet <span class="italic">Briscoe</span></a></li><script type="text/javascript">document.getElementById('note_LCL301_308_10').style.display = "none";</script></ul></section></notes></section>