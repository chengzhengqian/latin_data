<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 portus supprimere; <span class="br"></span><span class="lineNumber">7</span><span class="br"></span>et eo minoris molimenti ea claustra esse, quod in fluminis modum longum et angustum et vadosum ostium portus sit. ita adempturum se maris usum hostibus fuisse, inutilemque classem facturum.</p>
<p>15. Nulli ea placere sententia. Eumenes rex quaesivit, quid tandem? ubi demersis navibus frenassent claustra maris, utrum libera sua classe abscessuri inde forent ad opem ferendam sociis terroremque hostibus praebendum, an nihilo minus tota classe portum obsessuri? <span class="br"></span><span class="lineNumber">2</span><span class="br"></span>sive enim abscedant, cui dubium esse quin hostes extracturi demersas moles sint, et minore molimento aperturi portum quam obstruatur? sin autem manendum ibi nihilo minus sit, quid<a class="footnoteLink" href="#note_LCL301_332_25" id="target_note_LCL301_332_25"><sup>25</sup></a> attinere claudi portum? <span class="br"></span><span class="lineNumber">3</span><span class="br"></span>quin contra illos, tutissimo portu, opulentissima urbe fruentes, omnia Asia praebente, quieta aestiva acturos; Romanos aperto in mari fluctibus tempestatibusque obiectos, <span class="br"></span><span class="lineNumber">4</span><span class="br"></span>omnium inopes, in adsidua statione futuros, ipsos magis adligatos, impeditosque ne quid eorum quae agenda sint possint agere, quam ut hostes clausos habeant.</p>
<p><span class="br"></span><span class="lineNumber">5</span><span class="br"></span>Eudamus, praefectus Rhodiae classis, magis eam sibi displicere sententiam ostendit quam ipse quid censeret faciendum dixit. <span class="br"></span><span class="lineNumber">6</span><span class="br"></span>Epicrates Rhodius omissa in praesentia Epheso mittendam navium partem in Lyciam censuit, et Patara, caput gentis, in societatem adiungenda. <span class="br"></span><span class="lineNumber">7</span><span class="br"></span>in duas 



</p></section><notes><section class="footnotes"><ul><li class="note" id="note_LCL301_332_25"><a class="footnoteCrossrefLink" href="#target_note_LCL301_332_25" title="Click to highlight in text"><sup class="lineRef">25</sup>quid<span class="italic"> </span>φ: quit ψ</a></li><script type="text/javascript">document.getElementById('note_LCL301_332_25').style.display = "none";</script></ul></section></notes></section>