<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ad mandata edenda, “non tam quid ipsi dicamus habemus”<a class="footnoteLink" href="#note_LCL301_420_59" id="target_note_LCL301_420_59"><sup>59</sup></a> inquit Zeuxis “quam a vobis quaerimus,<a class="footnoteLink" href="#note_LCL301_420_60" id="target_note_LCL301_420_60"><sup>60</sup></a> Romani, quo piaculo expiare errorem regis, pacem veniamque impetrare a victoribus possimus. <span class="br"></span><span class="lineNumber">8</span><span class="br"></span>maximo semper animo victis regibus populisque ignovistis; quanto id maiore et placatiore animo decet vos facere in hac victoria, quae vos dominos orbis terrarum fecit? <span class="br"></span><span class="lineNumber">9</span><span class="br"></span>positis iam adversus omnes mortales certaminibus haud secus quam deos consulere et parcere vos generi humano oportet.”</p>
<p><span class="br"></span><span class="lineNumber">10</span><span class="br"></span>Iam antequam legati venirent decretum erat quid responderetur; respondere Africanum placuit. <span class="br"></span><span class="lineNumber">11</span><span class="br"></span>is in hunc modum locutus fertur:</p>
<p>“Romani ex iis quae in deum immortalium potestate erant ea habemus quae di dederunt; <span class="br"></span><span class="lineNumber">12</span><span class="br"></span>animos, qui nostrae mentis sunt, eosdem in omni fortuna gessimus gerimusque, neque eos secundae res extulerunt nec adversae minuerunt. eius rei, ut alios omittam, Hannibalem vestrum vobis testem darem, nisi vos ipsos dare possem. <span class="br"></span><span class="lineNumber">13</span><span class="br"></span>postquam traiecimus Hellespontum, priusquam castra regia, priusquam aciem videremus, cum communis Mars et incertus belli eventus esset, de pace vobis agentibus quas pares paribus ferebamus condiciones, easdem nunc victores victis ferimus. <span class="br"></span><span class="lineNumber">14</span><span class="br"></span>Europa abstinete; Asia omni, quae cis Taurum montem est, decedite. pro impensis deinde in bellum factis quindecim milia talentum Euboicorum dabitis,



</p></section><notes><section class="footnotes"><ul><li class="note" id="note_LCL301_420_59"><a class="footnoteCrossrefLink" href="#target_note_LCL301_420_59" title="Click to highlight in text"><sup class="lineRef">59</sup>habemus <span class="italic">Mg</span>: <span class="italic">om.</span> <span class="italic">Bχ</span></a></li><script type="text/javascript">document.getElementById('note_LCL301_420_59').style.display = "none";</script><li class="note" id="note_LCL301_420_60"><a class="footnoteCrossrefLink" href="#target_note_LCL301_420_60" title="Click to highlight in text"><sup class="lineRef">60</sup>a vobis quaerimus <span class="italic">Madvig</span>: ut a vobis quaeramus <span class="italic">B</span>: ut a vobis quaeramus adsumus <span class="italic">M. Müller</span></a></li><script type="text/javascript">document.getElementById('note_LCL301_420_60').style.display = "none";</script></ul></section></notes></section>