<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
civitates servas. ita opinor, si nihil hostile adversus vos fecerunt; sin autem Antiochi partis fuerunt, quanto est vestra prudentia et aequitate dignius sociis bene meritis quam hostibus vos consulere?”</p>
<p>54. Grata oratio regis patribus fuit, et facile apparebat munifice omnia et propenso animo facturos.<span class="br"></span><span class="lineNumber">2</span><span class="br"></span> interposita Zmyrnaeorum brevis legatio est, quia non aderat<a class="footnoteLink" href="#note_LCL301_450_69" id="target_note_LCL301_450_69"><sup>69</sup></a> quidam Rhodiorum. conlaudatis egregie Zmyrnaeis, quod omnia ultima pati quam se regi tradere maluissent, introducti Rhodii sunt.</p>
<p><span class="br"></span><span class="lineNumber">3</span><span class="br"></span>Quorum princeps legationis, expositis initiis amicitiae cum populo Romano meritisque Rhodiorum Philippi prius <span class="br"></span><span class="lineNumber">4</span><span class="br"></span>deinde Antiochi bello, “nihil” inquit “nobis tota nostra actione, patres conscripti, neque difficilius neque molestius est quam quod cum Eumene nobis disceptatio est, <span class="br"></span><span class="lineNumber">5</span><span class="br"></span>cum quo uno maxime regum et privatim singulis et, quod magis nos movet, publicum civitati nostrae hospitium est. <span class="br"></span><span class="lineNumber">6</span><span class="br"></span>ceterum non animi nostri, patres conscripti, nos, sed rerum natura, quae potentissima est, disiungit, ut nos liberi etiam aliorum libertatis causam agamus, reges serva omnia et subiecta imperio suo esse velint. <span class="br"></span><span class="lineNumber">7</span><span class="br"></span>utcumque tamen res se habet, magis verecundia nostra adversus regem 

</p></section><notes><section class="footnotes"><ul><li class="note" id="note_LCL301_450_69"><a class="footnoteCrossrefLink" href="#target_note_LCL301_450_69" title="Click to highlight in text"><sup class="lineRef">69</sup>aderat <span class="italic">Ruperti</span>:<span class="italic"> </span>aderant <span class="italic">B</span>χ</a></li><script type="text/javascript">document.getElementById('note_LCL301_450_69').style.display = "none";</script></ul></section></notes></section>