<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 quando perinde ac victo iam sibi leges dicerentur. omissa igitur in praesentia mentione pacis, totam curam in belli apparatum intendit.</p>
<p>37. Consul, omnibus praeparatis ad proposita exsequenda, cum ex stativis movisset, Dardanum primum, deinde Rhoeteum, utramque civitatem obviam effusam,<a class="footnoteLink" href="#note_LCL301_394_50" id="target_note_LCL301_394_50"><sup>50</sup></a> venit. <span class="br"></span><span class="lineNumber">2</span><span class="br"></span>inde Ilium processit, castrisque in campo qui est subiectus moenibus positis, <span class="br"></span><span class="lineNumber">3</span><span class="br"></span>in urbem arcemque cum escendisset, sacrificavit Mineruae praesidi arcis, et Iliensibus in omni rerum verborumque honore ab se oriundos Romanos praeferentibus, et Romanis laetis origine sua.</p>
<p>Inde profecti sextis castris ad caput Caici amnis pervenerunt. <span class="br"></span><span class="lineNumber">4</span><span class="br"></span>eo et Eumenes rex, primo conatus ab Hellesponto reducere classem in hiberna Elaeam, adversis deinde ventis cum aliquot diebus superare Lecton promunturium non potuisset, in terram egressus, ne deesset principiis rerum, qua proximum fuit in castra Romana cum parva manu contendit. <span class="br"></span><span class="lineNumber">5</span><span class="br"></span>ex castris Pergamum remissus ad commeatus expediendos, tradito frumento quibus iusserat consul, in eadem stativa rediit. inde plurium dierum praeparatis cibariis consilium erat ire ad hostem, priusquam hiemps opprimeret.</p>
</section><notes><section class="footnotes"><ul><li class="note" id="note_LCL301_394_50"><a class="footnoteCrossrefLink" href="#target_note_LCL301_394_50" title="Click to highlight in text"><sup class="lineRef">50</sup>utramque civitatem . . . effusam (<span class="italic">fort. </span>effusa <span class="italic">B</span>) <span class="italic">B</span>Ï‡: utraque civitate . . . effusa <span class="italic">ed. Rom.</span></a></li><script type="text/javascript">document.getElementById('note_LCL301_394_50').style.display = "none";</script></ul></section></notes></section>