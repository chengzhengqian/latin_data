<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
multa congiaria dederat<a class="footnoteLink" href="#note_LCL301_466_76" id="target_note_LCL301_466_76"><sup>76</sup></a> quibus magnam partem hominum obligarat, favor populi se inclinabat. <span class="br"></span><span class="lineNumber">12</span><span class="br"></span>id cum aegre paterentur tot nobiles, novum sibi hominem tantum praeferri, P. Sempronius Gracchus et C. Sempronius Rutilus, tribuni plebis,<a class="footnoteLink" href="#note_LCL301_466_77" id="target_note_LCL301_466_77"><sup>77</sup></a> ei diem dixerunt, quod pecuniae regiae praedaeque aliquantum captae in Antiochi castris neque in triumpho tulisset neque in aerarium rettulisset. <span class="br"></span><span class="lineNumber">13</span><span class="br"></span>varia testimonia legatorum tribunorumque militum erant. M. Cato ante alios testes conspiciebatur; cuius auctoritatem perpetuo tenore vitae partam toga candida elevabat.<span class="br"></span><span class="lineNumber">14</span><span class="br"></span> is testis quae vasa aurea atque argentea castris captis inter aliam praedam regiam vidisset, ea se in triumpho negabat vidisse. <span class="br"></span><span class="lineNumber">15</span><span class="br"></span>postremo in huius maxime invidiam desistere se petitione Glabrio dixit, quando quod taciti indignarentur nobiles homines, id aeque novus competitor intestabili periurio incesseret.</p>
<p>58. Centum milium multa inrogata erat; bis de ea certatum est; tertio, cum de petitione destitisset reus, nec populus de multa suffragium ferre voluit, et tribuni eo negotio destiterunt. <span class="br"></span><span class="lineNumber">2</span><span class="br"></span>censores T. Quinctius Flamininus M. Claudius Marcellus creati.</p>
</section><notes><section class="footnotes"><ul><li class="note" id="note_LCL301_466_76"><a class="footnoteCrossrefLink" href="#target_note_LCL301_466_76" title="Click to highlight in text"><sup class="lineRef">76</sup>dederat <span class="italic">Zingerle</span>: habuerat <span class="italic">B</span>χ: exhibuerat <span class="italic">Ursinus</span>: distribuerat <span class="italic">Wesenberg</span>: tribuerat <span class="italic">Engel</span></a></li><script type="text/javascript">document.getElementById('note_LCL301_466_76').style.display = "none";</script><li class="note" id="note_LCL301_466_77"><a class="footnoteCrossrefLink" href="#target_note_LCL301_466_77" title="Click to highlight in text"><sup class="lineRef">77</sup>tribuni plebis <span class="italic">ed. Rom.</span>:<span class="italic"> om.</span> <span class="italic">B</span>χ</a></li><script type="text/javascript">document.getElementById('note_LCL301_466_77').style.display = "none";</script></ul></section></notes></section>