<section class="div1 language" lang="la"><header><hgroup><h1>LIVY</h1></hgroup></header>
<section class="div2">
<h2><span class="ac">LIBER XXXVII</span></h2>
<p class="noindent">1. L. Cornelio Scipione C. Laelio consulibus nulla prius secundum religiones acta in senatu res est quam de Aetolis. et legati eorum institere, quia brevem indutiarum diem habebant, et ab T. Quinctio, qui tum Romam ex Graecia redierat, adiuti sunt. <span class="br"></span><span class="lineNumber">2</span><span class="br"></span>Aetoli, ut quibus plus in misericordia senatus quam in causa spei esset, suppliciter egerunt, veteribus benefactis nova pensantes maleficia. <span class="br"></span><span class="lineNumber">3</span><span class="br"></span>ceterum et praesentes interrogationibus undique senatorum, confessionem magis noxae quam responsa exprimentium, fatigati sunt, et excedere curia iussi magnum certamen praebuerunt. <span class="br"></span><span class="lineNumber">4</span><span class="br"></span>plus ira quam misericordia in causa eorum valebat, quia non ut hostibus<a class="footnoteLink" href="#note_LCL301_288_1" id="target_note_LCL301_288_1"><sup>1</sup></a> modo, sed tamquam indomitae et insociabili genti suscensebant.</p>
<p><span class="br"></span><span class="lineNumber">5</span><span class="br"></span>Per aliquot dies cum certatum esset, postremo neque dari neque negari pacem placuit; duae condiciones iis latae sunt: vel senatui liberum arbitrium de se permitterent, 



</p></section><notes><section class="footnotes"><ul><li class="note" id="note_LCL301_288_1"><a class="footnoteCrossrefLink" href="#target_note_LCL301_288_1" title="Click to highlight in text"><sup class="lineRef">1</sup>hostibus Ï‡: hostes <span class="italic">B</span></a></li><script type="text/javascript">document.getElementById('note_LCL301_288_1').style.display = "none";</script></ul></section></notes></section>