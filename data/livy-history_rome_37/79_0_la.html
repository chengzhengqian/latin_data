<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
obnoxios habituri sint? <span class="br"></span><span class="lineNumber">5</span><span class="br"></span>et, si dis placet, cum has tantas opes adfectabunt, dissimulabunt ulla parte id ad se pertinere; vos modo id decere et conveniens esse ante factis dicent. <span class="br"></span><span class="lineNumber">6</span><span class="br"></span>haec vos ne decipiat oratio providendum vobis erit, neve non solum inaequaliter alios nimium deprimatis ex sociis vestris, alios praeter modum extollatis, sed etiam ne qui adversus vos arma tulerint in meliore statu sint quam socii et amici vestri.</p>
<p><span class="br"></span><span class="lineNumber">7</span><span class="br"></span>“Quod ad me attinet, in aliis rebus cessisse intra finem iuris mei cuilibet videri malim quam nimis pertinaciter in obtinendo eo tetendisse; in certamine autem amicitiae vestrae, benevolentiae erga vos, honoris qui a vobis habebitur, minime aequo animo vinci possum. <span class="br"></span><span class="lineNumber">8</span><span class="br"></span>hanc ego maximam hereditatem a patre accepi, qui primus omnium Asiam Graeciamque incolentium in amicitiam venit vestram, eamque perpetua et constanti fide ad extremum vitae finem perduxit; <span class="br"></span><span class="lineNumber">9</span><span class="br"></span>nec animum dumtaxat vobis fidelem ac bonum praestitit, sed omnibus interfuit bellis quae in Graecia gessistis, terrestribus navalibus, omni genere commeatuum, ita ut nemo sociorum vestrorum ulla parte aequari possit,<a class="footnoteLink" href="#note_LCL301_444_68" id="target_note_LCL301_444_68"><sup>68</sup></a> vos adiuvit; <span class="br"></span><span class="lineNumber">10</span><span class="br"></span>postremo, cum Boeotos ad societatem vestram hortaretur, in ipsa contione intermortuus haud multo post exspiravit. <span class="br"></span><span class="lineNumber">11</span><span class="br"></span>huius ego vestigia ingressus voluntati quidem et studio in colendis vobis adicere—etenim inexsuperabilia haec erant—nihil potui; <span class="br"></span><span class="lineNumber">12</span><span class="br"></span>rebus ipsis 



</p></section><notes><section class="footnotes"><ul><li class="note" id="note_LCL301_444_68"><a class="footnoteCrossrefLink" href="#target_note_LCL301_444_68" title="Click to highlight in text"><sup class="lineRef">68</sup>possit <span class="italic">B</span>χ: posset <span class="italic">Ald</span>.</a></li><script type="text/javascript">document.getElementById('note_LCL301_444_68').style.display = "none";</script></ul></section></notes></section>