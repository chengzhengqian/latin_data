<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 quae ab utroque cornu in latera exeuntium navium pugnarent, ex cetera classe, sicut ad Panhormum fecerat, armatis in litora expositis, terra marique simul hostes opprimere. <span class="br"></span><span class="lineNumber">9</span><span class="br"></span>quod non vanum ei consilium fuisset, ni cum Teii facturos se imperata promisissent, ad accipiendos commeatus aptius visum esset Romanis in eum portum qui ante urbem est classem transire. <span class="br"></span><span class="lineNumber">10</span><span class="br"></span>dicitur et Eudamus Rhodius uitium alterius portus ostendisse, cum forte duae naves in arto ostio implicitos remos fregissent; <span class="br"></span><span class="lineNumber">11</span><span class="br"></span>et inter alia id quoque movit praetorem ut traduceret classem, quod ab terra periculum erat, haud procul inde Antiocho stativa habente.</p>
<p>29. Traducta classe ad urbem ignaris omnibus, egressi milites nautaeque sunt ad commeatus et vinum maxime dividendum in naves, <span class="br"></span><span class="lineNumber">2</span><span class="br"></span>cum medio forte diei agrestis quidam ad praetorem adductus nuntiat alterum iam diem classem stare ad insulam Macrin, et paulo ante visas quasdam moveri tamquam ad profectionem naves. <span class="br"></span><span class="lineNumber">3</span><span class="br"></span>re subita perculsus praetor tubicines canere iubet, ut si qui per agros palati essent redirent; tribunos in urbem mittit ad cogendos milites nautasque in naves. <span class="br"></span><span class="lineNumber">4</span><span class="br"></span>haud secus quam in repentino incendio aut capta urbe trepidatur, aliis in urbem currentibus ad suos revocandos aliis ex urbe naves cursu repetentibus, incertisque clamoribus, quibus ipsis tubae obstreperent, turbatis imperiis tandem concursum ad naves est. <span class="br"></span><span class="lineNumber">5</span><span class="br"></span>vix suas quisque noscere aut adire prae tumultu
</p></section><notes></notes></section>