<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
moenia, <span class="br"></span><span class="lineNumber">2</span><span class="br"></span>iam omnibus fessis, Philota quoque praefecto praesidii permittente, magistratus eorum cum Livio de condicionibus tradendae urbis agebant. rem distinebat quod utrum armati an inermes emitterentur regii parum conveniebat. <span class="br"></span><span class="lineNumber">3</span><span class="br"></span>haec agentibus cum intervenisset nuntius Rhodiorum cladis, emissa<a class="footnoteLink" href="#note_LCL301_324_20" id="target_note_LCL301_324_20"><sup>20</sup></a> de manibus res est; <span class="br"></span><span class="lineNumber">4</span><span class="br"></span>metuens enim Livius ne successu tantae rei inflatus Polyxenidas classem quae ad Canas erat opprimeret, Abydi obsidione custodiaque Hellesponti extemplo relicta, naves quae subductae Canis erant deduxit; <span class="br"></span><span class="lineNumber">5</span><span class="br"></span>et Eumenes Elaeam venit. Livius omni classe, cui adiunxerat duas triremes Mitylenaeas, Phocaeam petit. quam cum teneri valido regio praesidio audisset, nec procul Seleuci castra esse,<span class="br"></span><span class="lineNumber">6</span><span class="br"></span> depopulatus maritimam oram et praeda maxime hominum raptim in naves imposita, tantum moratus dum Eumenes cum classe adsequeretur, Samum petere intendit.</p>
<p><span class="br"></span><span class="lineNumber">7</span><span class="br"></span>Rhodiis primo audita clades simul pavorem simul luctum ingentem fecit; nam praeter navium militumque iacturam, quod floris quod roboris in iuventute fuerat amiserant, <span class="br"></span><span class="lineNumber">8</span><span class="br"></span>multis nobilibus secutis inter cetera auctoritatem Pausistrati, quae inter suos merito maxima erat; deinde, quod fraude capti quod a cive potissimum suo forent, in iram luctus vertit. <span class="br"></span><span class="lineNumber">9</span><span class="br"></span>decem extemplo naves, et diebus post paucis decem alias praefecto omnium Eudamo miserunt, quem aliis virtutibus bellicis haudquaquam Pausistrato parem, cautiorem, quo minus animi erat, ducem futurum credebant.</p>
</section><notes><section class="footnotes"><ul><li class="note" id="note_LCL301_324_20"><a class="footnoteCrossrefLink" href="#target_note_LCL301_324_20" title="Click to highlight in text"><sup class="lineRef">20</sup>emissa <span class="italic">Voss.</span>: omissa <span class="italic">B</span>Ï‡</a></li><script type="text/javascript">document.getElementById('note_LCL301_324_20').style.display = "none";</script></ul></section></notes></section>