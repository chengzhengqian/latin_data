<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
cibo et quiete refectis corporibus, priusquam praetorium dimitteret, denuntiavit ut ante lucem armati paratique essent; nisi expugnata urbe se eos in castra non reducturum. <span class="br"></span><span class="lineNumber">3</span><span class="br"></span>eodem tempore quo pridie pluribus locis adgressus, cum oppidanos iam vires iam tela iam ante omnia animus deficeret, intra paucas horas urbem cepit.</p>
<p>Ibi partim divendita partim divisa praeda, consilium habitum quid deinde faceret. <span class="br"></span><span class="lineNumber">4</span><span class="br"></span>nemini ad Naupactum iri placuit occupato ad Coracem ab Aetolis saltu. ne tamen segnia aestiva essent, et Aetoli non impetratam pacem ab senatu nihilo minus per suam cunctationem haberent, oppugnare Acilius Amphissam statuit. ab Heraclea per Oetam exercitus eo deductus.</p>
<p><span class="br"></span><span class="lineNumber">5</span><span class="br"></span>Cum ad moenia castra posuisset, non corona, sicut Lamiam, sed operibus oppugnare urbem est adortus. pluribus simul locis aries admovebatur, et cum quaterentur muri, nihil adversus tale machinationis genus parare aut comminisci oppidani conabantur; <span class="br"></span><span class="lineNumber">6</span><span class="br"></span>omnis spes in armis et audacia erat; eruptionibus crebris et stationes hostium et eos ipsos qui circa opera et machinationes<a class="footnoteLink" href="#note_LCL301_302_6" id="target_note_LCL301_302_6"><sup>6</sup></a> erant turbabant.</p>
<p>6. Multis tamen locis decussus murus erat, cum allatum est successorem Apolloniae exposito exercitu per Epirum ac Thessaliam venire. <span class="br"></span><span class="lineNumber">2</span><span class="br"></span>cum tredecim<a class="footnoteLink" href="#note_LCL301_302_7" id="target_note_LCL301_302_7"><sup>7</sup></a> milibus peditum et quingentis equitibus consul veniebat. iam in 



</p></section><notes><section class="footnotes"><ul><li class="note" id="note_LCL301_302_6"><a class="footnoteCrossrefLink" href="#target_note_LCL301_302_6" title="Click to highlight in text"><sup class="lineRef">6</sup>machinationes <span class="italic">B</span>ψ<span class="italic">AE</span>: machinati omnes<span class="italic"> P</span>: machinas <span class="italic">ed. Rom.</span></a></li><script type="text/javascript">document.getElementById('note_LCL301_302_6').style.display = "none";</script><li class="note" id="note_LCL301_302_7"><a class="footnoteCrossrefLink" href="#target_note_LCL301_302_7" title="Click to highlight in text"><sup class="lineRef">7</sup>tredecim <span class="italic">Sig.</span>: tribus <span class="italic">B</span>χ</a></li><script type="text/javascript">document.getElementById('note_LCL301_302_7').style.display = "none";</script></ul></section></notes></section>