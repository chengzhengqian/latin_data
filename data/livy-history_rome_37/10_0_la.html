<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
benignitatisque quam virtutis bellicae monumenta reliquisse. <span class="br"></span><span class="lineNumber">7</span><span class="br"></span>perfecta videbatur res, cum aditus consul idem illud responsum rettulit quo fugati ab senatu erant. eo tamquam novo cum icti Aetoli essent—nihil enim nec legatione Atheniensium nec placido Africani responso profectum videbant—, referre ad suos dixerunt velle.</p>
<p>7. Reditum inde Hypatam est, nec consilium expediebatur; nam neque unde mille talentum daretur erat, et permisso libero arbitrio ne in corpora sua saeviretur metuebant. <span class="br"></span><span class="lineNumber">2</span><span class="br"></span>redire itaque eosdem legatos ad consulem et Africanum iusserunt, et petere ut si dare vere pacem, non tantum ostendere, frustrantes spem miserorum, vellent, aut ex summa pecuniae demerent, aut permissionem extra civium corpora fieri iuberent. <span class="br"></span><span class="lineNumber">3</span><span class="br"></span>nihil impetratum ut mutaret consul; et ea quoque inrita legatio dimissa est. <span class="br"></span><span class="lineNumber">4</span><span class="br"></span>secuti et Athenienses sunt; et princeps legationis eorum Echedemus fatigatos tot repulsis Aetolos et complorantes inutili lamentatione fortunam gentis ad spem revocavit, auctor indutias sex mensium petendi, ut legatos mittere Romam possent: <span class="br"></span><span class="lineNumber">5</span><span class="br"></span>dilationem nihil ad praesentia mala, quippe quae ultima essent, adiecturam; levari per multos casus tempore interposito praesentes clades posse. <span class="br"></span><span class="lineNumber">6</span><span class="br"></span>auctore Echedemo

</p></section><notes></notes></section>