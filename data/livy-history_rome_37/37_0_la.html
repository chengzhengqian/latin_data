<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 navibus maximis ex ea classe cui praefuerat Samum redire ad Romanos iusserunt, ut quantum consilio quantum auctoritate valeret, compelleret Romanos ad Patara expugnanda.</p>
<p>25. Magnam Romanis laetitiam prius victoriae nuntius, deinde adventus attulit Rhodiorum; <span class="br"></span><span class="lineNumber">2</span><span class="br"></span>et apparebat si Rhodiis ea cura dempta fuisset, vacuos eos tuta eius regionis maria praestaturos. sed profectio Antiochi ab Sardibus, ne opprimerentur maritimae urbes, abscedere custodia Ioniae atque Aeolidis prohibuit;<a class="footnoteLink" href="#note_LCL301_360_41" id="target_note_LCL301_360_41"><sup>41</sup></a> <span class="br"></span><span class="lineNumber">3</span><span class="br"></span>Pamphilidam cum quattuor navibus tectis ad eam classem quae circa Patara erat miserunt.</p>
<p><span class="br"></span><span class="lineNumber">4</span><span class="br"></span>Antiochus non civitatium modo quae circa se erant contrahebat praesidia, sed ad Prusiam Bithyniae regem legatos miserat litterasque, quibus transitum in Asiam Romanorum increpabat: <span class="br"></span><span class="lineNumber">5</span><span class="br"></span>venire eos ad omnia regna tollenda, ut nullum usquam orbis terrarum<a class="footnoteLink" href="#note_LCL301_360_42" id="target_note_LCL301_360_42"><sup>42</sup></a> nisi Romanum imperium esset; <span class="br"></span><span class="lineNumber">6</span><span class="br"></span>Philippum Nabim expugnatos; se tertium peti; ut quisque proximus ab oppresso sit, per omnes velut continens incendium pervasurum; <span class="br"></span><span class="lineNumber">7</span><span class="br"></span>ab se gradum in Bithyniam fore, quando Eumenes in voluntariam servitutem concessisset.</p>
<p><span class="br"></span><span class="lineNumber">8</span><span class="br"></span>His motum Prusiam litterae Scipionis consulis, sed magis




</p></section><notes><section class="footnotes"><ul><li class="note" id="note_LCL301_360_41"><a class="footnoteCrossrefLink" href="#target_note_LCL301_360_41" title="Click to highlight in text"><sup class="lineRef">41</sup>prohibuit <span class="italic">Holk. 353</span>: prohibuerunt <span class="italic">B</span>χ:<span class="italic"> post</span> Sardibus <span class="italic">suppl.</span> metusque <span class="italic">Weiss.</span></a></li><script type="text/javascript">document.getElementById('note_LCL301_360_41').style.display = "none";</script><li class="note" id="note_LCL301_360_42"><a class="footnoteCrossrefLink" href="#target_note_LCL301_360_42" title="Click to highlight in text"><sup class="lineRef">42</sup>orbis terrarum <span class="italic">B</span>χ: in orbe terrarum<span class="italic"> Madvig</span>: terrarum <span class="italic">Weiss.</span></a></li><script type="text/javascript">document.getElementById('note_LCL301_360_42').style.display = "none";</script></ul></section></notes></section>