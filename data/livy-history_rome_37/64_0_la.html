<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
donec fugati equites primum dein proximi peditum effuso cursu ad castra compulsi sunt.</p>
<p>43. Praeerat castris M. Aemilius tribunus militum, M. Lepidi filius qui post paucos annos pontifex maximus factus est. <span class="br"></span><span class="lineNumber">2</span><span class="br"></span>is qua fugam cernebat suorum, cum praesidio omni occurrit et stare primo deinde redire in pugnam iubebat, pavorem et turpem fugam increpans;<span class="br"></span><span class="lineNumber">3</span><span class="br"></span> minae exinde erant, in perniciem suam caecos ruere ni dicto parerent; postremo dat suis signum ut primos fugientium caedant, turbam insequentium ferro et volneribus in hostem redigant. <span class="br"></span><span class="lineNumber">4</span><span class="br"></span>hic maior timor minorem vicit; ancipiti coacti metu primo constiterunt; deinde et ipsi rediere in pugnam, et Aemilius cum suo praesidio—erant autem duo milia virorum fortium—effuse sequenti regi acriter obstitit, <span class="br"></span><span class="lineNumber">5</span><span class="br"></span>et Attalus, Eumenis frater, ab dextro cornu, quo laevum hostium primo impetu fugatum fuerat, ut ab sinistro fugam suorum et tumultum circa castra vidit, in tempore cum ducentis equitibus advenit.</p>
<p><span class="br"></span><span class="lineNumber">6</span><span class="br"></span>Antiochus postquam et eos quorum terga modo viderat repetentes pugnam, et aliam et a castris et ex acie adfluentem turbam conspexit, in fugam vertit equum.<span class="br"></span><span class="lineNumber">7</span><span class="br"></span> ita utroque cornu victores Romani per aceruos corporum, quos in media maxime acie cumulaverant, ubi et robur fortissimorum virorum et arma gravitate fugam impedierant,

</p></section><notes></notes></section>