<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 rem navalem administratam esse. <span class="br"></span><span class="lineNumber">4</span><span class="br"></span>haec ne pro veris audirentur, animus errore et spe vana praeoccupatus fecit.</p>
<p>Polyxenidas satis omnibus comparatis, nocte remige a Magnesia accersito, deductisque raptim quae subductae erant navibus, cum diem non tam apparatu absumpsisset quam quod conspici proficiscentem classem nolebat, <span class="br"></span><span class="lineNumber">5</span><span class="br"></span>post solis occasum profectus septuaginta navibus tectis vento adverso ante lucem Pygela portum tenuit. ibi cum interdiu ob eandem causam quiesset, nocte in proxima Samiae terrae traiecit. <span class="br"></span><span class="lineNumber">6</span><span class="br"></span>hinc Nicandro quodam archipirata quinque navibus tectis Palinurum iusso petere, atque inde armatos, qua proximum per agros iter esset, Panhormum ad tergum hostium ducere, ipse interim classe divisa, ut ex utraque parte fauces portus teneret, Panhormum petit.</p>
<p><span class="br"></span><span class="lineNumber">7</span><span class="br"></span>Pausistratus primo ut in re necopinata turbatus parumper, deinde vetus miles, celeriter conlecto animo, terra melius arceri quam mari hostes posse ratus, <span class="br"></span><span class="lineNumber">8</span><span class="br"></span>armatos duobus agminibus ad promunturia, quae cornibus obiectis ab alto portum faciunt, ducit, inde facile ex faucibus telis ancipitibus<a class="footnoteLink" href="#note_LCL301_320_18" id="target_note_LCL301_320_18"><sup>18</sup></a> hostem summoturus. id inceptum eius Nicander a terra visus cum turbasset, repente mutato consilio naves conscendere omnes iubet. <span class="br"></span><span class="lineNumber">9</span><span class="br"></span>tum vero ingens pariter militum nautarumque trepidatio orta, et velut fuga in 



</p></section><notes><section class="footnotes"><ul><li class="note" id="note_LCL301_320_18"><a class="footnoteCrossrefLink" href="#target_note_LCL301_320_18" title="Click to highlight in text"><sup class="lineRef">18</sup>ex faucibus telis ancipitibus <span class="italic">Walsh</span>: ex ancipitibus <span class="italic">B</span>Ï‡: telis ancipitibus <span class="italic">Asc</span>.: ex loco superiore telis <span class="italic">Weiss.</span></a></li><script type="text/javascript">document.getElementById('note_LCL301_320_18').style.display = "none";</script></ul></section></notes></section>