<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
velut iam futurum impetum exspectavere; postquam haud procul occasu solis redeundi in castra tempus erat, regii signis conlatis abire agmine ad iter magis quam ad pugnam composito coepere. <span class="br"></span><span class="lineNumber">3</span><span class="br"></span>quievit Diophanes, dum in conspectu erant; deinde eodem quo pridie impetu in postremum agmen incurrit, tantumque rursus pavoris ac tumultus incussit ut cum terga caederentur, nemo pugnandi causa restiterit; trepidantesque et vix ordinem agminis servantes in castra compulsi sunt. <span class="br"></span><span class="lineNumber">4</span><span class="br"></span>haec Achaeorum audacia Seleucum ex agro Pergameno movere castra coegit.</p>
<p>Antiochus, postquam Romanos ad tuendum Adramytteum venisse audivit, ea quidem urbe abstinuit; depopulatus agros, Peraeam inde, coloniam Mitylenaeorum, expugnavit. <span class="br"></span><span class="lineNumber">5</span><span class="br"></span>Cotton et Corylenus et Aphrodisias et Prinne<a class="footnoteLink" href="#note_LCL301_350_35" id="target_note_LCL301_350_35"><sup>35</sup></a> primo impetu captae sunt. inde per Thyatiram Sardis rediit, <span class="br"></span><span class="lineNumber">6</span><span class="br"></span>Seleucus, in ora maritima permanens, aliis terrori erat aliis praesidio. classis Romana cum Eumene Rhodiisque Mitylenen primo, inde retro, unde profecta erat, Elaeam redit. <span class="br"></span><span class="lineNumber">7</span><span class="br"></span>inde Phocaeam petentes, ad insulam quam Bacchium vocant—imminet urbi Phocaeensium—adpulerunt, et quibus ante abstinuerant templis signisque—egregie autem exornata insula erat—cum hostiliter diripuissent, ad ipsam urbem transmiserunt. <span class="br"></span><span class="lineNumber">8</span><span class="br"></span>eam divisis inter se partibus cum oppugnarent, et videretur sine operibus




</p></section><notes><section class="footnotes"><ul><li class="note" id="note_LCL301_350_35"><a class="footnoteCrossrefLink" href="#target_note_LCL301_350_35" title="Click to highlight in text"><sup class="lineRef">35</sup>et Prinne <span class="italic">BPVL</span>: Prime <span class="italic">AE</span>: Crene <span class="italic">Gron.</span>: Princie <span class="italic">N</span></a></li><script type="text/javascript">document.getElementById('note_LCL301_350_35').style.display = "none";</script></ul></section></notes></section>