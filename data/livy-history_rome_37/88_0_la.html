<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
esse; ab ea germanitate fraternam sibi cum iis caritatem esse; petere hoc extraordinarium munus, ut eam civitatem ex servitute regia eximerent. <span class="br"></span><span class="lineNumber">8</span><span class="br"></span>vocati sunt legati regis Antiochi, actumque cum iis est nec quicquam impetratum testante foedera Antipatro, adversus quae ab Rhodiis non Solos, sed Ciliciam peti et iuga Tauri transcendi. <span class="br"></span><span class="lineNumber">9</span><span class="br"></span>revocatis in senatum Rhodiis, cum quanto opere tenderet legatus regius exposuissent, adiecerunt si utique eam rem ad civitatis suae dignitatem pertinere censerent Rhodii, senatum omni modo expugnaturum pertinaciam legatorum.<span class="br"></span><span class="lineNumber">10</span><span class="br"></span> tum vero impensius quam ante Rhodii gratias egerunt, cessurosque sese potius adrogantiae Antipatri quam causam turbandae pacis praebituros dixerunt. ita nihil de Solis mutatum est.</p>
<p>57. Per eos dies quibus haec gesta sunt legati Massiliensium nuntiarunt L. Baebium praetorem in provinciam Hispaniam proficiscentem ab Liguribus circumventum, <span class="br"></span><span class="lineNumber">2</span><span class="br"></span>magna parte comitum caesa volneratum ipsum cum paucis sine lictoribus Massiliam perfugisse, et intra triduum exspirasse. <span class="br"></span><span class="lineNumber">3</span><span class="br"></span>senatus, ea re audita, decrevit uti P. Iunius Brutus, qui propraetor in Etruria esset, provincia exercituque traditis uni cui videretur ex legatis, ipse in ulteriorem Hispaniam

</p></section><notes></notes></section>