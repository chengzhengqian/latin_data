<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
erat; cogebat agmen Chariclitus; Pamphilidas mediae classi praeerat.</p>
<p><span class="br"></span><span class="lineNumber">9</span><span class="br"></span>Eudamus postquam hostium aciem instructam et paratam ad concurrendum vidit, et ipse in altum evehitur, et deinceps quae sequebantur servantes ordinem in frontem derigere iubet. <span class="br"></span><span class="lineNumber">10</span><span class="br"></span>ea res primo tumultum praebuit; nam nec sic in altum evectus erat ut ordo omnium navium ad terram explicari posset, et festinans ipse praepropere cum quinque solis navibus Hannibali occurrit; ceteri, quia in frontem derigere iussi erant, non sequebantur.<span class="br"></span><span class="lineNumber">11</span><span class="br"></span> extremo agmini loci nihil ad terram relicti erat; trepidantibusque iis inter se iam in dextro cornu adversus Hannibalem pugnabatur.</p>
<p>24. Sed momento temporis et navium virtus et usus maritimae rei terrorem omnem Rhodiis dempsit. <span class="br"></span><span class="lineNumber">2</span><span class="br"></span>nam et in altum celeriter evectae naves locum post se quaeque venienti ad terram dedere, et si qua concurrerat rostro cum hostium nave, aut proram lacerabat, aut remos detergebat, aut libero inter ordines discursu praetervecta in puppim impetum dabat. <span class="br"></span><span class="lineNumber">3</span><span class="br"></span>maxime exterruit hepteris regia a multo minore Rhodia nave uno ictu demersa; itaque haud dubie dextrum cornu hostium in fugam inclinabat. <span class="br"></span><span class="lineNumber">4</span><span class="br"></span>Eudamum in alto multitudine navium maxime Hannibal, ceteris omnibus longe praestantem, urgebat; et circumvenisset, ni signo sublato ex praetoria nave, quo dispersam classem in unum conligi mos erat, omnes quae in dextro 
</p></section><notes></notes></section>