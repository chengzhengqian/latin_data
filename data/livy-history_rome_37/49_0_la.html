<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">11</span><span class="br"></span>Cum signa in urbem inferrentur et pronuntiasset praetor parci se deditis velle, clamor undique est sublatus indignum facinus esse, Phocaeenses, nunquam fidos socios, semper infestos hostes, impune eludere. <span class="br"></span><span class="lineNumber">12</span><span class="br"></span>ab hac voce, velut signo a praetore dato, ad diripiendam urbem passim discurrunt. Aemilius primo resistere et revocare, dicendo captas non deditas diripi urbes, et in iis tamen imperatoris non militum arbitrium esse. <span class="br"></span><span class="lineNumber">13</span><span class="br"></span>postquam ira et avaritia imperio potentiora erant, praeconibus per urbem missis liberos omnes in forum ad se convenire iubet, ne violarentur; et in omnibus quae ipsius potestatis fuerunt fides constitit praetoris: <span class="br"></span><span class="lineNumber">14</span><span class="br"></span>urbem agrosque et suas leges iis restituit; et quia hiemps iam appetebat, Phocaeae portus ad hibernandum classi delegit.</p>
<p>33. Per idem fere tempus consuli, transgresso Aeniorum Maronitarumque fines, nuntiatur victam regiam classem ad Myonnesum relictamque a praesidio Lysimachiam esse. <span class="br"></span><span class="lineNumber">2</span><span class="br"></span>id multo quam de navali victoria laetius fuit, utique postquam eo venerunt, refertaque urbs omnium rerum commeatibus velut in adventum exercitus praeparatis eos excepit, ubi inopiam ultimam laboremque in obsidenda urbe proposuerant sibi. <span class="br"></span><span class="lineNumber">3</span><span class="br"></span>paucos dies stativa habuere, impedimenta aegrique ut consequerentur, qui passim per omnia

</p></section><notes></notes></section>