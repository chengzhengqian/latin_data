<section class="div1 language" lang="la"><header><hgroup><h1>Seneca</h1></hgroup></header><section class="div2"><p>latissima itinera sine intermissione defluens eliditur, quotiens aliquid obstitit, quod cursum eius velut torrentis rapidi moraretur, in qua tribus eodem tempore theatris caveae<a class="footnoteLink" href="#note_LCL214_374_1" id="target_note_LCL214_374_1"><sup>1</sup></a> postulantur, in qua consumitur, quidquid terris omnibus aratur, quanta solitudo ac vastitas futura sit, si nihil relinquitur, <span class="br"></span><span class="lineNumber">2</span><span class="br"></span> nisi quod iudex severus absolverit. Quotus quisque ex quaesitoribus est, qui non ex ipsa ea lege teneatur, qua quaerit? quotus quisque accusator vacat culpa? Et nescio, an nemo ad dandam veniam difficilior sit, <span class="br"></span><span class="lineNumber">3</span><span class="br"></span> quam qui illam petere saepius meruit. Peccavimus omnes, alii gravia, alii leviora, alii ex destinato, alii forte impulsi aut aliena nequitia ablati; alii in bonis consiliis parum fortiter stetimus et innocentiam inviti ac retinentes perdidimus; nec deliquimus tantum, sed usque ad extremum aevi delinquemus. <span class="br"></span><span class="lineNumber">4</span><span class="br"></span> Etiam si quis tam bene iam purgavit animum, ut nihil obturbare eum amplius possit ac fallere, ad innocentiam tamen peccando pervenit.</p><p><span class="br"></span><span class="lineNumber">1</span><span class="br"></span>7. Quoniam deorum feci mentionem, optime hoc exemplum principi constituam, ad quod formetur, ut se talem esse civibus, quales sibi deos velit. Expedit ergo habere inexorabilia peccatis atque erroribus numina, expedit usque ad ultimam infesta</p>
</section><notes><section class="footnotes"><ul><li class="note" id="note_LCL214_374_1"><a class="footnoteCrossrefLink" href="#target_note_LCL214_374_1" title="Click to highlight in text"><sup class="lineRef">1</sup>caveae <span class="italic">Hosius</span>: viae <span class="italic"><span class="sc">mss</span>.</span></a></li><script type="text/javascript">document.getElementById('note_LCL214_374_1').style.display = "none";</script></ul></section></notes></section>