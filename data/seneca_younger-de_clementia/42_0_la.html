<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
incidimus,<a class="footnoteLink" href="#note_LCL214_438_1" id="target_note_LCL214_438_1"><sup>1</sup></a> per speciem clementiae in misericordiam. In hoc leviore periculo erratur, sed par error est a <span class="br"></span><span class="lineNumber">1</span><span class="br"></span> vero recedentium.</p><p>5. Ergo quemadmodum religio deos colit, superstitio violat, ita clementiam mansuetudinemque omnes boni viri praestabunt, misericordiam autem vitabunt; est enim vitium pusilli animi ad speciem alienorum malorum succidentis. Itaque pessimo cuique familiarissima est; anus et mulierculae sunt, quae lacrimis nocentissimorum moventur, quae, si liceret, carcerem effringerent. Misericordia non causam, sed fortunam spectat; clementia rationi accedit.</p>
<p><span class="br"></span><span class="lineNumber">2</span><span class="br"></span>Scio male audire apud imperitos sectam Stoicorum tamquam duram nimis et minime principibus regibusque bonum daturam consilium; obicitur illi, quod sapientem negat misereri, negat ignoscere. Haec, si per se ponantur, invisa sunt; videntur enim nullam relinquere spem humanis erroribus, <span class="br"></span><span class="lineNumber">3</span><span class="br"></span> sed omnia delicta ad poenam deducere. Quod si est, quidnam haec scientia, quae dediscere humanitatem iubet portumque adversus fortunam certissimum mutuo auxilio cludit? Sed nulla secta benignior leniorque est, nulla amantior hominum et communis boni attentior, ut propositum sit usui esse et auxilio nec sibi tantum, sed universis singulisque <span class="br"></span><span class="lineNumber">4</span><span class="br"></span> consulere. Misericordia est aegritudo animi ob alienarum miseriarum speciem aut tristitia ex alienis malis contracta, quae accidere immerentibus</p>
</section><notes><section class="footnotes"><ul><li class="note" id="note_LCL214_438_1"><a class="footnoteCrossrefLink" href="#target_note_LCL214_438_1" title="Click to highlight in text"><sup class="lineRef">1</sup>per . . . incidimus <span class="italic">supplied by Gertz.</span></a></li><script type="text/javascript">document.getElementById('note_LCL214_438_1').style.display = "none";</script></ul></section></notes></section>