<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>mutare mores. Hoc enim inter cetera vel pessimum habet crudelitas, perseverandum est nec ad meliora patet regressus; scelera enim sceleribus tuenda sunt. Quid autem eo infelicius, cui iam esse malo <span class="br"></span><span class="lineNumber">3</span><span class="br"></span> necesse est? O miserabilem illum, sibi certe! Nam ceteris misereri eius nefas sit, qui caedibus ac rapinis potentiam exereuit, qui suspecta sibi cuncta reddidit tam externa quam domestica, cum arma metuat, ad arma confugiens, non amicorum fidei credens, non pietati liberorum; qui, ubi circumspexit, quaeque fecit quaeque facturus est, et conscientiam suam plenam sceleribus ac tormentis adaperuit, saepe mortem timet, saepius optat, <span class="br"></span><span class="lineNumber">4</span><span class="br"></span> invisior sibi quam servientibus. E contrario is, cui curae sunt universa, qui alia magis, alia minus tuetur, nullam non rei publicae partem tamquam sui nutrit, inclinatus ad mitiora, etiam si ex usu est animadvertere, ostendens quam invitus aspero remedio manus admoveat, in cuius animo nihil hostile, nihil efferum est, qui potentiam suam placide ac salutariter exercet approbare imperia sua civibus cupiens, felix abunde sibi visus, si fortunam suam publicarit, sermone adfabilis, aditu accessuque facilis, vultu, qui maxime populos demeretur, amabilis, aequis desideriis propensus, etiam iniquis non<a class="footnoteLink" href="#note_LCL214_396_1" id="target_note_LCL214_396_1"><sup>1</sup></a> acerbus, a <span class="br"></span><span class="lineNumber">5</span><span class="br"></span> tota civitate amatur, defenditur, colitur. Eadem de</p>
</section><notes><section class="footnotes"><ul><li class="note" id="note_LCL214_396_1"><a class="footnoteCrossrefLink" href="#target_note_LCL214_396_1" title="Click to highlight in text"><sup class="lineRef">1</sup>non <span class="italic">added by Haase.</span></a></li><script type="text/javascript">document.getElementById('note_LCL214_396_1').style.display = "none";</script></ul></section></notes></section>