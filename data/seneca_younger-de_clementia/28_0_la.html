<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

est regem, quod et ex aliis animalibus licet cognoscere et ex apibus; quarum regi amplissimum cubile est medioque ac tutissimo loco; praeterea opere vacat exactor alienorum operum, et amisso rege totum dilabitur, nec umquam plus unum patiuntur melioremque pugna quaerunt; praeterea insignis regi forma est dissimilisque ceteris cum magnitudine tum <span class="br"></span><span class="lineNumber">3</span><span class="br"></span> nitore. Hoc tamen maxime distinguitur: iracundissimae ac pro corporis captu pugnacissimae sunt apes et aculeos in volnere relinquunt, rex ipse sine aculeo est; noluit illum natura nec saevum esse nec ultionem magno constaturam petere telumque detraxit et iram eius inermem reliquit.</p>
<p>Exemplar hoc magnis regibus ingens; est enim illi mos exercere se in parvis et ingentium rerum <span class="br"></span><span class="lineNumber">4</span><span class="br"></span> documenta minima largiri.<a class="footnoteLink" href="#note_LCL214_410_1" id="target_note_LCL214_410_1"><sup>1</sup></a> Pudeat ab exiguis animalibus non trahere mores, cum tanto hominum moderatior esse animus debeat, quanto vehementius nocet. Utinam quidem eadem homini lex esset et ira cum telo suo frangeretur nec saepius liceret nocere quam semel nec alienis viribus exercere odia! Facile enim lassaretur furor, si per se sibi satis faceret et si mortis periculo vim suam effunderet. <span class="br"></span><span class="lineNumber">5</span><span class="br"></span> Sed ne nunc quidem illi cursus tutus est; tantum enim necesse est timeat, quantum timeri voluit, et manus omnium observet et eo quoque tempore,</p>
</section><notes><section class="footnotes"><ul><li class="note" id="note_LCL214_410_1"><a class="footnoteCrossrefLink" href="#target_note_LCL214_410_1" title="Click to highlight in text"><sup class="lineRef">1</sup>minima argere (agere) <span class="italic">O</span>: urgere <span class="italic">Haupt</span>: spargere <span class="italic">Madvig</span>: largiri <span class="italic">ego scripsi</span>: in minima (<span class="italic">sc</span>. re) parere <span class="italic">Hosius</span>: arguere <span class="italic">Ball.</span></a></li><script type="text/javascript">document.getElementById('note_LCL214_410_1').style.display = "none";</script></ul></section></notes></section>