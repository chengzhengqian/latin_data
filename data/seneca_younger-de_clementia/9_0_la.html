<section class="div1 language" lang="la"><header><hgroup><h1>Seneca</h1></hgroup></header><section class="div2"><p>excanduit, ne deprecaturus est quidem, ipsum sibi manum inicere et potestate sua in melius placidiusque uti hoc ipsum cogitantem: “Occidere contra legem nemo non potest, servare nemo praeter me”? <span class="br"></span><span class="lineNumber">5</span><span class="br"></span> Magnam fortunam magnus animus decet, qui, nisi se ad illam extulit et altior stetit, illam quoque infra ad<a class="footnoteLink" href="#note_LCL214_372_1" id="target_note_LCL214_372_1"><sup>1</sup></a> terram deducit; magni autem animi proprium est placidum esse tranquillumque et iniurias atque offensiones superne despicere. Muliebre est furere in ira, ferarum vero nec generosarum quidem praemordere et urguere proiectos. Elephanti leonesque transeunt, quae impulerunt; ignobilis bestiae pertinacia <span class="br"></span><span class="lineNumber">6</span><span class="br"></span> est. Non decet regem saeva nec inexorabilis ira, non multum enim supra eum eminet, cui se irascendo exaequat; at si dat vitam, si dat dignitatem periclitantibus et meritis amittere, facit, quod nulli nisi rerum potenti licet; vita enim etiam superiori eripitur, numquam nisi inferiori datur. <span class="br"></span><span class="lineNumber">7</span><span class="br"></span> Servare proprium est excellentis fortunae, quae numquam magis suspici debet, quam cum illi contigit idem posse quod dis, quorum beneficio in lucem edimur tam boni quam mali. Deorum itaque sibi animum adserens princeps alios ex civibus suis, quia utiles bonique sunt, libens videat, alios in numerum relinquat; quosdam esse gaudeat, quosdam patiatur.</p><p><span class="br"></span><span class="lineNumber">1</span><span class="br"></span>6. Cogitato, in hac civitate, in qua turba per</p>
</section><notes><section class="footnotes"><ul><li class="note" id="note_LCL214_372_1"><a class="footnoteCrossrefLink" href="#target_note_LCL214_372_1" title="Click to highlight in text"><sup class="lineRef">1</sup>ad <span class="italic">added by Lipsius.</span></a></li><script type="text/javascript">document.getElementById('note_LCL214_372_1').style.display = "none";</script></ul></section></notes></section>