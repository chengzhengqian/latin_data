<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>concessam concupisti innocentiam. Non perdit operam nec bonitas ista tua singularis ingratos aut malignos aestimatores nancta est. Refertur tibi gratia; nemo unus homo uni homini tam carus umquam fuit, quam tu populo Romano, magnum <span class="br"></span><span class="lineNumber">6</span><span class="br"></span> longumque eius bonum. Sed ingens tibi onus imposuisti; nemo iam divum Augustum nec Ti. Caesaris prima tempora loquitur nec, quod te imitari velit, exemplar extra te quaerit; principatus tuus ad gustum<a class="footnoteLink" href="#note_LCL214_360_1" id="target_note_LCL214_360_1"><sup>1</sup></a> exigitur. Difficile hoc fuisset, si non naturalis tibi ista bonitas esset, sed ad tempus sumpta. Nemo enim potest personam diu ferre, ficta cito in naturam suam recidunt; quibus veritas subest quaeque, ut ita dicam, ex solido enascuntur, tempore ipso in maius meliusque procedunt.</p>
<p><span class="br"></span><span class="lineNumber">7</span><span class="br"></span>Magnam adibat aleam populus Romanus, cum incertum esset, quo se ista tua nobilis indoles daret; iam vota publica in tuto sunt; nec enim periculum est, ne te subita tui capiat oblivio. Facit quidem avidos nimia felicitas, nec tam temperatae cupiditates sunt umquam, ut in eo, quod contigit, desinant; gradus a magnis ad maiora fit, et spes improbissimas complectuntur insperata adsecuti; omnibus tamen nunc civibus tuis et haec confessio exprimitur esse felices et illa nihil iam his accedere bonis posse, nisi <span class="br"></span><span class="lineNumber">8</span><span class="br"></span> ut perpetua sint. Multa illos cogunt ad hanc conÂ­fessionem,</p>
</section><notes><section class="footnotes"><ul><li class="note" id="note_LCL214_360_1"><a class="footnoteCrossrefLink" href="#target_note_LCL214_360_1" title="Click to highlight in text"><sup class="lineRef">1</sup><span class="italic">So N</span>: augustum <span class="italic">most <span class="sc">mss</span>.</span>: obrussam <span class="italic">Haase</span>.</a></li><script type="text/javascript">document.getElementById('note_LCL214_360_1').style.display = "none";</script></ul></section></notes></section>