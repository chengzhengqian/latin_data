<section class="div1 language" lang="la"><header><hgroup><h1>Seneca</h1></hgroup></header><section class="div2"><p>batur, petit, ut sententiam suam quisque scriberet, ne ea omnium fieret, quae Caesaris fuisset; deinde. priusquam aperirentur codicilli, iuravit se Tarii, <span class="br"></span><span class="lineNumber">5</span><span class="br"></span> hominis locupletis, hereditatem non aditurum. Dicet aliquis: “Pusillo animo timuit, ne videretur locum spei suae aperire velle filii damnatione.” Ego contra sentio; quilibet nostrum debuisset adversus opiniones malignas satis fiduciae habere in bona conscientia, principes multa debent etiam famae dare. Iuravit <span class="br"></span><span class="lineNumber">6</span><span class="br"></span> se non aditurum hereditatem. Tarius quidem eodem die et alterum heredem perdidit, sed Caesar libertatem sententiae suae redemit; et postquam approbavit gratuitam esse severitatem suam, quod principi semper curandum est, dixit relegandum, quo <span class="br"></span><span class="lineNumber">7</span><span class="br"></span> patri videretur. Non culleum, non serpentes, non carcerem decrevit memor, non de quo censeret, sed cui in consilio esset; mollissimo genere poenae contentum esse debere patrem dixit in filio adulescentulo impulso in id scelus, in quo se, quod proximum erat ab innocentia, timide gessisset; debere illum <span class="br"></span><span class="lineNumber">1</span><span class="br"></span> ab urbe et a parentis oculis submoveri. 16. O dignum, quem in consilium patres advocarent! O dignum, quem coheredem innocentibus liberis scriberent! Haec clementia principem decet; quocumque venerit, mansuetiora omnia faciat.</p>
</section><notes></notes></section>