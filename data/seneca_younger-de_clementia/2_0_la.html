<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

ad nutum meum stringentur; quas nationes funditus excidi, quas transportari, quibus libertatem dari, quibus eripi, quos reges mancipia fieri quorumque capiti regium circumdari decus oporteat, quae ruant<span class="br"></span><span class="lineNumber">3</span><span class="br"></span> urbes, quae oriantur, mea iuris dictio est. In hac tanta facultate rerum non ira me ad iniqua supplicia compulit, non iuvenilis impetus, non temeritas hominum et contumacia, quae saepe tranquillissimis quoque pectoribus patientiam extorsit, non ipsa ostentandae per terrores potentiae dira, sed frequens magnis imperiis gloria. Conditum, immo constrictum apud me ferrum est, summa parsimonia etiam vilissimi sanguinis; nemo non, cui alia desunt, <span class="br"></span><span class="lineNumber">4</span><span class="br"></span> hominis nomine apud me gratiosus est. Severitatem abditam, at clementiam in procinctu habeo; sic me custodio, tamquam legibus, quas ex situ ac tenebris in lucem evocavi, rationem redditurus sim. Alterius aetate prima motus sum, alterius ultima; alium dignitati donavi, alium humilitati; quotiens nullam inveneram misericordiae causam, mihi peperci. Hodie dis inmortalibus, si a me rationem repetant, adnumerare genus humanum paratus sum.”</p>
<p><span class="br"></span><span class="lineNumber">5</span><span class="br"></span>Potes hoc, Caesar, audacter praedicare omnia, quae in fidem tutelamque tuam venerunt, tuta haberi,<a class="footnoteLink" href="#note_LCL214_358_1" id="target_note_LCL214_358_1"><sup>1</sup></a> nihil per te neque vi neque clam adimi rei publicae. Rarissimam laudem et nulli adhuc princi­pum</p>
</section><notes><section class="footnotes"><ul><li class="note" id="note_LCL214_358_1"><a class="footnoteCrossrefLink" href="#target_note_LCL214_358_1" title="Click to highlight in text"><sup class="lineRef">1</sup>-que tuam . . . tuta ha- <span class="italic">supplied by Gertz.</span></a></li><script type="text/javascript">document.getElementById('note_LCL214_358_1').style.display = "none";</script></ul></section></notes></section>