<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
habet, quo plus se exercitat, eo incitatior.<a class="footnoteLink" href="#note_LCL214_428_1" id="target_note_LCL214_428_1"><sup>1</sup></a> A singulorum deinde caedibus in exitia gentium serpit, et inicere tectis ignem, aratrum vetustis urbibus inducere potentiam putat; et unum occidi iubere aut alterum parum imperatorium credit; nisi eodem tempore grex miserorum sub ictu stetit, crudelitatem suam in ordinem coactam putat.</p>
<p><span class="br"></span><span class="lineNumber">5</span><span class="br"></span>Felicitas illa multis salutem dare et ad vitam ab ipsa morte revocare et mereri clementia civicam. Nullum ornamentum principis fastigio dignius pulchriusque est quam illa corona ob cives servatos, non hostilia arma detracta victis, non currus barbarorum sanguine cruenti, non parta bello spolia. Haec divina potentia est gregatim ac publice servare; multos quidem occidere et indiscretos incendii ac ruinae potentia est.</p>
</section><notes><section class="footnotes"><ul><li class="note" id="note_LCL214_428_1"><a class="footnoteCrossrefLink" href="#target_note_LCL214_428_1" title="Click to highlight in text"><sup class="lineRef">1</sup>&lt;eo incitat&gt;ior <span class="italic">supplied by Gertz.</span></a></li><script type="text/javascript">document.getElementById('note_LCL214_428_1').style.display = "none";</script></ul></section></notes></section>