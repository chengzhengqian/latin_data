<section class="div1 language" lang="la"><header><hgroup><h1>Seneca</h1></hgroup></header><section class="div2"><p>eorum, qui in turba, quam non excedunt, latent, quorum et virtutes, ut appareant, diu luctantur et vitia tenebras habent; vestra facta dictaque rumor excipit, et ideo nullis magis curandum est, qualem famam habeant, quam qui, qualemcumque meruerint, <span class="br"></span><span class="lineNumber">2</span><span class="br"></span> magnam habituri sunt. Quam multa tibi non licent, quae nobis beneficio tuo licent! Possum in qualibet parte urbis solus incedere sine timore, quamvis nullus sequatur comes, nullus sit domi, nullus ad latus gladius; tibi in tua pace armato vivendum est. Aberrare a fortuna tua non potes; obsidet te et, quocumque descendis, magno apparatu sequitur. <span class="br"></span><span class="lineNumber">3</span><span class="br"></span> Est haec summae magnitudinis servitus non posse fieri minorem; sed cum dis tibi communis ipsa necessitas est. Nam illos quoque caelum alligatos tenet, nec magis illis descendere datum est quam <span class="br"></span><span class="lineNumber">4</span><span class="br"></span> tibi tutum; fastigio tuo adfixus es. Nostros motus pauci sentiunt, prodire nobis ac recedere et mutare habitum sine sensu publico licet; tibi non magis quam soli latere contingit. Multa circa te lux est, omnium in istam conversi oculi sunt. Prodire te <span class="br"></span><span class="lineNumber">5</span><span class="br"></span> putas? Oriris. Loqui non potes, nisi ut vocem tuam, quae ubique sunt gentes, excipiant; irasci non potes, nisi ut omnia tremant, quia<a class="footnoteLink" href="#note_LCL214_378_1" id="target_note_LCL214_378_1"><sup>1</sup></a> neminem adfligere, nisi ut, quidquid circa fuerit, quatiatur. Ut fulmina paucorum periculo cadunt, omnium metu, sic animadversiones magnarum potestatum terrent</p>
</section><notes><section class="footnotes"><ul><li class="note" id="note_LCL214_378_1"><a class="footnoteCrossrefLink" href="#target_note_LCL214_378_1" title="Click to highlight in text"><sup class="lineRef">1</sup>quin <span class="italic">Baehrens</span>: quia <span class="italic"><span class="sc">mss</span></span>.</a></li><script type="text/javascript">document.getElementById('note_LCL214_378_1').style.display = "none";</script></ul></section></notes></section>