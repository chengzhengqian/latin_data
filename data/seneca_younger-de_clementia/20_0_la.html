<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
timeri vult, quia invisus est, et illo exsecrabili versu, qui multos praecipites dedit, utitur:</p>
<blockquote><p>
<span class="line">Oderint, dum metuant,</span><span class="linebreak"></span>
</p></blockquote>
<p>ignarus, quanta rabies oriatur, ubi supra modum odia creverunt.</p>
<p>Temperatus enim timor cohibet animos, adsiduus vero et acer et extrema admovens in audaciam <span class="br"></span><span class="lineNumber">5</span><span class="br"></span> iacentes excitat et omnia experiri suadet. Sic feras linea et pinnae clusas contineant; easdem a tergo eques telis incessat, teraptabunt fugam per ipsa, quae fugerant, proculcabuntque formidinem. Acerrima virtus est, quam ultima necessitas extundit. Relinquat oportet securi aliquid metus multoque plus spei quam periculorum ostentet; alioqui, ubi quiescenti paria metuuntur, incurrere in pericula iuvat et<a class="footnoteLink" href="#note_LCL214_394_1" id="target_note_LCL214_394_1"><sup>1</sup></a> aliena anima abuti.</p>
<p><span class="br"></span><span class="lineNumber">1</span><span class="br"></span>13. Placido tranquilloque regi fida sunt auxilia sua, ut quibus ad communem salutem utatur, gloriosusque miles (publicae enim securitati se dare operam videt) omnem laborem libens patitur ut parentis custos; at illum acerbum et sanguinarium <span class="br"></span><span class="lineNumber">2</span><span class="br"></span> necesse est graventur stipatores sui. Non potest habere quisquam bonae ac fidae voluntatis ministros, quibus in tormentis ut eculeo et ferramentis ad mortem paratis utitur, quibus non aliter quam bestiis homines obiectat, omnibus reis aerumnosior ac sollicitior, ut qui homines deosque testes facinorum ac vindices timeat, eo perductus, ut non liceat illi</p>
</section><notes><section class="footnotes"><ul><li class="note" id="note_LCL214_394_1"><a class="footnoteCrossrefLink" href="#target_note_LCL214_394_1" title="Click to highlight in text"><sup class="lineRef">1</sup><span class="italic">Hosius, after Haase, inserts</span> ut <span class="italic">after</span> et.</a></li><script type="text/javascript">document.getElementById('note_LCL214_394_1').style.display = "none";</script></ul></section></notes></section>