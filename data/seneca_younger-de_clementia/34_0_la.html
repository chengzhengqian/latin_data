<section class="div1 language" lang="la"><header><hgroup><h1>Seneca</h1></hgroup></header><section class="div2"><p>turpia sunt multa supplicia quam medico multa <span class="br"></span><span class="lineNumber">2</span><span class="br"></span> funera; remissius imperanti melius paretur. Natura contumax est humanus animus et in contrarium atque arduum nitens sequiturque facilius quam ducitur; et ut generosi ac nobiles equi melius facili freno reguntur, ita clementiam voluntaria innocentia impetu suo sequitur, et dignam putat civitas, quam servet sibi. Plus itaque hac via proficitur.</p>
<p><span class="br"></span><span class="lineNumber">1</span><span class="br"></span>25. Crudelitas minime humanum malum est indignumque tam miti animo; ferina ista rabies est sanguine gaudere ac vulneribus et abiecto homine in silvestre animal transire. Quid enim interest, oro te, Alexander, leoni Lysimachum obicias an ipse laceres dentibus tuis? Tuum illud os est, tua illa feritas. O quam cuperes tibi potius ungues esse, tibi rictum illum edendorum hominum capacem! Non exigimus a te, ut manus ista, exitium familiarium certissimum, ulli salutaris sit, ut iste animus ferox, insatiabile gentium malum, citra sanguinem caedemque satietur; clementia iam vocatur, ad occidendum amicum cum<a class="footnoteLink" href="#note_LCL214_422_1" id="target_note_LCL214_422_1"><sup>1</sup></a> carnifex inter homines <span class="br"></span><span class="lineNumber">2</span><span class="br"></span> eligitur. Hoc est, quare vel maxime abominanda sit saevitia, quod excedit fines primum solitos, deinde humanos, nova supplicia conquirit, ingenium advocat ut<a class="footnoteLink" href="#note_LCL214_422_2" id="target_note_LCL214_422_2"><sup>2</sup></a> instrumenta excogitet per quae varietur atque</p>
</section><notes><section class="footnotes"><ul><li class="note" id="note_LCL214_422_1"><a class="footnoteCrossrefLink" href="#target_note_LCL214_422_1" title="Click to highlight in text"><sup class="lineRef">1</sup>cum <span class="italic">added by Baehrens.</span></a></li><script type="text/javascript">document.getElementById('note_LCL214_422_1').style.display = "none";</script><li class="note" id="note_LCL214_422_2"><a class="footnoteCrossrefLink" href="#target_note_LCL214_422_2" title="Click to highlight in text"><sup class="lineRef">2</sup>ut <span class="italic">added by Gertz.</span></a></li><script type="text/javascript">document.getElementById('note_LCL214_422_2').style.display = "none";</script></ul></section></notes></section>