<section class="div1 language" lang="la"><header><hgroup><h1>Seneca</h1></hgroup></header><section class="div2">
</section>
<section class="div2">
<h2><span class="ac">Ad Neronem Caesarem</span></h2>
<h2><span class="ac">De Clementia</span></h2>
<h2><span class="ac">De Clementia</span></h2>
<h2><span class="sc">liber ii</span></h2>
<p><span class="br"></span><span class="lineNumber">1</span><span class="br"></span>1. Ut de clementia scriberem, Nero Caesar, una me vox tua maxime compulit, quam ego non sine admiratione et, cum diceretur, audisse memini et deinde aliis narrasse, vocem generosam, magni animi, magnae lenitatis, quae non composita nec alienis auribus data subito erupit et bonitatem tuam cum fortuna tua litigantem in medium adduxit. <span class="br"></span><span class="lineNumber">2</span><span class="br"></span> Animadversurus in latrones duos Burrus praefectus tuus, vir egregius et tibi principi natus, exigebat a te, scriberes, in quos et ex qua causa animadverti velles; hoc saepe dilatum ut aliquando fieret, instabat. Invitus invito cum chartam protulisset traderetque, exclamasti: “Vellem litteras nescirem <span class="br"></span><span class="lineNumber">3</span><span class="br"></span>!” O dignam vocem, quam audirent omnes gentes, quae Romanum imperium incolunt quaeque iuxta iacent dubiae libertatis quaeque se contra viribus aut animis attollunt! O vocem in con­tionem 
</p></section><notes></notes></section>