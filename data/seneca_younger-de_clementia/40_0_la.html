<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>est, qui se mortuo terram misceri ignibus iubet, et <span class="br"></span><span class="lineNumber">3</span><span class="br"></span> alia huius notae. Ac nescio quomodo ingenia in<a class="footnoteLink" href="#note_LCL214_434_1" id="target_note_LCL214_434_1"><sup>1</sup></a> immani et invisa materia secundiore ore expresserunt sensus vehementes et concitatos; nullam adhuc vocem audii ex bono lenique animosam. Quid ergo est? Ut raro, invitus et cum magna cunctatione, ita aliquando scribas necesse est istud, quod tibi in odium litteras adduxit, sed, sicut facis, cum magna cunctatione, cum multis dilationibus.</p><p><span class="br"></span><span class="lineNumber">1</span><span class="br"></span>3. Et ne forte decipiat nos speciosum clementiae nomen aliquando et in contrarium abducat, videamus, quid sit clementia qualisque sit et quos fines habeat.</p>
<p>Clementia est temperantia animi in potestate ulciscendi vel lenitas superioris adversus inferiorem in constituendis poenis. Plura proponere tutius est, ne una finitio parum rem comprehendat et, ut ita dicam, formula excidat; itaque dici potest et inclinatio animi ad lenitatem in poena exigenda. <span class="br"></span><span class="lineNumber">2</span><span class="br"></span> Illa finitio contradictiones inveniet, quamvis maxime ad verum accedat, si dixerimus clementiam esse moderationem aliquid ex merita ac debita poena remittentem: reclamabitur nullam virtutem cuiquam minus debito facere. Atqui hoc omnes intellegunt clementiam esse, quae se flectit citra id, quod merito constitui posset.</p><p><span class="br"></span><span class="lineNumber">1</span><span class="br"></span>4. Huic contrariam imperiti putant severitatem;</p>
</section><notes><section class="footnotes"><ul><li class="note" id="note_LCL214_434_1"><a class="footnoteCrossrefLink" href="#target_note_LCL214_434_1" title="Click to highlight in text"><sup class="lineRef">1</sup>in <span class="italic">added by Madvig</span>: ingenia inmania et invisa materia secundiori expresserunt <span class="italic">OT corrected by Lipsius.</span></a></li><script type="text/javascript">document.getElementById('note_LCL214_434_1').style.display = "none";</script></ul></section></notes></section>