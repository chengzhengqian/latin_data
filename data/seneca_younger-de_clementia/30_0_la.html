<section class="div1 language" lang="la"><header><hgroup><h1>Seneca</h1></hgroup></header><section class="div2"><p>intueamur venerantes colentesque. Quid autem? <span class="br"></span><span class="lineNumber">9</span><span class="br"></span> non proximum illis locum tenet is, qui se ex deorum natura gerit, beneficus ac largus et in melius potens? Hoc adfectare, hoc imitari decet, maximum ita haberi, ut optimus simul habeare.</p>
<p><span class="br"></span><span class="lineNumber">1</span><span class="br"></span>20. A duabus causis punire princeps solet, si aut se vindicat aut alium. Prius de ea parte disseram, quae ipsum contingit; difficilius est enim moderari, <span class="br"></span><span class="lineNumber">2</span><span class="br"></span> ubi dolori debetur ultio, quam ubi exemplo. Super-vacuum est hoc loco admonere, ne facile credat, ut verum excutiat, ut innocentiae faveat et, ut appareat, non minorem agi rem periclitantis quam iudicis sciat; hoc enim ad iustitiam, non ad clementiam pertinet; nunc illum hortamur, ut manifeste laesus animum in potestate habeat et poenam, si tuto poterit, donet, si minus, temperet longeque sit in suis quam in <span class="br"></span><span class="lineNumber">3</span><span class="br"></span> alienis iniuriis exorabilior. Nam quemadmodum non est magni animi, qui de alieno liberalis est, sed ille, qui, quod alteri donat, sibi detrahit, ita clementem vocabo non in alieno dolore facilem, sed eum, qui, cum suis stimulis exagitetur, non prosilit, qui intellegit magni animi esse iniurias in summa potentia pati nec quicquam esse gloriosius principe impune laeso.</p>
<p><span class="br"></span><span class="lineNumber">1</span><span class="br"></span>21. Ultio duas praestare res solet: aut solacium</p>
</section><notes></notes></section>