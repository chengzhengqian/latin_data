<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>qua nulla in homine tardior est: securitas alta, adfluens, ius supra omnem iniuriam positum; obversatur oculis laetissima forma rei publicae, cui ad summam libertatem nihil deest nisi pereundi <span class="br"></span><span class="lineNumber">9</span><span class="br"></span> licentia. Praecipue tamen aequalis ad maximos imosque pervenit clementiae tuae admiratio; cetera enim bona pro portione fortunae suae quisque sentit aut expectat maiora minoraque, ex clementia omnes idem sperant; nec est quisquam, cui tam valde innocentia sua placeat, ut non stare in conspectu clementiam paratam humanis erroribus gaudeat.</p>
<p><span class="br"></span><span class="lineNumber">1</span><span class="br"></span>2. Esse autem aliquos scio, qui clementia pessimum quemque putent sustineri, quoniam nisi post crimen supervacua est et sola haec virtus inter innocentes cessat. Sed primum omnium, sicut medicinae apud aegros usus, etiam apud sanos honor est, ita clementiam, quamvis poena digni invocent, etiam innocentes colunt. Deinde habet haec in persona quoque innocentium locum, quia interim fortuna pro culpa est; nec innocentiae tantum clementia succurrit, sed saepe virtuti, quoniam quidem condicione temporum incidunt quaedam, quae possint laudata puniri. Adice, quod magna pars hominum est, quae reverti ad innocentiam possit, si &lt;poenae remissio <span class="br"></span><span class="lineNumber">2</span><span class="br"></span> fuerit&gt;.<a class="footnoteLink" href="#note_LCL214_362_1" id="target_note_LCL214_362_1"><sup>1</sup></a> Non tamen vulgo ignoscere decet; nam ubi discrimen inter malos bonosque sublatum est, confusio sequitur et vitiorum eruptio; itaque adÂ­hibenda</p>
</section><notes><section class="footnotes"><ul><li class="note" id="note_LCL214_362_1"><a class="footnoteCrossrefLink" href="#target_note_LCL214_362_1" title="Click to highlight in text"><sup class="lineRef">1</sup>si <span class="italic">Hosius after best <span class="sc">mss</span>. with a lacuna</span>: sed <span class="italic">AT.</span></a></li><script type="text/javascript">document.getElementById('note_LCL214_362_1').style.display = "none";</script></ul></section></notes></section>