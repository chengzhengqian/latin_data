<section class="div1 language" lang="la"><header><hgroup><h1>Terence</h1></hgroup></header>
<span class="label">
<span class="sc">iv. iv: aeschinus</span>
</span>
<span class="line"><span class="br"></span><span class="lineNumber">610</span><span class="br"></span></span><span class="linebreak"></span>
<div class="sp inline"><p class="lineGroup">
<span class="line"><span class="speaker">
<span class="sc">aes</span>
</span> discrucior animi!</span><span class="linebreak"></span>
<span class="line"><span class="br"></span><span class="lineNumber">610a</span><span class="br"></span>hoccine de improviso mali mi obici tantum</span><span class="linebreak"></span>
<span class="line">ut neque quid me faciam nec quid agam certum siet!</span><span class="linebreak"></span>
<span class="line">membra metu debilia sunt; animus timore obstipuit.</span><span class="linebreak"></span>
<span class="line">pectore consistere nil consili quit. vah!</span><span class="linebreak"></span>
<span class="line">quo modo me ex hac expediam turba?</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>tanta nunc suspicio de me incidit neque ea immerito.</span><span class="linebreak"></span>
<span class="line">Sostrata credit mihi me psaltriam hanc emisse. id anus</span><span class="linebreak"></span>
<span class="line">mi indicium fecit.</span><span class="linebreak"></span>
<span class="line">nam ut hinc forte ad obstetricem erat missa, ubi vidi, ilico</span><span class="linebreak"></span>
<span class="line">accedo. rogito Pamphila quid agat, iam partus adsiet,</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>eon obstetricem accersat. illa exclamat: “abi, abi iam,</span><span class="linebreak"></span>
<span class="line indent1">Aeschine,</span><span class="linebreak"></span>
<span class="line">satis diu dedisti verba, sat adhuc tua nos frustratast</span><span class="linebreak"></span>
<span class="line indent1">fides.”</span><span class="linebreak"></span>
<span class="line">“hem! quid istuc, obsecro” inquam “est?” “valeas, habeas</span><span class="linebreak"></span>
<span class="line indent1">illam quae placet!”</span><span class="linebreak"></span>
<span class="line">sensi ilico id illas suspicari, sed me reprehendi tamen</span><span class="linebreak"></span>
<span class="line">ne quid de fratre garrulae illi dicerem ac fieret palam.</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>nunc quid faciam? dicam fratris esse hanc? quod minu-</span><span class="linebreak"></span>
<span class="line indent1">mest opus</span><span class="linebreak"></span>
<span class="line">usquam efferri. ac mitto: fieri potis est ut ne qua exeat.</span><span class="linebreak"></span>
<span class="line">ipsum id metuo ut credant. tot concurrunt veri similia:</span><span class="linebreak"></span>
<span class="line">egomet rapui ipse, egomet solvi argentum, ad me abduc-</span><span class="linebreak"></span>
<span class="line indent1">tast domum.</span><span class="linebreak"></span>
</p></div><notes></notes></section>