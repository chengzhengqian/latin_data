<section class="div1 language" lang="la"><header><hgroup><h1>Terence</h1></hgroup></header>
<span class="line">dehinc ne exspectetis argumentum fabulae:</span><span class="linebreak"></span>
<span class="line">senes qui primi venient, ii partem aperient,</span><span class="linebreak"></span>
<span class="line">in agendo partem ostendent. facite aequanimitas</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>poetae ad scribendum augeat industriam.</span><span class="linebreak"></span>
<span class="label">
<span class="ac">Actus I</span>
</span>
<span class="label">
<span class="sc">i. i: micio.</span>
</span>
<div class="sp"><span class="speaker">
<span class="sc">mic</span>
</span><p class="lineGroup">
<span class="line">Storax! non rediit hac nocte a cena Aeschinus</span><span class="linebreak"></span>
<span class="line">neque servolorum quisquam qui advorsum ierant.</span><span class="linebreak"></span>
<span class="line">profecto hoc vere dicunt: si absis uspiam</span><span class="linebreak"></span>
<span class="line">aut ibi si cesses, evenire ea satius est</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>quae in te uxor dicit et quae in animo cogitat</span><span class="linebreak"></span>
<span class="line">irata quam illa quae parentes propitii.</span><span class="linebreak"></span>
<span class="line">uxor, si cesses, aut te amare cogitat</span><span class="linebreak"></span>
<span class="line">aut tete amari aut potare atque animo obsequi</span><span class="linebreak"></span>
<span class="line">et tibi bene esse soli, quom sibi sit male.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ego quia non rediit filius quae cogito et</span><span class="linebreak"></span>
<span class="line">quibus nunc sollicitor rebus! ne aut ille alserit</span><span class="linebreak"></span>
<span class="line">aut uspiam ceciderit aut praefregerit</span><span class="linebreak"></span>
<span class="line">aliquid. vah! quemquamne hominem in animo instituere</span><span class="linebreak"></span>
<span class="line indent1">aut</span><span class="linebreak"></span>
<span class="line">parare quod sit carius quam ipsest sibi!</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>atque ex me hic natus non est sed ex fratre. is adeo</span><span class="linebreak"></span>
<span class="line">dissimili studiost iam inde ab adulescentia.</span><span class="linebreak"></span>
<span class="line">ego hanc clementem vitam urbanam atque otium</span><span class="linebreak"></span>
<span class="line">secutus sum et, quod fortunatum isti putant,</span><span class="linebreak"></span>
<span class="line">uxorem numquam habui. ille contra haec omnia.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ruri agere vitam, semper parce ac duriter</span><span class="linebreak"></span>
<span class="line">se habere. uxorem duxit, nati filii</span><span class="linebreak"></span>
<span class="line">duo. inde ego hunc maiorem adoptavi mihi,</span><span class="linebreak"></span>
</p></div><notes></notes></section>