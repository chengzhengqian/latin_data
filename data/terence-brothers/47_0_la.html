<section class="div1 language" lang="la"><header><hgroup><h1>Terence</h1></hgroup></header><div class="sp"><p class="lineGroup">
<span class="line">conserva, quaere, parce, fac quam plurumum</span><span class="linebreak"></span>
<span class="line">illis relinquas, gloriam tu istam optine.</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>mea, quae praeter spem evenere, utantur sine.</span><span class="linebreak"></span>
<span class="line">de summa nil decedet; quod hinc accesserit</span><span class="linebreak"></span>
<span class="line">id de lucro putato esse omne. haec si voles</span><span class="linebreak"></span>
<span class="line">in animo vere cogitare, Demea,</span><span class="linebreak"></span>
<span class="line">et mihi et tibi et illis dempseris molestiam.</span><span class="linebreak"></span>
</p></div>
<span class="line"><span class="br"></span><span class="lineNumber">820</span><span class="br"></span></span><span class="linebreak"></span>
<div class="sp inline"><p class="lineGroup">
<span class="line"><span class="speaker">
<span class="sc">dem</span>
</span> mitto rem: consuetudinem amborum—</span><span class="linebreak"></span>
</p></div>
<div class="sp"><span class="speaker">
<span class="sc">mic</span>
</span><p class="lineGroup">
<span class="line indent16">mane.</span><span class="linebreak"></span>
<span class="line">scio, istuc ibam. multa in homine, Demea,</span><span class="linebreak"></span>
<span class="line">signa insunt ex quibus coniectura facile fit,</span><span class="linebreak"></span>
<span class="line">duo quom idem faciunt, saepe ut possis dicere</span><span class="linebreak"></span>
<span class="line">“hoc licet impune facere huic, illi non licet,”</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>non quo dissimilis res sit sed quo is qui facit.</span><span class="linebreak"></span>
<span class="line">quae ego inesse illis video, ut confidam fore</span><span class="linebreak"></span>
<span class="line">ita ut volumus. video sapere, intellegere, in loco</span><span class="linebreak"></span>
<span class="line">vereri, inter se amare. scire est liberum</span><span class="linebreak"></span>
<span class="line">ingenium atque animum. quovis illos tu die</span><span class="linebreak"></span>
<span class="line"><span class="br"></span><span class="lineNumber">830</span><span class="br"></span>redducas. at enim metuas ne ab re sint tamen</span><span class="linebreak"></span>
<span class="line">omissiores paullo. o noster Demea,</span><span class="linebreak"></span>
<span class="line">ad omnia alia aetate sapimus rectius.</span><span class="linebreak"></span>
<span class="line">solum unum hoc vitium affert senectus hominibus:</span><span class="linebreak"></span>
<span class="line">attentiores sumus ad rem omnes quam sat est,</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>quod illos sat aetas acuet.</span><span class="linebreak"></span>
</p></div>
<div class="sp"><span class="speaker">
<span class="sc">dem</span>
</span><p class="lineGroup">
<span class="line indent12">ne nimium modo</span><span class="linebreak"></span>
<span class="line">bonae tuae istae nos rationes, Micio,</span><span class="linebreak"></span>
<span class="line">et tuos iste animus aequos subvortat.</span><span class="linebreak"></span>
</p></div>
<div class="sp"><span class="speaker">
<span class="sc">mic</span>
</span><p class="lineGroup">
<span class="line indent14">tace!</span><span class="linebreak"></span>
<span class="line">non fiet. mitte iam istaec, da te hodie mihi,</span><span class="linebreak"></span>
<span class="line">exporge frontem.</span><span class="linebreak"></span>
</p></div>
<div class="sp"><span class="speaker">
<span class="sc">dem</span>
</span><p class="lineGroup">
<span class="line indent6">scilicet ita tempu’ fert.</span><span class="linebreak"></span>
</p></div><notes></notes></section>