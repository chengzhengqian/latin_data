<section class="div1 language" lang="la"><header><hgroup><h1>Terence</h1></hgroup></header><div class="sp"><p class="lineGroup">
</p></div>
<div class="sp"><span class="speaker">
<span class="sc">mic</span>
</span><p class="lineGroup">
<span class="line">homini imperito numquam quicquam iniustiust,</span><span class="linebreak"></span>
<span class="line">qui nisi quod ipse fecit nil rectum putat.</span><span class="linebreak"></span>
</p></div>
<span class="line"><span class="br"></span><span class="lineNumber">100</span><span class="br"></span></span><span class="linebreak"></span>
<div class="sp inline"><p class="lineGroup">
<span class="line"><span class="speaker">
<span class="sc">dem</span>
</span> quorsum istuc?</span><span class="linebreak"></span>
</p></div>
<div class="sp"><span class="speaker">
<span class="sc">mic</span>
</span><p class="lineGroup">
<span class="line indent4">quia tu, Demea, haec male iudicas.</span><span class="linebreak"></span>
<span class="line">non est flagitium, mihi crede, adulescentulum</span><span class="linebreak"></span>
<span class="line">scortari neque potari, non est, neque fores</span><span class="linebreak"></span>
<span class="line">effringere. haec si neque ego neque tu fecimus,</span><span class="linebreak"></span>
<span class="line">non siit egestas facere nos. tu nunc tibi</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>id laudi ducis quod tum fecisti inopia?</span><span class="linebreak"></span>
<span class="line">iniuriumst. nam si esset unde fieret,</span><span class="linebreak"></span>
<span class="line">faceremus. et tu illum tuom, si esses homo,</span><span class="linebreak"></span>
<span class="line">sineres nunc facere dum per aetatem licet</span><span class="linebreak"></span>
<span class="line">potius quam, ubi te exspectatum eiecisset foras,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>alieniore aetate post faceret tamen.</span><span class="linebreak"></span>
</p></div>
<div class="sp"><span class="speaker">
<span class="sc">dem</span>
</span><p class="lineGroup">
<span class="line">pro Iuppiter, tu homo adigis me ad insaniam.</span><span class="linebreak"></span>
<span class="line">non est flagitium facere haec adulescentulum?</span><span class="linebreak"></span>
</p></div>
<div class="sp"><span class="speaker">
<span class="sc">mic</span>
</span><p class="lineGroup">
<span class="line indent14">ah!</span><span class="linebreak"></span>
<span class="line">ausculta, ne me optundas de hac re saepius.</span><span class="linebreak"></span>
<span class="line">tuom filium dedisti adoptandum mihi.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>is meus est factus. si quid peccat, Demea,</span><span class="linebreak"></span>
<span class="line">mihi peccat. ego illi maxumam partem fero.</span><span class="linebreak"></span>
<span class="line">opsonat, potat, olet unguenta? de meo.</span><span class="linebreak"></span>
<span class="line">amat? dabitur a me argentum dum erit commodum;</span><span class="linebreak"></span>
<span class="line">ubi non erit, fortasse excludetur foras.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>fores effregit? restituentur. discidit</span><span class="linebreak"></span>
<span class="line">vestem? resarcietur. et—dis gratia—</span><span class="linebreak"></span>
<span class="line">est unde haec fiant; et adhuc non molesta sunt.</span><span class="linebreak"></span>
<span class="line">postremo aut desine aut cedo quemvis arbitrum.</span><span class="linebreak"></span>
</p></div><notes></notes></section>