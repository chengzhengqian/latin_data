<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

P. Nasicae, qui Ti. Gracchum interfecit, dare solebat:
eius virtute, consilio, magnitudine animi liberatam rem
<span class="br"></span><span class="lineNumber">14</span><span class="br"></span>publicam arbitrabatur. Quid? Nos a patribus num aliter accepimus?
Ergo is tibi civis, si temporibus illis fuisses, non
probaretur, quia non omnis salvos esse voluisset. “Quod L.
Opimius consul verba fecit de re publica, de ea re ita censuerunt
uti L. Opimius consul rem publicam defenderet.”
Senatus haec verbis, Opimius armis. Num igitur eum, si
tum esses, temerarium civem aut crudelem putares, aut
Q. Metellum, cuius quattuor filii consulares, P. Lentulum,
principem senatus, compluris alios summos viros qui cum
Opimio consule armati &lt;C.&gt;<a class="footnoteLink" href="#note_LCL507_46_6" id="target_note_LCL507_46_6"><sup>6</sup></a> Gracchum in Aventinum
persecuti sunt? Quo in proelio Lentulus grave volnus accepit,
interfectus est Gracchus et M. Fulvius consularis,
eiusque duo adulescentuli filii. Illi igitur viri vituperandi:
non enim omnis civis salvos esse voluerunt.</p>
</section>
<section class="div2">
<p><span class="br"></span><span class="lineNumber">15</span><span class="br"></span>[5] Ad propiora veniamus. C. Mario L. Valerio consulibus
senatus rem publicam defendendam dedit; L. Saturninus
tribunus plebis, C. Glaucia praetor est interfectus.
Omnes illo die Scauri, Metelli, Claudii, Catuli, Scaevolae,
Crassi arma sumpserunt. Num aut consules illos aut clarissimos
viros vituperandos putas? Ego Catilinam perire
volui. Num tu qui omnis salvos vis Catilinam salvum esse
voluisti? Hoc interest, Calene, inter meam sententiam et
tuam: ego nolo quemquam civem committere ut morte



</p></section><notes><section class="footnotes"><ul><li class="note" id="note_LCL507_46_6"><a class="footnoteCrossrefLink" href="#target_note_LCL507_46_6" title="Click to highlight in text"><sup class="lineRef">6</sup><span class="italic">add. SB</span></a></li><script type="text/javascript">document.getElementById('note_LCL507_46_6').style.display = "none";</script></ul></section></notes></section>