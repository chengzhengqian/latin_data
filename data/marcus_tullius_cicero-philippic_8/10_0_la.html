<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

non poteramus; exorare nunc ut sis popularis non possumus.
Satis multa cum Fufio ac sine odio omnia, nihil sine
dolore. Credo autem, qui generi querelam moderate ferat,
aequo animo laturum amici.</p>
</section>
<section class="div2">
<p><span class="br"></span><span class="lineNumber">20</span><span class="br"></span>[7] Venio ad reliquos consularis, quorum nemo est—iure
hoc meo dico—quin mecum habeat aliquam coniunctionem
gratiae, alii maximam, alii mediocrem, nemo nullam.
Quam hesternus dies nobis, consularibus dico, turpis
illuxit! Iterum legatos? Quasi<a class="footnoteLink" href="#note_LCL507_52_9" id="target_note_LCL507_52_9"><sup>9</sup></a> ille faceret indutias? Ante os
oculosque legatorum tormentis Mutinam verberavit; opus
ostendebat munitionemque legatis; ne punctum quidem
temporis, cum legati adessent, oppugnatio respiravit. Ad
hunc legatos? Cur? An ut eorum reditu vehementius pertimescatis?
<span class="br"></span><span class="lineNumber">21</span><span class="br"></span>Equidem cum ante legatos decerni non censuissem,
hoc me tamen consolabar, [quod]<a class="footnoteLink" href="#note_LCL507_52_10" id="target_note_LCL507_52_10"><sup>10</sup></a> cum illi ab Antonio
contempti et reiecti revertissent renuntiavissentque
senatui non modo illum de Gallia non discessisse, uti censuissemus,
sed ne a Mutina quidem recessisse, potestatem
sibi D. Bruti conveniendi non fuisse, fore ut omnes inflammati
odio, excitati dolore, armis, equis, viris D. Bruto subveniremus.
Nos etiam languidiores postea facti sumus
quam M. Antoni non solum audaciam et scelus sed etiam
<span class="br"></span><span class="lineNumber">22</span><span class="br"></span>insolentiam superbiamque perspeximus. Utinam L. Caesar
valeret, Ser. Sulpicius viveret! Multo melius haec causa






</p></section><notes><section class="footnotes"><ul><li class="note" id="note_LCL507_52_9"><a class="footnoteCrossrefLink" href="#target_note_LCL507_52_9" title="Click to highlight in text"><sup class="lineRef">9</sup><span class="italic">Clark</span>: quid si <span class="italic">C. F. W. Müller, SB</span>: qui si <span class="italic">V</span>: quod si <span class="italic">bt</span>: quid
<span class="italic">nsv</span></a></li><script type="text/javascript">document.getElementById('note_LCL507_52_9').style.display = "none";</script><li class="note" id="note_LCL507_52_10"><a class="footnoteCrossrefLink" href="#target_note_LCL507_52_10" title="Click to highlight in text"><sup class="lineRef">10</sup><span class="italic">del. Lambinus</span></a></li><script type="text/javascript">document.getElementById('note_LCL507_52_10').style.display = "none";</script></ul></section></notes></section>