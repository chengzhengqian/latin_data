<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sunt; pugnatur acerrime. Qui intercurrerent, misimus tris
principes civitatis. Hos contempsit, reiecit, repudiavit
Antonius: tu tamen permanes constantissimus defensor
<span class="br"></span><span class="lineNumber">18</span><span class="br"></span>Antoni. Et quidem, quo melior senator videatur, negat se
illi amicum esse debere: cum suo magno esset beneficio,
venisse eum contra se. Vide&lt;te&gt;<a class="footnoteLink" href="#note_LCL507_50_8" id="target_note_LCL507_50_8"><sup>8</sup></a> quanta caritas sit patriae:
cum homini sit iratus, tamen rei publicae causa defendit
Antonium!</p>
<p>Ego te, cum in Massiliensis tam es acerbus, Q. Fufi, non
animo aequo audio. Quo usque enim Massiliam oppugnabis?
Ne triumphus quidem finem fecit belli, per quem lata
est urbs ea sine qua numquam ex Transalpinis gentibus
maiores nostri triumpharunt? Quo quidem tempore populus
Romanus ingemuit: quamquam proprios dolores suarum
rerum omnes habebant, tamen huius civitatis fidelissimae
miserias nemo erat civis qui a se alienas arbitraretur.
<span class="br"></span><span class="lineNumber">19</span><span class="br"></span>Caesar ipse, qui illis fuerat iratissimus, tamen propter singularem
eius civitatis gravitatem et fidem cotidie aliquid
iracundiae remittebat: te nulla sua calamitate civitas satiare
tam fidelis potest? Rursus iam me irasci fortasse dices.
Ego autem sine iracundia dico omnia nec tamen sine
dolore animi: neminem illi civitati inimicum esse arbitror
qui amicus huic sit civitati. Excogitare quae tua ratio sit,
Calene, non possum: antea deterrere te ne popularis esses




</p></section><notes><section class="footnotes"><ul><li class="note" id="note_LCL507_50_8"><a class="footnoteCrossrefLink" href="#target_note_LCL507_50_8" title="Click to highlight in text"><sup class="lineRef">8</sup><span class="italic">add. Manutius, SB</span></a></li><script type="text/javascript">document.getElementById('note_LCL507_50_8').style.display = "none";</script></ul></section></notes></section>