<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

multandus sit; tu, etiam si commiserit, conservandum putas.
In corpore si quid eius modi est quod reliquo corpori
noceat, id uri secarique patimur, ut membrum aliquod potius
quam totum corpus intereat. Sic in rei publicae corpore,
ut totum salvum sit, quicquid est pestiferum amputetur.
<span class="br"></span><span class="lineNumber">16</span><span class="br"></span>Dura vox! Multo illa durior: “Salvi sint improbi,
scelerati, impii; deleantur innocentes, honesti, boni, tota
res publica!” Uno in homine, Q. Fufi, fateor te vidisse plus
quam me: ego P. Clodium arbitrabar perniciosum civem,
sceleratum, libidinosum, impium, audacem, facinerosum;
tu contra sanctum, temperantem, innocentem, modestum,
retinendum civem et optandum. In hoc uno te plurimum
vidisse, me multum errasse concedo.</p>
<p>Nam quod me tecum iracunde agere dixisti solere, non
est ita. Vehementer me agere fateor, iracunde nego. Omnino
irasci amicis non temere soleo, ne si merentur quidem.
<span class="br"></span><span class="lineNumber">17</span><span class="br"></span>Itaque sine verborum contumelia a te dissentire possum,
sine animi summo dolore non possum. Parva est enim mihi
tecum aut parva de re dissensio? Ego huic faveo, tu illi?
Immo vero ego D. Bruto faveo, tu M. Antonio: ego conservari
coloniam populi Romani cupio, tu expugnari studes.</p>
</section>
<section class="div2">
<p>[6] An hoc negare potes, qui omnis moras interponas quibus
infirmetur Brutus, melior fiat Antonius? Quo usque
enim dices pacem velle te? Res geritur; conductae vineae<a class="footnoteLink" href="#note_LCL507_48_7" id="target_note_LCL507_48_7"><sup>7</sup></a>
</p></section><notes><section class="footnotes"><ul><li class="note" id="note_LCL507_48_7"><a class="footnoteCrossrefLink" href="#target_note_LCL507_48_7" title="Click to highlight in text"><sup class="lineRef">7</sup>conductae <span class="italic">suspectum: edd. varia coni., velut</span> conductae
&lt;copiae, actae&gt; vineae <span class="italic">Sternkopf</span> | vineae <span class="italic">ed. Veneta</span>: liniae <span class="italic">V</span>:
lineae <span class="italic">D</span></a></li><script type="text/javascript">document.getElementById('note_LCL507_48_7').style.display = "none";</script></ul></section></notes></section>