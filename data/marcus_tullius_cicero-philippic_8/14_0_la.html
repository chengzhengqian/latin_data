<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

inquit, “obtineam.” At istud vetat lex Caesaris, et tu
acta Caesaris defendis.</p>
</section>
<section class="div2">
<p>[10] Haec tu mandata, L. Piso, et tu, L. Philippe, principes
civitatis, non dico animo ferre verum auribus accipere
potuistis? Sed, ut suspicor, terror erat quidam: nec vos ut
legati apud illum fuistis nec ut consulares, nec vos vestram
nec rei publicae dignitatem tenere potuistis. Et tamen nescio
quo pacto sapientia quadam, credo, quod ego non possem,
non nimis irati revertistis. Vobis M. Antonius nihil tribuit,
clarissimis viris, legatis populi Romani: nos quid non
legato M. Antoni Cotylae concessimus? Cui portas huius
urbis patere ius non erat, huic hoc templum patuit; huic
aditus in senatum fuit; hic hesterno die sententias vestras
in codicillos et omnia verba referebat; huic se etiam summis
honoribus usi contra suam dignitatem venditabant.</p>
<p><span class="br"></span><span class="lineNumber">29</span><span class="br"></span>O di immortales! Quam magnum est personam in re
publica tueri principis! Quae non animis solum debet sed
etiam oculis servire civium. Domum recipere legatum
hostium, in cubiculum admittere, etiam seducere hominis
est nihil de dignitate, nimium de periculo cogitantis. Quod
autem est periculum? Nam si maximum<a class="footnoteLink" href="#note_LCL507_60_17" id="target_note_LCL507_60_17"><sup>17</sup></a> in discrimen venitur,
aut libertas parata victori est aut mors proposita victo;





</p></section><notes><section class="footnotes"><ul><li class="note" id="note_LCL507_60_17"><a class="footnoteCrossrefLink" href="#target_note_LCL507_60_17" title="Click to highlight in text"><sup class="lineRef">17</sup><span class="italic">codd</span>.: maxime <span class="italic">Faërnus, SB</span></a></li><script type="text/javascript">document.getElementById('note_LCL507_60_17').style.display = "none";</script></ul></section></notes></section>