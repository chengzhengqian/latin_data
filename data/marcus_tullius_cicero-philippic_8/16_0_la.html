<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

est in sagis civitas, statui tamen a vobis ceterisque civibus
in tanta atrocitate temporis tantaque perturbatione rei publicae
non differre vestitu. Non enim ita gerimus nos hoc
bello consulares ut aequo animo populus Romanus visurus
sit nostri honoris insignia, cum partim e nobis ita timidi
sint ut omnem populi Romani beneficiorum memoriam
abiecerint, partim ita a re publica aversi ut se hosti favere
prae se ferant, legatos nostros ab Antonio despectos et irrisos
facile patiantur, legatum Antoni sublevatum velint.</p>
<p>Hunc enim reditu ad Antonium prohiberi negabant
oportere et in eodem excipiendo sententiam meam corrigebant.
Quibus geram morem. Redeat ad imperatorem
suum Varius, sed ea lege ne umquam Romam revertatur.
Ceteris autem, si errorem suum deposuerint et cum re publica
in gratiam redierint, veniam et impunitatem dandam
puto.</p>
<p><span class="br"></span><span class="lineNumber">33</span><span class="br"></span>Quas ob res ita censeo: “Eorum qui cum M. Antonio
sunt, qui ab armis discesserint et aut ad C. Pansam consulem
aut ad A. Hirtium consulem<a class="footnoteLink" href="#note_LCL507_64_21" id="target_note_LCL507_64_21"><sup>21</sup></a> aut ad D. Brutum imperatorem,
consulem designatum, aut ad C. Caesarem pro
praetore ante Idus Martias primas<a class="footnoteLink" href="#note_LCL507_64_22" id="target_note_LCL507_64_22"><sup>22</sup></a> adierint, eis fraudi ne
sit quod cum M. Antonio fuerint. Si quis eorum qui cum
M. Antonio sunt fecerit quod honore praemiove dignum
esse videatur, uti C. Pansa A. Hirtius consules, alter ambove,
si eis videbitur, de eius honore praemiove primo


</p></section><notes><section class="footnotes"><ul><li class="note" id="note_LCL507_64_21"><a class="footnoteCrossrefLink" href="#target_note_LCL507_64_21" title="Click to highlight in text"><sup class="lineRef">21</sup><span class="italic">SB, praeeunte Halm</span>: ad c. pansam consul aut ad hirtium
<span class="italic">V</span>: ad (<span class="italic">om. sv</span>) c. pansam aut ad (<span class="italic">om. nstv</span>) a. hirtium coñs.
[consulem <span class="italic">v</span>] <span class="italic">D</span></a></li><script type="text/javascript">document.getElementById('note_LCL507_64_21').style.display = "none";</script><li class="note" id="note_LCL507_64_22"><a class="footnoteCrossrefLink" href="#target_note_LCL507_64_22" title="Click to highlight in text"><sup class="lineRef">22</sup><span class="italic">D</span>: proximas <span class="italic">SB</span>: <span class="italic">om. V</span></a></li><script type="text/javascript">document.getElementById('note_LCL507_64_22').style.display = "none";</script></ul></section></notes></section>