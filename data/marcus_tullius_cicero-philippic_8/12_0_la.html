<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">25</span><span class="br"></span>At quam modesta mandata! Ferrei sumus, patres conscripti,
qui quicquam huic negemus. “Utramque provinciam,”
inquit, “remitto; exercitum depono; privatus esse
non recuso.” Haec sunt enim verba. Redire ad se videtur.
“Omnia obliviscor, in gratiam redeo.” Sed quid adiungit?
“Si legionibus meis sex, si equitibus, si cohorti praetoriae
praemia<a class="footnoteLink" href="#note_LCL507_56_12" id="target_note_LCL507_56_12"><sup>12</sup></a> agrumque dederitis.” Eis etiam praemia postulat
quibus ut ignoscatur si postulet, impudentissimus iudicetur.
Addit praeterea ut, quos ipse cum Dolabella dederit
<span class="br"></span><span class="lineNumber">26</span><span class="br"></span>agros, teneant ei quibus dati sint. Hic est Campanus ager
et Leontinus, quae duo maiores nostri annonae perfugia
ducebant.</p>
</section>
<section class="div2">
<p>[9] Cavet mimis, aleatoribus, lenonibus; Cafoni
etiam et Saxae cavet, quos centuriones pugnacis et lacertosos
inter mimorum et mimarum greges collocavit. Postulat
praeterea ut chirographorum sua et commentariorum<a class="footnoteLink" href="#note_LCL507_56_13" id="target_note_LCL507_56_13"><sup>13</sup></a>
collegaeque sui decreta maneant. Quid laborat ut habeat
quod quisque mercatus est, si quod accepit habet qui vendidit?
Et ne tangantur rationes ad Opis; id est, ne septiens
miliens recuperetur. Ne fraudi sit septemviris quod egissent.
Nucula hoc, credo, admonuit;<a class="footnoteLink" href="#note_LCL507_56_14" id="target_note_LCL507_56_14"><sup>14</sup></a> verebatur fortasse ne









</p></section><notes><section class="footnotes"><ul><li class="note" id="note_LCL507_56_12"><a class="footnoteCrossrefLink" href="#target_note_LCL507_56_12" title="Click to highlight in text"><sup class="lineRef">12</sup><span class="italic">Ernesti</span>: praedam <span class="italic">VD</span> (praeda <span class="italic">v</span>): praedia <span class="italic">Clark</span></a></li><script type="text/javascript">document.getElementById('note_LCL507_56_12').style.display = "none";</script><li class="note" id="note_LCL507_56_13"><a class="footnoteCrossrefLink" href="#target_note_LCL507_56_13" title="Click to highlight in text"><sup class="lineRef">13</sup><span class="italic">V</span>: chirographorum et commentariorum <span class="italic">del. Kayser,
Schelle, SB</span>: chirographorum (-aphum <span class="italic">s</span><sup>1</sup><span class="italic">v</span>) et commentariorum
(-atorum <span class="italic">v</span>) sua <span class="italic">D</span></a></li><script type="text/javascript">document.getElementById('note_LCL507_56_13').style.display = "none";</script><li class="note" id="note_LCL507_56_14"><a class="footnoteCrossrefLink" href="#target_note_LCL507_56_14" title="Click to highlight in text"><sup class="lineRef">14</sup>admonuit &lt;vel potius Lucius frater&gt; <span class="italic">SB dub. in app.</span></a></li><script type="text/javascript">document.getElementById('note_LCL507_56_14').style.display = "none";</script></ul></section></notes></section>