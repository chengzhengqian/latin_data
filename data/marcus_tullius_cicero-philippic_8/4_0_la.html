<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Utrum hoc bellum non est, an etiam<a class="footnoteLink" href="#note_LCL507_40_3" id="target_note_LCL507_40_3"><sup>3</sup></a> tantum bellum
quantum numquam fuit? Ceteris enim bellis maximeque
civilibus contentionem rei publicae causa faciebat: &lt;contendebat&gt;<a class="footnoteLink" href="#note_LCL507_40_4" id="target_note_LCL507_40_4"><sup>4</sup></a>
Sulla cum Sulpicio de iure legum quas per vim
[con. Sulla]<a class="footnoteLink" href="#note_LCL507_40_5" id="target_note_LCL507_40_5"><sup>5</sup></a> latas esse dicebat; Cinna cum Octavio de novorum
civium suffragiis; rursus cum Mario et Carbone
Sulla ne dominarentur indigni et ut clarissimorum hominum
crudelissimam puniretur necem. Horum omnium
bellorum causae ex rei publicae contentione natae sunt.
De proximo bello civili non libet dicere: ignoro causam,
<span class="br"></span><span class="lineNumber">8</span><span class="br"></span>detestor exitum.</p>
</section>
<section class="div2">
<p>[3] Hoc bellum quintum civile geritur—atque
omnia in nostram aetatem inciderunt—primum non
modo non in dissensione et discordia civium sed in maxima
consensione incredibilique concordia. Omnes idem
volunt, idem defendunt, idem sentiunt. Cum omnis dico,
eos excipio quos nemo civitate dignos putat. Quae est igitur
in medio belli causa posita? Nos deorum immortalium
templa, nos muros, nos domicilia sedesque populi Romani,
aras, focos, sepulcra maiorum; nos leges, iudicia, libertatem,
coniuges, liberos, patriam defendimus: contra M.
Antonius id molitur, id pugnat ut haec omnia perturbet,
evertat, praedam rei publicae causam belli putet, fortunas
nostras partim dissipet, partim dispertiat parricidis.</p>
</section><notes><section class="footnotes"><ul><li class="note" id="note_LCL507_40_3"><a class="footnoteCrossrefLink" href="#target_note_LCL507_40_3" title="Click to highlight in text"><sup class="lineRef">3</sup>an etiam <span class="italic">D</span>: etiam <span class="italic">V</span>: an est <span class="italic">C. F. W. Müller, SB</span></a></li><script type="text/javascript">document.getElementById('note_LCL507_40_3').style.display = "none";</script><li class="note" id="note_LCL507_40_4"><a class="footnoteCrossrefLink" href="#target_note_LCL507_40_4" title="Click to highlight in text"><sup class="lineRef">4</sup><span class="italic">add. Sternkopf</span>: faciebat. Sulla <span class="italic">SB</span></a></li><script type="text/javascript">document.getElementById('note_LCL507_40_4').style.display = "none";</script><li class="note" id="note_LCL507_40_5"><a class="footnoteCrossrefLink" href="#target_note_LCL507_40_5" title="Click to highlight in text"><sup class="lineRef">5</sup><span class="italic">del. Fedeli</span></a></li><script type="text/javascript">document.getElementById('note_LCL507_40_5').style.display = "none";</script></ul></section></notes></section>