<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

amitteret tantas clientelas. Caveri etiam vult eis qui secum
sint quicquid contra leges commiserint. Mustelae et Tironi
<span class="br"></span><span class="lineNumber">27</span><span class="br"></span>prospicit; de se nihil laborat. Quid enim commisit umquam?
Num aut pecuniam publicam attigit aut hominem
occidit aut secum habuit armatos? Sed quid est quod de
eis laboret? Postulat enim ne sua iudiciaria lex abrogetur.
Quo impetrato quid est quod metuat? An ne suorum aliquis
a Cyda, Lysiade, Curio condemnetur? Neque tamen
nos urget mandatis pluribus; remittit aliquantum et relaxat.
“Galliam,” inquit, “togatam remitto, comatam postulo”—otiosus
videlicet esse mavolt<a class="footnoteLink" href="#note_LCL507_58_15" id="target_note_LCL507_58_15"><sup>15</sup></a>—“cum sex legionibus,”
inquit, “eisque suppletis ex D. Bruti exercitu,” non
modo ex dilectu suo, tam diuque ut obtineat dum M.
Brutus C. Cassius consules prove consulibus provincias
obtinebunt. Huius comitiis Gaius frater—eius est enim
<span class="br"></span><span class="lineNumber">28</span><span class="br"></span>annus—iam<a class="footnoteLink" href="#note_LCL507_58_16" id="target_note_LCL507_58_16"><sup>16</sup></a> repulsam tulit. “Ipse autem ut quinquennium,”







</p></section><notes><section class="footnotes"><ul><li class="note" id="note_LCL507_58_15"><a class="footnoteCrossrefLink" href="#target_note_LCL507_58_15" title="Click to highlight in text"><sup class="lineRef">15</sup><span class="italic">V</span>: non vult <span class="italic">SB</span>: malo <span class="italic">bnsv</span>: mavolo <span class="italic">t</span></a></li><script type="text/javascript">document.getElementById('note_LCL507_58_15').style.display = "none";</script><li class="note" id="note_LCL507_58_16"><a class="footnoteCrossrefLink" href="#target_note_LCL507_58_16" title="Click to highlight in text"><sup class="lineRef">16</sup><span class="italic">D</span>: enim iam annus ut <span class="italic">V</span>: enim etiam annus iam <span class="italic">SB dub. in
app.</span></a></li><script type="text/javascript">document.getElementById('note_LCL507_58_16').style.display = "none";</script></ul></section></notes></section>