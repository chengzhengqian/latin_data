<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">M. Tulli Ciceronis In M. Antonium Oratio Philippica Octava</span></h1>
<section class="div2">
<p><span class="br"></span><span class="lineNumber">1</span><span class="br"></span>[1] Confusius hesterno die est acta res, C. Pansa, quam
postulabat institutum consulatus tui. Parum mihi visus es
eos quibus cedere non soles sustinere. Nam cum senatus
ea virtus fuisset quae solet, et cum re viderent omnes esse
bellum quidamque id verbum removendum arbitrarentur,
tua voluntas in discessione fuit ad lenitatem propensior.
Victa est igitur propter verbi asperitatem te auctore nostra
sententia: vicit L. Caesaris, amplissimi viri, qui verbi atrocitate
dempta oratione fuit quam sententia lenior. Quamquam
is quidem, ante quam sententiam diceret, propinquitatem
excusavit. Idem fecerat me consule in sororis
viro quod hoc tempore in sororis filio fecit, ut et luctu sororis
<span class="br"></span><span class="lineNumber">2</span><span class="br"></span>moveretur et saluti populi Romani provideret. Atque
ipse tamen Caesar praecepit vobis quodam modo, patres
conscripti, ne sibi adsentiremini, cum ita dixit, aliam se
sententiam dicturum fuisse eamque se ac re publica dignam,


</p></section><notes></notes></section>