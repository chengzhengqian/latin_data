<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ageretur a tribus quam nunc agitur ab uno. Dolenter hoc
dicam potius quam contumeliose: deserti, deserti, inquam,
sumus, patres conscripti, a principibus. Sed—saepe
iam dixi—omnes in tanto periculo qui recte et fortiter sentient
erunt consulares. Animum nobis adferre legati debuerunt:
timorem attulerunt—quamquam mihi quidem
nullum—quamvis de illo ad quem missi sunt bene existiment:
a quo etiam mandata acceperunt.</p>
</section>
<section class="div2">
<p><span class="br"></span><span class="lineNumber">23</span><span class="br"></span>[8] Pro di immortales! Ubi est ille mos virtusque maiorum?
C. Popilius apud maiores nostros cum ad Antiochum
regem legatus missus esset et verbis senatus nuntiasset ut
ab Alexandria discederet, quam obsidebat, cum tempus
ille differret, virgula stantem circumscripsit dixitque se
renuntiaturum senatui, nisi prius sibi respondisset quid
facturus esset quam ex illa circumscriptione exisset. Praeclare!
Senatus enim faciem secum attulerat auctoritatemque
[r.p.];<a class="footnoteLink" href="#note_LCL507_54_11" id="target_note_LCL507_54_11"><sup>11</sup></a> cui qui non paret, non ab eo mandata accipienda
<span class="br"></span><span class="lineNumber">24</span><span class="br"></span>sunt, sed ipse est potius repudiandus. An ego ab eo
mandata acciperem qui senatus mandata contemneret?
Aut ei cum senatu quicquam commune iudicarem qui imperatorem
populi Romani senatu prohibente obsideret?
At quae mandata! Qua adrogantia, quo stupore, quo spiritu!
Cur autem ea legatis nostris dabat, cum ad nos Cotylam
mitteret, ornamentum atque arcem amicorum suorum,
hominem aedilicium, si vero tum fuit aedilis cum eum iussu
Antoni in convivio servi publici loris ceciderunt?</p>
</section><notes><section class="footnotes"><ul><li class="note" id="note_LCL507_54_11"><a class="footnoteCrossrefLink" href="#target_note_LCL507_54_11" title="Click to highlight in text"><sup class="lineRef">11</sup><span class="italic">del. Sternkopf</span></a></li><script type="text/javascript">document.getElementById('note_LCL507_54_11').style.display = "none";</script></ul></section></notes></section>