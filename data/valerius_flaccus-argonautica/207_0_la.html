<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">in freta nec parvi meminit conterrita nati,</span><span class="linebreak"></span>
<span class="line">quem tenet; extremum coniunx ferit inritus Isthmon.</span><span class="linebreak"></span>
</p>
<p class="lineGroup">
<span class="line indent1">Iam prior in lucos curis urgentibus heros</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>venerat et nemoris sacra se nocte tegebat,</span><span class="linebreak"></span>
<span class="line">tum quoque siderea clarus procul ora iuventa.</span><span class="linebreak"></span>
<span class="line">qualis adhuc sparsis comitum per lustra catervis</span><span class="linebreak"></span>
<span class="line">Latmius aestiva residet venator in umbra,</span><span class="linebreak"></span>
<span class="line">dignus amore deae, velatis cornibus et iam</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>Luna venit: roseo talis per nubila ductor</span><span class="linebreak"></span>
<span class="line">implet honore nemus talemque expectat amantem.</span><span class="linebreak"></span>
<span class="line">ecce autem pavidae virgo de more columbae,</span><span class="linebreak"></span>
<span class="line">quae super ingenti circumdata praepetis umbra</span><span class="linebreak"></span>
<span class="line">in quemcumque tremens hominem cadit—haut secus</span><span class="linebreak"></span>
<span class="line indent2">illa</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>acta timore gravi mediam se misit; at ille</span><span class="linebreak"></span>
<span class="line">excepit blandoque prior sic ore locutus:</span><span class="linebreak"></span>
<span class="line">“o decus in nostros magnum ventura penates,</span><span class="linebreak"></span>
<span class="line">solaque tantarum virgo haut indigna viarum</span><span class="linebreak"></span>
<span class="line">causa reperta mihi, iam iam non ulla requiro</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>vellera teque meae satis est quaesisse carinae.</span><span class="linebreak"></span>
<span class="line">verum age et hoc etiam, quando potes, adice</span><span class="linebreak"></span>
<span class="line indent2">tantis</span><span class="linebreak"></span>
<span class="line">muneribus meritisque tuis; namque aurea iussi</span><span class="linebreak"></span>
<span class="line">terga referre sumus; socios ea gloria tangit”</span><span class="linebreak"></span>
<span class="line">sic ait et primis supplex dedit oscula palmis.</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">45</span><span class="br"></span>Contra virgo novis iterum singultibus orsa est:</span><span class="linebreak"></span>
<span class="line">“linquo domos patrias te propter opesque meorum;</span><span class="linebreak"></span>
<span class="line">nec iam nunc regina loquor, sceptrisque relictis</span><span class="linebreak"></span>
<span class="line">vota sequor: serva hanc profugae, prior ipse</span><span class="linebreak"></span>
<span class="line indent2">dedisti</span><span class="linebreak"></span>
<span class="line">quam (scis nempe) fidem. di nostris vocibus adsunt,</span><span class="linebreak"></span>
<span class="line">sidera et haec te meque vident: tecum aequora,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>tecum</span><span class="linebreak"></span>
</p></section><notes></notes></section>