<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">horror abest, Sicula pressus tellure Typhoeus.</span><span class="linebreak"></span>
<span class="line">hunc profugum et sacras revomentem pectore</span><span class="linebreak"></span>
<span class="line indent2"><span class="br"></span><span class="lineNumber">25</span><span class="br"></span>flammas,</span><span class="linebreak"></span>
<span class="line">ut memorant, prensum ipse comis Neptunus in altum</span><span class="linebreak"></span>
<span class="line">abstulit implicuitque vadis totiensque cruenta</span><span class="linebreak"></span>
<span class="line">mole resurgentem torquentemque anguibus undas</span><span class="linebreak"></span>
<span class="line">Sicanium vehit usque fretum cumque urbibus</span><span class="linebreak"></span>
<span class="line indent2">Aetnam</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>intulit ora premens; trux ille eiectat adesi</span><span class="linebreak"></span>
<span class="line">fundamenta iugi; pariter tunc omnis anhelat</span><span class="linebreak"></span>
<span class="line">Trinacria, iniectam fesso dum pectore molem</span><span class="linebreak"></span>
<span class="line">commovet experiens gemituque reponit inani.</span><span class="linebreak"></span>
</p>
<p class="lineGroup">
<span class="line indent1">Iamque Hyperionius metas maris urget Hiberi</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>currus et evectae prono laxantur habenae</span><span class="linebreak"></span>
<span class="line">aethere, cum palmas Tethys grandaeva sinusque</span><span class="linebreak"></span>
<span class="line">sustulit et rupto sonuit sacer aequore Titan.</span><span class="linebreak"></span>
<span class="line">auxerat hora metus, iam se vertentis Olympi</span><span class="linebreak"></span>
<span class="line">ut faciem raptosque simul montesque locosque</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ex oculis circumque graves videre tenebras.</span><span class="linebreak"></span>
<span class="line">ipsa quies rerum mundique silentia terrent</span><span class="linebreak"></span>
<span class="line">astraque et effusis stellatus crinibus aether.</span><span class="linebreak"></span>
<span class="line">ac velut ignota captus regione viarum</span><span class="linebreak"></span>
<span class="line">noctivagum qui carpit iter non aure quiescit,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>non oculis, noctisque metus niger auget utrimque</span><span class="linebreak"></span>
<span class="line">campus et occurrens umbris maioribus arbor,</span><span class="linebreak"></span>
<span class="line">haud aliter trepidare viri. sed pectora firmans</span><span class="linebreak"></span>
<span class="line">Hagniades “non hanc” inquit “sine numine pinum</span><span class="linebreak"></span>
<span class="line">derigimus, nec me tantum Tritonia cursus</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>erudiit; saepe ipsa manu dignata carinam est.</span><span class="linebreak"></span>
</p></section><notes></notes></section>