<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">spargentemque faces et in omni turre furentem.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ille tibi cultusque deum delubraque genti</span><span class="linebreak"></span>
<span class="line">instituet, cum iam, genitor, lucebis ab omni</span><span class="linebreak"></span>
<span class="line">parte poli; neque enim Tyriis Cynosura carinis</span><span class="linebreak"></span>
<span class="line">certior aut Grais Helice servanda magistris,</span><span class="linebreak"></span>
<span class="line">si<a class="footnoteLink" href="#note_LCL286_4_1" id="target_note_LCL286_4_1"><sup>1</sup></a> tu signa dabis, sed te duce Graecia mittet</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>et Sidon Nilusque rates. nunc nostra serenus</span><span class="linebreak"></span>
<span class="line">orsa iuves, haec ut Latias vox impleat urbes.</span><span class="linebreak"></span>
</p>
<p class="lineGroup">
<span class="line indent1">Haemoniam primis Pelias frenabat ab annis,</span><span class="linebreak"></span>
<span class="line">iam gravis et longus populis metus: illius amnes</span><span class="linebreak"></span>
<span class="line">Ionium quicumque petunt, ille Othryn et Haemum</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>atque imum felix versabat vomere Olympum.</span><span class="linebreak"></span>
<span class="line">sed non ulla quies animo fratrisque paventi</span><span class="linebreak"></span>
<span class="line">progeniem divumque minas; hunc nam fore regi</span><span class="linebreak"></span>
<span class="line">exitio vatesque canunt pecudumque per aras</span><span class="linebreak"></span>
<span class="line">terrifici monitus iterant: super ipsius ingens</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>instat fama viri virtusque haut laeta tyranno.</span><span class="linebreak"></span>
<span class="line">ergo anteire metus iuvenemque extinguere pergit</span><span class="linebreak"></span>
<span class="line">Aesonium letique vias ac tempora versat.</span><span class="linebreak"></span>
<span class="line">sed neque bella videt Graias neque monstra per</span><span class="linebreak"></span>
<span class="line indent2">urbes</span><span class="linebreak"></span>
<span class="line">ulla; Cleonaeo iam tempora clusus hiatu</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Alcides, olim Lernae defensus ab angue</span><span class="linebreak"></span>
<span class="line">Arcas et ambobus iam cornua fracta iuvencis;</span><span class="linebreak"></span>
<span class="line">ira maris vastique placent discrimina ponti.</span><span class="linebreak"></span>
<span class="line">tum iuvenem tranquilla tuens nec fronte timendus</span><span class="linebreak"></span>
<span class="line">occupat et fictis dat vultum et pondera dictis.</span><span class="linebreak"></span>
</p></section><notes><section class="footnotes"><ul><li class="note" id="note_LCL286_4_1"><a class="footnoteCrossrefLink" href="#target_note_LCL286_4_1" title="Click to highlight in text"><sup class="lineRef">1</sup>si <span class="italic">Gronovius</span>: seu <span class="italic">V</span>: sed <span class="italic">Baehrens</span>: seu <span class="italic">V</span>.</a></li><script type="text/javascript">document.getElementById('note_LCL286_4_1').style.display = "none";</script></ul></section></notes></section>