<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">Iuno virum, prior Aeetae ne nuntius adsit.</span><span class="linebreak"></span>
<span class="line">iamque inerat populo mediaeque incognitus urbi,</span><span class="linebreak"></span>
<span class="line">cum comes orsa loqui. “Phoebi genitoris ad aras</span><span class="linebreak"></span>
<span class="line">ventum” ait. “huc adytis iam se de more paternis</span><span class="linebreak"></span>
<span class="line">rex feret; hic proceres audit populosque</span><span class="linebreak"></span>
<span class="line indent2"><span class="br"></span><span class="lineNumber">405</span><span class="br"></span>precantes</span><span class="linebreak"></span>
<span class="line">adloquiis facilis: praesens pater admonet aequi.”</span><span class="linebreak"></span>
</p>
<p class="lineGroup">
<span class="line indent1">Dixerat; ast illi propere monstrata capessunt</span><span class="linebreak"></span>
<span class="line">limina. non aliter, quam si radiantis adirent</span><span class="linebreak"></span>
<span class="line">ora dei verasque aeterni luminis arces,</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>tale iubar per tecta micat. stat ferreus Atlans</span><span class="linebreak"></span>
<span class="line">Oceano genibusque tumens infringitur unda;</span><span class="linebreak"></span>
<span class="line">at medii per terga senis rapit ipse nitentes</span><span class="linebreak"></span>
<span class="line">altus equos curvoque diem subtexit Olympo;</span><span class="linebreak"></span>
<span class="line">pone rota breviore soror densaeque sequuntur</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>Pliades et madidis rorantes crinibus ignes.</span><span class="linebreak"></span>
<span class="line">nec minus hinc varia dux laetus imagine templi</span><span class="linebreak"></span>
<span class="line">ad geminas fert ora fores cunabula gentis</span><span class="linebreak"></span>
<span class="line">Colchidos hic ortusque tuens; ut prima Sesostris</span><span class="linebreak"></span>
<span class="line">intulerit rex bella Getis, ut clade suorum</span><span class="linebreak"></span>
<span class="line">territus hos Thebas patriumque reducat ad</span><span class="linebreak"></span>
<span class="line indent2"><span class="br"></span><span class="lineNumber">420</span><span class="br"></span>amnem,</span><span class="linebreak"></span>
<span class="line">Phasidis hos imponat agris Colchosque vocari</span><span class="linebreak"></span>
<span class="line">imperet: Arsinoen illi tepidaeque requirunt</span><span class="linebreak"></span>
<span class="line">otia laeta Phari pinguemque sine imbribus annum,</span><span class="linebreak"></span>
</p></section><notes></notes></section>