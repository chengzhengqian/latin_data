<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">undat equis floretque viris, nec tollere contra</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>ulla pares animos nomenque capessere bellis</span><span class="linebreak"></span>
<span class="line">ausa manus; sic fata, locos sic ipse fovebam.</span><span class="linebreak"></span>
<span class="line">adcelerat sed summa dies Asiamque labantem</span><span class="linebreak"></span>
<span class="line">linquimus et poscunt iam me sua tempora Grai.</span><span class="linebreak"></span>
<span class="line">inde meae quercus tripodesque animaeque parentum</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>hanc pelago misere manum. via facta per undas</span><span class="linebreak"></span>
<span class="line">perque hiemes, Bellona, tibi. nec vellera tantum</span><span class="linebreak"></span>
<span class="line">indignanda manent propiorque ex virgine rapta</span><span class="linebreak"></span>
<span class="line">ille dolor, sed (nulla magis sententia menti</span><span class="linebreak"></span>
<span class="line">fixa meae) veniet Phrygia iam pastor ab Ida,</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>qui gemitus irasque pares et mutua Grais</span><span class="linebreak"></span>
<span class="line">dona ferat. quae classe dehinc effusa procorum</span><span class="linebreak"></span>
<span class="line">bella! quot ad Troiam flentes hiberna Mycenas!</span><span class="linebreak"></span>
<span class="line">quot proceres natosque deum, quae robora cernes</span><span class="linebreak"></span>
<span class="line">oppetere et magnis Asiam concedere fatis!</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>hinc Danaum de fine sedet gentesque fovebo</span><span class="linebreak"></span>
<span class="line">mox alias. pateant montes silvaeque lacusque</span><span class="linebreak"></span>
<span class="line">cunctaque claustra maris; spes et metus omnibus esto</span><span class="linebreak"></span>
<span class="line">arbiter. ipse locos terrenaque summa movendo</span><span class="linebreak"></span>
<span class="line">experiar, quaenam populis longissima cunctis</span><span class="linebreak"></span>
<span class="line">regna velim linquamque datas ubi certus habenas.”</span><span class="linebreak"></span>
<span class="line"><span class="br"></span><span class="lineNumber">561</span><span class="br"></span>tunc oculos Aegaea refert ad caerula robur</span><span class="linebreak"></span>
<span class="line">Herculeum Ledaeque tuens genus atque ita fatur:</span><span class="linebreak"></span>
<span class="line">“tendite in astra, viri: me primum regia mundo</span><span class="linebreak"></span>
</p></section><notes></notes></section>