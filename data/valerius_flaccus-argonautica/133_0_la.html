<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">verum alios tunc ipsa dolos, alia orsa movebo.”</span><span class="linebreak"></span>
<span class="line">“sint, precor, haec; tua namque mihi comitanda</span><span class="linebreak"></span>
<span class="line indent2">potestas”</span><span class="linebreak"></span>
<span class="line">Pallas ait, “liceat Grais ut reddere terris</span><span class="linebreak"></span>
<span class="line">Aesonium caput et puppem, quam struximus ipsae,</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>iactatam tandem nostro componere caelo.”</span><span class="linebreak"></span>
</p>
<p class="lineGroup">
<span class="line indent1">Talia tunc hominum superi pro laude movebant.</span><span class="linebreak"></span>
<span class="line">tristior at numquam tantove paventibus ulla</span><span class="linebreak"></span>
<span class="line">nox Minyis egesta metu; nil quippe reperto</span><span class="linebreak"></span>
<span class="line">Phaside, nil domitis actum Symplegados undis;</span><span class="linebreak"></span>
<span class="line">cunctaque adhuc, magni veniant dum regis ad urbem,</span><span class="linebreak"></span>
<span class="line"><span class="br"></span><span class="lineNumber">301</span><span class="br"></span>ambigua et dubia rerum pendentia summa.</span><span class="linebreak"></span>
<span class="line">praecipue Aesoniden varios incerta per aestus</span><span class="linebreak"></span>
<span class="line">mens rapit undantem curis ac multa novantem.</span><span class="linebreak"></span>
<span class="line">qualiter ex alta cum Iuppiter arce coruscat,</span><span class="linebreak"></span>
<span class="line">Pliadas ille movens mixtumque sonoribus imbrem</span><span class="linebreak"></span>
<span class="line"><span class="br"></span><span class="lineNumber">306</span><span class="br"></span>horriferamve nivem, canis ubi tollitur omnis</span><span class="linebreak"></span>
<span class="line">campus aquis, aut sanguinei magna ostia belli</span><span class="linebreak"></span>
<span class="line">aut alios duris fatorum gentibus ortus:</span><span class="linebreak"></span>
<span class="line">sic tum diversis hinc atque hinc motibus<a class="footnoteLink" href="#note_LCL286_266_1" id="target_note_LCL286_266_1"><sup>1</sup></a> anceps</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>pectora dux crebro gemitu quatit, optat et almum</span><span class="linebreak"></span>
<span class="line">iam iubar et certi tandem discriminis horas.</span><span class="linebreak"></span>
<span class="line">tunc defixa solo coetuque intenta silenti</span><span class="linebreak"></span>
<span class="line">versus ad ora virum “quod pridem ingentibus ausis</span><span class="linebreak"></span>
<span class="line">optavistis” ait “veterumque quod horruit aetas,</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>adsumus en tantumque fretis enavimus orbem.</span><span class="linebreak"></span>
<span class="line">nec pelagi nos mille viae, nec fama fefellit</span><span class="linebreak"></span>
</p></section><notes><section class="footnotes"><ul><li class="note" id="note_LCL286_266_1"><a class="footnoteCrossrefLink" href="#target_note_LCL286_266_1" title="Click to highlight in text"><sup class="lineRef">1</sup>motibus <span class="italic">Heinsius</span>: molibus <span class="italic">V.</span></a></li><script type="text/javascript">document.getElementById('note_LCL286_266_1').style.display = "none";</script></ul></section></notes></section>