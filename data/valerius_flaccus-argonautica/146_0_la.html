<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">635</span><span class="br"></span>quin age (quid tantae coeunt in proelia gentes?</span><span class="linebreak"></span>
<span class="line">quid tuus Aesonides?) imus nos, protinus imus</span><span class="linebreak"></span>
<span class="line">in nemus auriferum et sumptis decernimus armis?</span><span class="linebreak"></span>
<span class="line">vel tu sola polo tacitis inopina tenebris</span><span class="linebreak"></span>
<span class="line">labere: quantus ibi deus experiere nec illas</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>adstiteris impune trabes. an Martia templa</span><span class="linebreak"></span>
<span class="line">intemeranda minus, tantum mihi lucus et agger</span><span class="linebreak"></span>
<span class="line">quod rudis et sola colimur si gentibus umbra?</span><span class="linebreak"></span>
<span class="line">est amor et rerum cunctis tutela suarum.</span><span class="linebreak"></span>
<span class="line">et tibi, magne pater, terris donaria certant,</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>est honor his etiam suus. at si ego clara Mycenes</span><span class="linebreak"></span>
<span class="line">culmina, virgineas praeder si Cecropis arces,</span><span class="linebreak"></span>
<span class="line">iam coniunx, iam te gemitu lacrimisque tenebit</span><span class="linebreak"></span>
<span class="line">nata querens. metuant ergo nec talia poscant.”<a class="footnoteLink" href="#note_LCL286_292_1" id="target_note_LCL286_292_1"><sup>1</sup></a></span><span class="linebreak"></span>
</p>
<p class="lineGroup">
<span class="line indent1">Non tulit haec animis, quin longa silentia Pallas</span><span class="linebreak"></span>
<span class="line">rumperet inridens strepitumque minasque</span><span class="linebreak"></span>
<span class="line indent2"><span class="br"></span><span class="lineNumber">650</span><span class="br"></span>Gradivi</span><span class="linebreak"></span>
<span class="line">“non tibi Aloidae, quibus haec fera murmura iactes,</span><span class="linebreak"></span>
<span class="line">non Lapithae, sed Pallas” ait; “neque ego aegide</span><span class="linebreak"></span>
<span class="line indent2">digna,</span><span class="linebreak"></span>
<span class="line">nec vocer ulterius proles Iovis, excidat iste</span><span class="linebreak"></span>
<span class="line">ni tibi corde tumor: lituos miser armaque faxo</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>oderis et primis adimam tua nomina bellis.</span><span class="linebreak"></span>
<span class="line">quin simili matrem, demens, gravitate secutus?</span><span class="linebreak"></span>
<span class="line">digna quidem, monstrum superis quae tale creavit.</span><span class="linebreak"></span>
<span class="line">quod tamen adgressae scelus aut quo crimine sontes,</span><span class="linebreak"></span>
<span class="line">si iuvenem, qui iussa sui tam dira tyranni</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>impavidus maria et nondum qui nota subibat,</span><span class="linebreak"></span>
</p></section><notes><section class="footnotes"><ul><li class="note" id="note_LCL286_292_1"><a class="footnoteCrossrefLink" href="#target_note_LCL286_292_1" title="Click to highlight in text"><sup class="lineRef">1</sup>poscant <span class="italic">Ed. Ald.</span>: possint <span class="italic">V.</span></a></li><script type="text/javascript">document.getElementById('note_LCL286_292_1').style.display = "none";</script></ul></section></notes></section>