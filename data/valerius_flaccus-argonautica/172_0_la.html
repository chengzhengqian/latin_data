<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">580</span><span class="br"></span>huc oculos sensusque refert animumque faventem,</span><span class="linebreak"></span>
<span class="line">nunc quo se raperet, nunc quo diversus abiret,</span><span class="linebreak"></span>
<span class="line">ante videns, quotque unus equos, quot funderet arma,</span><span class="linebreak"></span>
<span class="line">errantesque viros quam densis sisteret hastis.</span><span class="linebreak"></span>
<span class="line">quaque iterum tacito sparsit vaga lumina vultu</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>aut fratris quaerens aut pacti coniugis arma,</span><span class="linebreak"></span>
<span class="line">saevus ibi miserae solusque occurrit Iason.</span><span class="linebreak"></span>
<span class="line">tunc his germanam adgreditur, ceu nescia, dictis:</span><span class="linebreak"></span>
<span class="line">“quis, precor, hic, toto iamdudum fervere campo</span><span class="linebreak"></span>
<span class="line">quem tueor quemque ipsa vides? nam te quoque tali</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>attonitam virtute reor.” contra aspera Iuno</span><span class="linebreak"></span>
<span class="line">reddit agens stimulis ac diris fraudibus urget.</span><span class="linebreak"></span>
<span class="line">“ipsum” ait “Aesoniden cernis, soror, aequore tanto</span><span class="linebreak"></span>
<span class="line">debita cognati repetit qui vellera Phrixi,</span><span class="linebreak"></span>
<span class="line">nec nunc laude prior generis nec sanguine quisquam.</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>aspicis, ut Minyas inter proceresque Cytaeos</span><span class="linebreak"></span>
<span class="line">emicet effulgens quantisque insultet acervis;</span><span class="linebreak"></span>
<span class="line">et iam vela dabit, iam litora nostra relinquet,</span><span class="linebreak"></span>
<span class="line">Thessaliae felicis opes dilectaque Phrixo</span><span class="linebreak"></span>
<span class="line">rura petens. eat atque utinam superetque labores!”</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>tantum effata magis campis intendere suadet,</span><span class="linebreak"></span>
<span class="line">dum datur, ardentesque viri percurrere pugnas.</span><span class="linebreak"></span>
</p>
<p class="lineGroup">
<span class="line indent1">At simul hanc dictis, illum dea Marte secundo</span><span class="linebreak"></span>
<span class="line">impulit atque novas egit sub pectora vires.</span><span class="linebreak"></span>
<span class="line">ora sub excelso iamdudum vertice coni</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>saeva micant cursuque ardescit nec tibi, Perse,</span><span class="linebreak"></span>
</p></section><notes></notes></section>