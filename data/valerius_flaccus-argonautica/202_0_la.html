<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">ille virum atque ipsam tunc te, Medea, recusans</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>concutit et tota nitentem cornibus ira</span><span class="linebreak"></span>
<span class="line">portat iners; tandem gravius mugire residens</span><span class="linebreak"></span>
<span class="line">incipit et fesso victus descendere cornu.</span><span class="linebreak"></span>
<span class="line">respicit hinc socios, immania vincula poscens,</span><span class="linebreak"></span>
<span class="line">Aesonides, iamque ora premit trahiturque trahitque,</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>obnixusque genu superat, cogitque trementes</span><span class="linebreak"></span>
<span class="line">sub iuga aena toros. alium dehinc turbida Colchis</span><span class="linebreak"></span>
<span class="line">exarmat lentumque offert timideque minantem,</span><span class="linebreak"></span>
<span class="line">iamque propinquanti noctem implicat; ille fatiscens</span><span class="linebreak"></span>
<span class="line">in caput inque umeros ipsa vi molis et irae</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>proruit; invadit totusque incumbit Iason</span><span class="linebreak"></span>
<span class="line">desuper atque suis defectum flatibus urget.</span><span class="linebreak"></span>
<span class="line">utque dedit vinclis validoque obstrinxit aratro,</span><span class="linebreak"></span>
<span class="line">suscitat ipse genu saevaque agit insuper hasta,</span><span class="linebreak"></span>
<span class="line">non secus a medio quam si telluris hiatu</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>terga recentis equi primumque invasit habenis</span><span class="linebreak"></span>
<span class="line">murmur et in summa Lapithes apparuit Ossa.</span><span class="linebreak"></span>
</p>
<p class="lineGroup">
<span class="line indent1">Ille velut campos Libyes ac pinguia Nili</span><span class="linebreak"></span>
<span class="line">fertilis arva secet, plena sic semina dextra</span><span class="linebreak"></span>
<span class="line">spargere gaudet agris oneratque novalia bello.</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>Martius hic primum ter vomere fusus ab ipso</span><span class="linebreak"></span>
<span class="line">clangor et ex omni sonuerunt cornua sulco;</span><span class="linebreak"></span>
<span class="line">bellatrix tunc gleba quati pariterque creari</span><span class="linebreak"></span>
</p></section><notes></notes></section>