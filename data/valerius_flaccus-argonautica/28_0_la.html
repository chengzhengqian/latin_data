<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">cetera nuda neci medioque in crimine patrem</span><span class="linebreak"></span>
<span class="line">liquerit ac nullis inopem vallaverit armis,</span><span class="linebreak"></span>
<span class="line">ipse procul nunc tuta tenens; ruat omnis in illos</span><span class="linebreak"></span>
<span class="line">quippe furor. nec vana pavet trepidatque futura.</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">700</span><span class="br"></span>Saevit atrox Pelias inimicaque vertice ab alto</span><span class="linebreak"></span>
<span class="line">vela videt nec qua se ardens effundere possit.</span><span class="linebreak"></span>
<span class="line">nil animi, nil regna iuvant; fremit obice ponti</span><span class="linebreak"></span>
<span class="line">clausa cohors telisque salum facibusque coruscat.</span><span class="linebreak"></span>
<span class="line">haut secus, aerisona volucer cum Daedalus Ida<a class="footnoteLink" href="#note_LCL286_60_9_7_6_1" id="target_note_LCL286_60_9_7_6_1"><sup>1</sup></a></span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>prosiluit iuxtaque comes brevioribus alis,</span><span class="linebreak"></span>
<span class="line">nube nova linquente domos, Minoia frustra</span><span class="linebreak"></span>
<span class="line">infremuit manus et visu lassatur inani</span><span class="linebreak"></span>
<span class="line">omnis eques plenisque redit Gortyna pharetris.</span><span class="linebreak"></span>
<span class="line">quin etiam in thalamis primoque in limine Acasti</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>fusus humo iuvenis gressus et inania signa</span><span class="linebreak"></span>
<span class="line">ore premit sparsisque legens vestigia canis</span><span class="linebreak"></span>
<span class="line">“te quoque iam maesti forsan genitoris imago,</span><span class="linebreak"></span>
<span class="line">nate,” ait “et luctus subeunt suspiria nostri,</span><span class="linebreak"></span>
<span class="line">iamque dolos circumque trucis discrimina leti</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>mille vides. qua te, infelix, quibus insequar oris?</span><span class="linebreak"></span>
<span class="line">non Scythicas ferus ille domos nec ad ostia Ponti</span><span class="linebreak"></span>
<span class="line">tendit iter, falsae sed captum laudis amore</span><span class="linebreak"></span>
<span class="line">te, puer, in nostrae durus tormenta senectae</span><span class="linebreak"></span>
<span class="line">nunc lacerat. celsis an si freta puppibus essent</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>pervia, non ultro iuvenes classemque dedissem?</span><span class="linebreak"></span>
</p></section><notes></notes></section>