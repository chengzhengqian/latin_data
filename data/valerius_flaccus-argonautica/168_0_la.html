<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">adfatusque mali dulcisque labantibus error</span><span class="linebreak"></span>
<span class="line"><span class="br"></span><span class="lineNumber">474</span><span class="br"></span>et metus et demens alieni cura pericli.</span><span class="linebreak"></span>
<span class="line">“omne” ait “imperium natorumque arma meorum</span><span class="linebreak"></span>
<span class="line">cuncta dedi; quascumque libet nunc concute mentes.”</span><span class="linebreak"></span>
</p>
<p class="lineGroup">
<span class="line indent1">Cingitur arcanis Saturnia laeta venenis,</span><span class="linebreak"></span>
<span class="line">atque hinc virgineae venit ad penetralia sedis</span><span class="linebreak"></span>
<span class="line">Chalciopen imitata sono formaque sororem.</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>fulsit ab invita lumen<a class="footnoteLink" href="#note_LCL286_336_1" id="target_note_LCL286_336_1"><sup>1</sup></a> procul, et pavor artus</span><span class="linebreak"></span>
<span class="line">protinus atque ingens Aeetida perculit horror.</span><span class="linebreak"></span>
<span class="line">“ergo nec ignotis Minyas huc fluctibus” inquit</span><span class="linebreak"></span>
<span class="line">“advenisse, soror, nec nostro sola parenti</span><span class="linebreak"></span>
<span class="line">scis socias iunxisse manus? at cetera muros</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>turba tenet fruiturque virum caelestibus armis,</span><span class="linebreak"></span>
<span class="line">tu thalamis ignava sedes, tu sola paterna</span><span class="linebreak"></span>
<span class="line">fixa domo? tales quando tibi cernere reges?”</span><span class="linebreak"></span>
<span class="line">illa nihil contra, nec enim dea passa manumque</span><span class="linebreak"></span>
<span class="line">implicat et rapidis mirantem passibus aufert.</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>ducitur infelix ad moenia summa futuri</span><span class="linebreak"></span>
<span class="line">nescia virgo mali et falsae commissa sorori;</span><span class="linebreak"></span>
<span class="line">lilia per vernos lucent velut alba colores</span><span class="linebreak"></span>
<span class="line">praecipue, quis vita brevis totusque parumper</span><span class="linebreak"></span>
<span class="line">floret honor fuscis et iam notus imminet alis.</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>hanc residens altis Hecate Perseia lucis</span><span class="linebreak"></span>
<span class="line">flebat et has imo referebat pectore voces:</span><span class="linebreak"></span>
<span class="line">“deseris heu nostrum nemus aequalesque catervas,</span><span class="linebreak"></span>
<span class="line">a misera, ut Graias haut sponte vageris ad urbes!</span><span class="linebreak"></span>
<span class="line">non iniussa tamen; neque te, mea cura, relinquam.</span><span class="linebreak"></span>
</p></section><notes><section class="footnotes"><ul><li class="note" id="note_LCL286_336_1"><a class="footnoteCrossrefLink" href="#target_note_LCL286_336_1" title="Click to highlight in text"><sup class="lineRef">1</sup>lumen <span class="italic">Pius</span>: numen <span class="italic">V</span>.</a></li><script type="text/javascript">document.getElementById('note_LCL286_336_1').style.display = "none";</script></ul></section></notes></section>