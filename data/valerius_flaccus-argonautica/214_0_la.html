<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">ad seras, siquando, dapes, quas carus Iason</span><span class="linebreak"></span>
<span class="line">ipse dabat, iam nubiferam transire Carambin</span><span class="linebreak"></span>
<span class="line">significans, iam regna Lyci, totiensque gementem</span><span class="linebreak"></span>
<span class="line"><span class="br"></span><span class="lineNumber">216</span><span class="br"></span>fallit ad Haemonios hortatus surgere montes.</span><span class="linebreak"></span>
</p>
<p class="lineGroup">
<span class="line indent1">Insula Sarmaticae Peuce stat nomine nymphae,</span><span class="linebreak"></span>
<span class="line">torvus ubi et ripa semper metuendus utraque</span><span class="linebreak"></span>
<span class="line">in freta per saevos Hister descendit alumnos;</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>solvere in hoc tandem resides dux litore curas,</span><span class="linebreak"></span>
<span class="line">ac primum socios ausus sua pacta docere</span><span class="linebreak"></span>
<span class="line">promissamque fidem thalami foedusque iugale;</span><span class="linebreak"></span>
<span class="line">ultro omnes laeti instigant meritamque fatentur.</span><span class="linebreak"></span>
<span class="line">ipse autem invitae iam Pallados erigere aras</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>incipit Idaliae numen nec spernere divae,</span><span class="linebreak"></span>
<span class="line">praecipueque sui, siquando, in tempore pulcher</span><span class="linebreak"></span>
<span class="line">coniugii Minyas numquam magis eminet inter;</span><span class="linebreak"></span>
<span class="line">qualis sanguineo victor Gradivus ab Hebro</span><span class="linebreak"></span>
<span class="line">Idalium furto subit aut dilecta Cythera;</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>seu cum caelestes Alcidae invisere mensas</span><span class="linebreak"></span>
<span class="line">iam vacat et fessum Iunonia sustinet Hebe.</span><span class="linebreak"></span>
<span class="line">adfuit unanimis Venus, hortatorque Cupido</span><span class="linebreak"></span>
<span class="line">suscitat adfixam maestis Aeetida curis;</span><span class="linebreak"></span>
<span class="line">ipsa suas illi croceo subtegmine vestes</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>induit, ipsa suam duplicem Cytherea coronam</span><span class="linebreak"></span>
<span class="line">donat et arsuras alia cum virgine gemmas.</span><span class="linebreak"></span>
<span class="line">tum novus implevit vultus honor, ac sua flavis</span><span class="linebreak"></span>
<span class="line">reddita cura comis, graditurque oblita malorum.</span><span class="linebreak"></span>
<span class="line">sic ubi Mygdonios planctus sacer abluit Almo,</span><span class="linebreak"></span>
</p></section><notes></notes></section>