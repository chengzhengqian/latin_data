<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">miscuit, et mediis vox exaudita tenebris:</span><span class="linebreak"></span>
<span class="line">“iam satis huc pepulisse deas; cur tenditis ultra</span><span class="linebreak"></span>
<span class="line">in famulas saevire Iovis, quas, fulmina quamquam</span><span class="linebreak"></span>
<span class="line"><span class="br"></span><span class="lineNumber">521</span><span class="br"></span>aegidaque ille gerens, magnas sibi legit in iras?</span><span class="linebreak"></span>
<span class="line">nunc quoque Agenoreis idem decedere tectis</span><span class="linebreak"></span>
<span class="line">imperat; adgnoscunt monitus iussaeque recedunt.</span><span class="linebreak"></span>
<span class="line">mox tamen et vobis similis fuga, cum premet arcus</span><span class="linebreak"></span>
<span class="line">letifer. Harpyiae numquam nova pabula quaerent,</span><span class="linebreak"></span>
<span class="line"><span class="br"></span><span class="lineNumber">526</span><span class="br"></span>donec erunt divum meritae mortalibus irae.”</span><span class="linebreak"></span>
<span class="line">haesit uterque polo dubiisque elanguit alis;</span><span class="linebreak"></span>
<span class="line">mox abit et sociae victor petit agmina pubis.</span><span class="linebreak"></span>
</p>
<p class="lineGroup">
<span class="line indent1">Interea Minyae pulsa lue prima Tonanti</span><span class="linebreak"></span>
<span class="line">sacra novant; tum vina toris epulasque reponunt.</span><span class="linebreak"></span>
<span class="line"><span class="br"></span><span class="lineNumber">531</span><span class="br"></span>ipse inter medios ceu dulcis imagine somni</span><span class="linebreak"></span>
<span class="line">laetus ad oblitae Cereris suspirat honores;</span><span class="linebreak"></span>
<span class="line">agnoscit Bacchi latices, agnoscit et undam</span><span class="linebreak"></span>
<span class="line">et nova non pavidae miratur gaudia mensae.</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>hunc ubi reclinem stratis et pace fruentem</span><span class="linebreak"></span>
<span class="line">aspicit et longae ducentem oblivia poenae,</span><span class="linebreak"></span>
<span class="line">talibus appellat supplexque ita fatur Iason:</span><span class="linebreak"></span>
<span class="line">“vota, senex, perfecta tibi; nunc me quoque curis</span><span class="linebreak"></span>
<span class="line">eripe et ad nostros animum converte labores.</span><span class="linebreak"></span>
<span class="line">omnis adhuc sors laeta quidem, nec numine vano</span><span class="linebreak"></span>
<span class="line">(siqua fides curae superum) tantum aequor adorti</span><span class="linebreak"></span>
<span class="line">tendimus; ipsa mihi puppem Iovis optima proles</span><span class="linebreak"></span>
<span class="line"><span class="br"></span><span class="lineNumber">543</span><span class="br"></span>instituit, dedit et socios Saturnia reges.</span><span class="linebreak"></span>
<span class="line">fidere mens sed nostra nequit, quantumque propinquat</span><span class="linebreak"></span>
</p></section><notes></notes></section>