<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2">
<p class="lineGroup">
<span class="line indent1">Filia prima trucis vocem mirata tyranni</span><span class="linebreak"></span>
<span class="line">haesit et ad iuvenem pallentia rettulit ora</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>contremuitque metu, ne nescius audeat hospes</span><span class="linebreak"></span>
<span class="line">seque miser ne posse putet. perstrinxerat horror</span><span class="linebreak"></span>
<span class="line">ipsum etiam et maesta stabat defixus in ira.</span><span class="linebreak"></span>
<span class="line">non ita Tyrrhenus stupet Ioniusque magister,</span><span class="linebreak"></span>
<span class="line">qui iam te, Tiberine, tuens clarumque serena</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>arce pharon praeceps subito nusquam ostia, nusquam</span><span class="linebreak"></span>
<span class="line">Ausoniam videt, at saevas accedere Syrtes.</span><span class="linebreak"></span>
<span class="line">tum tamen, infando quae det responsa tyranno,</span><span class="linebreak"></span>
<span class="line">colligit et tandem obtutu consurgit ab alto.</span><span class="linebreak"></span>
<span class="line"> “non” ait “hos reditus, non hanc, Aeeta, dedisti</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>spem Minyis, cum prima tuis pro moenibus arma</span><span class="linebreak"></span>
<span class="line">induimus. quo versa fides? quos vestra volutant</span><span class="linebreak"></span>
<span class="line">iussa dolos? alium hic Pelian, alia aequora cerno.</span><span class="linebreak"></span>
<span class="line">quin agite hoc omnes odiisque urgete tyranni</span><span class="linebreak"></span>
<span class="line">imperiisque caput; numquam mihi dextera nec spes</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>defuerit; mos iussa pati nec cedere duris.</span><span class="linebreak"></span>
<span class="line">unum oro, seu me illa suis seges obruet hastis,</span><span class="linebreak"></span>
<span class="line">hauriet adverso seu crastinus ignis hiatu,</span><span class="linebreak"></span>
<span class="line">nuntius hinc saevas Peliae mittatur ad aures,</span><span class="linebreak"></span>
<span class="line">hic periisse viros, et me, si vestra fuisset</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>ulla fides, reducem patriae potuisse referri.”</span><span class="linebreak"></span>
</p>
<p class="lineGroup">
<span class="line indent1">Talibus attonitos dictis natamque patremque</span><span class="linebreak"></span>
<span class="line">linquit et infida praeceps prorumpit ab aula.</span><span class="linebreak"></span>
<span class="line">at trepida et medios inter deserta parentes</span><span class="linebreak"></span>
<span class="line">virgo silet, nec fixa solo servare parumper</span><span class="linebreak"></span>
</p></section><notes></notes></section>