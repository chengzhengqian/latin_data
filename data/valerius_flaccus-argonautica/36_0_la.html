<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2">
<h2><span class="ac">Liber Secundus</span></h2>
<p class="lineGroup">
<span class="line"><span class="sc">Interea</span> scelerum luctusque ignarus Iason</span><span class="linebreak"></span>
<span class="line">alta secat; neque enim patrios cognoscere casus</span><span class="linebreak"></span>
<span class="line">Iuno sinit, mediis ardens ne flectat ab undis</span><span class="linebreak"></span>
<span class="line">ac temere in Pelian et adhuc obstantia regis</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>fata ruat placitosque deis ne deserat actus.</span><span class="linebreak"></span>
</p>
<p class="lineGroup">
<span class="line indent1">Iamque fretis summas aequatum Pelion ornos</span><span class="linebreak"></span>
<span class="line">templaque Tisaeae mergunt obliqua Dianae;</span><span class="linebreak"></span>
<span class="line">iam Sciathos subsedit aquis, iam longa recessit</span><span class="linebreak"></span>
<span class="line">Sepias; attollit tondentes pabula Magnes</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>campus equos; vidisse putant Dolopeia busta</span><span class="linebreak"></span>
<span class="line">intrantemque Amyron curvas quaesita per oras</span><span class="linebreak"></span>
<span class="line">aequora, flumineo cuius redeuntia vento</span><span class="linebreak"></span>
<span class="line">vela legunt, remis insurgitur; inde salutant</span><span class="linebreak"></span>
<span class="line">Eurymenas; recipit velumque fretumque reversus</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>auster et in nubem Minyis repetentibus altum</span><span class="linebreak"></span>
<span class="line">Ossa redit. metus ecce deum damnataque bello</span><span class="linebreak"></span>
<span class="line">Pallene, circumque vident immania monstra</span><span class="linebreak"></span>
<span class="line">terrigenum caelo quondam adversata gigantum,</span><span class="linebreak"></span>
<span class="line">quos scopulis trabibusque parens miserata iugisque</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>induit et versos extruxit in aethera montes.</span><span class="linebreak"></span>
<span class="line">quisque suas in rupe minas pugnamque metusque</span><span class="linebreak"></span>
<span class="line">servat adhuc; quatit ipse hiemes et torquet ab alto</span><span class="linebreak"></span>
<span class="line">fulmina crebra pater; scopulis sed maximus illis</span><span class="linebreak"></span>
</p></section><notes><section class="footnotes"><ul><li class="note" id="note_LCL286_72_1"><a class="footnoteCrossrefLink" href="#target_note_LCL286_72_1" title="Click to highlight in text"><sup class="lineRef">1</sup>quot . . . monstra <span class="italic">Postgate</span>: quo . . . monstrat <span class="italic">V</span>.</a></li><script type="text/javascript">document.getElementById('note_LCL286_72_1').style.display = "none";</script></ul></section></notes></section>