<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">“solus et hos montes desertaque lustra tenebis,</span><span class="linebreak"></span>
<span class="line">care puer, nec res ultra mirabere nostras?”</span><span class="linebreak"></span>
<span class="line">haec fatus relegitque vias et vallibus exit</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>incertus, quid Iuno ferat, quas apparet iras.</span><span class="linebreak"></span>
<span class="line">nec minus et socios cernit procul aequore ferri</span><span class="linebreak"></span>
<span class="line">praecipites tacitumque pudet potuisse relinqui.</span><span class="linebreak"></span>
<span class="line">Iamque iter ad Teucros atque hospita moenia</span><span class="linebreak"></span>
<span class="line indent2">Troiae</span><span class="linebreak"></span>
<span class="line">flexerat Iliaci repetens promissa tyranni;</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>cum maesto Latona simul Dianaque vultu</span><span class="linebreak"></span>
<span class="line">ante Iovem stetit et supplex sic fatur Apollo:</span><span class="linebreak"></span>
<span class="line">“in quem alium Alciden, in quae iam tempora differs</span><span class="linebreak"></span>
<span class="line">Caucaseum, rex magne, senem? nullumne malorum</span><span class="linebreak"></span>
<span class="line">finem adeo poenaeque dabis? te cuncta precatur</span><span class="linebreak"></span>
<span class="line">gens hominum atque ipsi iam te, pater optime,</span><span class="linebreak"></span>
<span class="line indent2"><span class="br"></span><span class="lineNumber">65</span><span class="br"></span>montes</span><span class="linebreak"></span>
<span class="line">fessaque cum silvis orant iuga. sat tibi furtum</span><span class="linebreak"></span>
<span class="line">ignis et aetheriae defensa silentia mensae.”</span><span class="linebreak"></span>
<span class="line">dixit ubi, e scopulis media inter pabula diri</span><span class="linebreak"></span>
<span class="line">vulturis ipse etiam gemitu maestaque fatigat</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>voce Iovem saevis relevans ambusta pruinis</span><span class="linebreak"></span>
<span class="line">lumina; congeminant amnes rupesque fragorem</span><span class="linebreak"></span>
<span class="line">Caucaseae; stupet ipse dei clamoribus ales.</span><span class="linebreak"></span>
<span class="line">tunc etiam superas Acheronte auditus ad arces</span><span class="linebreak"></span>
<span class="line">Iapetus; gravis orantem procul arcet Erinys</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>respiciens celsi legem Iovis. ille dearum</span><span class="linebreak"></span>
<span class="line">fletibus et magno Phoebi commotus honore</span><span class="linebreak"></span>
<span class="line">velocem roseis demittit nubibus Irim.</span><span class="linebreak"></span>
</p></section><notes></notes></section>