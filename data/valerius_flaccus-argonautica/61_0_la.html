<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">cum tales intrasse duces, tot robora cerno.</span><span class="linebreak"></span>
<span class="line">nam licet hinc saevas tellus alat horrida gentes</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>meque fremens tumido circumfluat ore Propontis,</span><span class="linebreak"></span>
<span class="line">vestra fides ritusque pares et mitia cultu</span><span class="linebreak"></span>
<span class="line">his etiam mihi corda locis; procul effera virtus</span><span class="linebreak"></span>
<span class="line">Bebrycis et Scythici procul inclementia sacri.”</span><span class="linebreak"></span>
<span class="line">sic memorat laetosque rapit, simul hospita pandi</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>tecta iubet templisque sacros largitur honores.</span><span class="linebreak"></span>
<span class="line">stant gemmis auroque tori mensaeque paratu</span><span class="linebreak"></span>
<span class="line">regifico centumque pares primaeva ministri</span><span class="linebreak"></span>
<span class="line">corpora; pars epulas manibus, pars aurea gestant</span><span class="linebreak"></span>
<span class="line">pocula bellorum casus expressa recentum.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>atque ea prima duci porgens carchesia Graio</span><span class="linebreak"></span>
<span class="line">Cyzicus “hic portus” inquit “mihi territat hostis,</span><span class="linebreak"></span>
<span class="line">has acies sub nocte refert, haec versa Pelasgum</span><span class="linebreak"></span>
<span class="line">terga vides, meus hic ratibus qui pascitur ignis.”</span><span class="linebreak"></span>
<span class="line">subicit Aesonides “utinam nunc ira Pelasgos</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>adferat et solitis temptet concurrere furtis</span><span class="linebreak"></span>
<span class="line">cunctaque se ratibus fundat manus: arma videbis</span><span class="linebreak"></span>
<span class="line">hospita nec post hanc ultra tibi proelia noctem.”</span><span class="linebreak"></span>
<span class="line">sic ait hasque inter variis nox plurima dictis</span><span class="linebreak"></span>
<span class="line">rapta vices nec non simili lux postera tractu.</span><span class="linebreak"></span>
</p>
</section><notes></notes></section>