<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">ultimaque adgnoscunt Argoi cornua mali.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>tum vero clamorem omnes inimicaque tollunt</span><span class="linebreak"></span>
<span class="line">gaudia, tum gravior remis fragor, ut procul Argo</span><span class="linebreak"></span>
<span class="line">visa viris, unamque petunt rostra omnia puppem.</span><span class="linebreak"></span>
<span class="line">princeps navalem nodosi roboris uncum</span><span class="linebreak"></span>
<span class="line">arripit et longa Styrus prospectat ab unda,</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>coniugio atque iterum sponsae flammatus amore.</span><span class="linebreak"></span>
<span class="line">iamque alii clipeos et tela trabalia dextris</span><span class="linebreak"></span>
<span class="line">expediunt, armant alii picis unguine flammas.</span><span class="linebreak"></span>
<span class="line">impatiens tremit hasta morae, nec longius inter,</span><span class="linebreak"></span>
<span class="line">quam quod tela vetet, superest mare. vocibus</span><span class="linebreak"></span>
<span class="line indent2">urgent</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>interea et pedibus pulsant tabulata frementes.</span><span class="linebreak"></span>
</p>
<p class="lineGroup">
<span class="line indent1">Cum subitas videre rates vibrataque flammis</span><span class="linebreak"></span>
<span class="line">aequora, non una Minyae formidine surgunt,</span><span class="linebreak"></span>
<span class="line">primus et in puppem deserta virgine ductor</span><span class="linebreak"></span>
<span class="line">prosilit et summa galeam rapit altus ab hasta,</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>ense simul clipeoque micat; nec cetera pubes</span><span class="linebreak"></span>
<span class="line">segnius adreptis in litore constitit armis.</span><span class="linebreak"></span>
<span class="line">at tibi quae scelerum facies, Medea, tuorum?</span><span class="linebreak"></span>
<span class="line">quisve pudor Colchos iterum fratremque videnti</span><span class="linebreak"></span>
<span class="line">quidquid et abscisum vasto iam tuta profundo</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>credideras? ergo infausto sese occulit antro,</span><span class="linebreak"></span>
<span class="line">non aliud quam certa mori, seu carus Iason</span><span class="linebreak"></span>
<span class="line">seu frater Graia victus cecidisset ab hasta.</span><span class="linebreak"></span>
</p>
<p class="lineGroup">
<span class="line indent1">Haud ita sed summo segnis sedet aethere Iuno</span><span class="linebreak"></span>
<span class="line">aut sinit extrema Minyas decernere pugna,</span><span class="linebreak"></span>
<span class="line">nec numero quoniam Colchis nec puppibus aequos.</span><span class="linebreak"></span>
</p></section><notes></notes></section>