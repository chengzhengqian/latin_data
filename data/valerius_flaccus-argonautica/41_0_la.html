<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">adfore iam luxu turpique cupidine captos</span><span class="linebreak"></span>
<span class="line">fare viros carasque toris inducere Thressas.</span><span class="linebreak"></span>
<span class="line">haec tibi principia, hinc rabidas dolor undique matres</span><span class="linebreak"></span>
<span class="line">instimulet: mox ipsa adero ducamque paratas.”</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">135</span><span class="br"></span>Illa abit et mediam gaudens defertur in urbem;</span><span class="linebreak"></span>
<span class="line">et primam Eurynomen ad proxima limina Codri</span><span class="linebreak"></span>
<span class="line">occupat exesam curis castumque cubile</span><span class="linebreak"></span>
<span class="line">servantem: manet illa viro famulasque fatigat</span><span class="linebreak"></span>
<span class="line">velleribus,<a class="footnoteLink" href="#note_LCL286_82_1" id="target_note_LCL286_82_1"><sup>1</sup></a> tardi reputant quae tempora belli</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>ante torum et longo mulcent insomnia penso.</span><span class="linebreak"></span>
<span class="line">huic dea cum lacrimis et nota veste Neaerae</span><span class="linebreak"></span>
<span class="line">icta genas “utinam non hic tibi nuntius essem,</span><span class="linebreak"></span>
<span class="line">o soror, aut nostros” inquit “prius unda dolores</span><span class="linebreak"></span>
<span class="line">obruat, in tali quoniam tibi tempore coniunx</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>sic meritae, votis quem tu fletuque requiris,</span><span class="linebreak"></span>
<span class="line">heu furit et captae indigno famulatur amore.</span><span class="linebreak"></span>
<span class="line">iamque aderunt thalamisque tuis Threissa propinquat</span><span class="linebreak"></span>
<span class="line">non forma, non arte colus, non laude pudoris</span><span class="linebreak"></span>
<span class="line">par tibi; nec magni proles praeclara Dorycli,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>picta manus ustoque placet sed barbara mento.</span><span class="linebreak"></span>
<span class="line">ac tamen hos aliis forsan solabere casus</span><span class="linebreak"></span>
<span class="line">tu thalamis fatoque leges meliore penates;</span><span class="linebreak"></span>
<span class="line">me tua matris egens damnataque paelice proles</span><span class="linebreak"></span>
<span class="line">exanimat, quam iam miseros transversa tuentem</span><span class="linebreak"></span>
</p></section><notes><section class="footnotes"><ul><li class="note" id="note_LCL286_82_1"><a class="footnoteCrossrefLink" href="#target_note_LCL286_82_1" title="Click to highlight in text"><sup class="lineRef">1</sup>velleribus <span class="italic">Edd.</span>: litoribus <span class="italic">V</span>.</a></li><script type="text/javascript">document.getElementById('note_LCL286_82_1').style.display = "none";</script></ul></section></notes></section>