<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">745</span><span class="br"></span>pergit! mox Scythiae spoliis nuribusque superbus</span><span class="linebreak"></span>
<span class="line">adveniet; cuperem ipse graves tum rumpere terras.</span><span class="linebreak"></span>
<span class="line">sed tibi triste nefas fraternaque turbidus arma</span><span class="linebreak"></span>
<span class="line">rex parat et saevos irarum concipit ignes.</span><span class="linebreak"></span>
<span class="line">quin rapis hanc animam et tremulos<a class="footnoteLink" href="#note_LCL286_60_1" id="target_note_LCL286_60_1"><sup>1</sup></a> citus effugis</span><span class="linebreak"></span>
<span class="line indent2">artus?</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>i, meus es, iam te in lucos pia turba silentum</span><span class="linebreak"></span>
<span class="line">secretisque ciet volitans pater Aeolus arvis.”</span><span class="linebreak"></span>
</p>
<p class="lineGroup">
<span class="line indent1">Horruit interea famulum clamore supremo</span><span class="linebreak"></span>
<span class="line">maesta domus, regemque fragor per moenia differt</span><span class="linebreak"></span>
<span class="line">mille ciere manus et iam dare iussa vocatis.</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>flagrantes aras vestemque nemusque sacerdos</span><span class="linebreak"></span>
<span class="line">praecipitat, subitisque pavens circumspicit Aeson,</span><span class="linebreak"></span>
<span class="line">quid moveat. quasi multa leo cunctatur in arta</span><span class="linebreak"></span>
<span class="line">mole virum rictuque genas et lumina pressit:</span><span class="linebreak"></span>
<span class="line">sic curae subiere ducem, ferrumne capessat</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>imbelle atque aevi senior gestamina primi</span><span class="linebreak"></span>
<span class="line">an patres regnique acuat mutabile vulgus.</span><span class="linebreak"></span>
<span class="line">contra effusa manus haerensque in pectore coniunx</span><span class="linebreak"></span>
<span class="line">“me quoque” ait “casus comitem quicumque</span><span class="linebreak"></span>
<span class="line indent2">propinquat</span><span class="linebreak"></span>
<span class="line">accipies, nec fata traham natumque videbo</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>te sine, sat caeli patiens, cum prima per altum</span><span class="linebreak"></span>
<span class="line">vela dedit, potui quae tantum ferre dolorem.”</span><span class="linebreak"></span>
<span class="line">talia per lacrimas. et iam circumspicit Aeson,</span><span class="linebreak"></span>
</p></section><notes><section class="footnotes"><ul><li class="note" id="note_LCL286_60_1"><a class="footnoteCrossrefLink" href="#target_note_LCL286_60_1" title="Click to highlight in text"><sup class="lineRef">1</sup>tremulos <span class="italic">Thilo</span>: famulos <span class="italic">V</span>.</a></li><script type="text/javascript">document.getElementById('note_LCL286_60_1').style.display = "none";</script></ul></section></notes></section>