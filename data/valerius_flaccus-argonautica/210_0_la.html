<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">vellera, nulla tua fulgentia dona sub umbra.</span><span class="linebreak"></span>
<span class="line">cede adeo inque aliis senium nunc digere lucis</span><span class="linebreak"></span>
<span class="line">immemor, oro, mei: nec me tua sibila toto</span><span class="linebreak"></span>
<span class="line">exagitent infesta mari. sed tu quoque cunctas,</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>Aesonide, dimitte moras, atque effuge raptis</span><span class="linebreak"></span>
<span class="line">velleribus. patrios extinxi noxia tauros;</span><span class="linebreak"></span>
<span class="line">terrigenas in fata dedi; fusum ecce draconis</span><span class="linebreak"></span>
<span class="line">corpus habes, iamque omne nefas, iam, spero, peregi”</span><span class="linebreak"></span>
<span class="line">quaerenti tunc deinde viam, qua se arduus heros</span><span class="linebreak"></span>
<span class="line">ferret ad aurigerae caput arboris, “eia, per</span><span class="linebreak"></span>
<span class="line indent2"><span class="br"></span><span class="lineNumber">110</span><span class="br"></span>ipsum</span><span class="linebreak"></span>
<span class="line">scande age et adverso gressus” ait “imprime</span><span class="linebreak"></span>
<span class="line indent2">dorso.”</span><span class="linebreak"></span>
<span class="line">nec mora fit; dictis fidens Cretheia proles</span><span class="linebreak"></span>
<span class="line">calcat et, aeriam quamvis, perfertur ad ornum,</span><span class="linebreak"></span>
<span class="line">cuius adhuc rutilam servabant brachia pellem,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>nubibus accensis similem aut cum veste recincta</span><span class="linebreak"></span>
<span class="line">labitur ardenti Thaumantias obvia Phoebo.</span><span class="linebreak"></span>
<span class="line">corripit optatum decus extremumque laborem</span><span class="linebreak"></span>
<span class="line">Aesonides, longosque sibi gestata per annos</span><span class="linebreak"></span>
<span class="line">Phrixeae monumenta fugae vix reddidit arbor</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>cum gemitu tristesque super coiere tenebrae.</span><span class="linebreak"></span>
<span class="line">egressi relegunt campos et fluminis ora</span><span class="linebreak"></span>
<span class="line">summa petunt; micat omnis ager, villisque</span><span class="linebreak"></span>
<span class="line indent2">comantem</span><span class="linebreak"></span>
<span class="line">sidereis totos pellem nunc fundit in artus,</span><span class="linebreak"></span>
<span class="line">nunc in colla refert, nunc implicat ille sinistrae.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>talis ab Inachiis Nemeae Tirynthius antris</span><span class="linebreak"></span>
<span class="line">ibat, adhuc aptans umeris capitique leonem.</span><span class="linebreak"></span>
<span class="line">ut vero sociis, qui tunc praedicta tenebant</span><span class="linebreak"></span>
<span class="line">ostia, per longas apparuit aureus umbras,</span><span class="linebreak"></span>
<span class="line">clamor ab Haemonio surgit grege; se quoque</span><span class="linebreak"></span>
<span class="line indent2">gaudens</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>promovet ad primas iuveni ratis obvia ripas.</span><span class="linebreak"></span>
</p></section><notes></notes></section>