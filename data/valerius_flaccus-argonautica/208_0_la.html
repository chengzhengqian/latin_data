<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">experiar quascumque vias, modo nequis abactam</span><span class="linebreak"></span>
<span class="line">huc referat me forte dies oculisque parentis</span><span class="linebreak"></span>
<span class="line">ingerar; hoc superos, hoc te quoque deprecor,</span><span class="linebreak"></span>
<span class="line indent2">hospes”</span><span class="linebreak"></span>
</p>
<p class="lineGroup">
<span class="line indent1">Haec ait atque furens rapido per devia passu</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>tollitur; ille haeret comes et miseratur euntem,</span><span class="linebreak"></span>
<span class="line">cum subito ingentem media inter nubila flammam</span><span class="linebreak"></span>
<span class="line">conspicit et saeva vibrantes luce tenebras. “quis rubor iste poli? quod tam lugubre refulsit</span><span class="linebreak"></span>
<span class="line">sidus?” ait; reddit trepido cui talia virgo:</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>“ipsius en oculos et lumina torva draconis</span><span class="linebreak"></span>
<span class="line">aspicis: ille suis haec vibrat fulgura cristis,</span><span class="linebreak"></span>
<span class="line">meque pavens contra solam videt ac vocat ultro,</span><span class="linebreak"></span>
<span class="line">ceu solet, et blanda poscit me pabula lingua.</span><span class="linebreak"></span>
<span class="line">dic age nunc, utrum vigilanti hostemque videnti</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>exuvias auferre velis, an lumina somno</span><span class="linebreak"></span>
<span class="line">mergimus et domitum potius tibi tradimus anguem?”</span><span class="linebreak"></span>
<span class="line">ille silet; tanta subiit vi virginis horror.</span><span class="linebreak"></span>
</p>
<p class="lineGroup">
<span class="line indent1">Iamque manus Colchis vimenque<a class="footnoteLink" href="#note_LCL286_416_1" id="target_note_LCL286_416_1"><sup>1</sup></a> intenderat</span><span class="linebreak"></span>
<span class="line indent2">astris,</span><span class="linebreak"></span>
<span class="line">carmina barbarico fundens pede, teque ciebat,</span><span class="linebreak"></span>
<span class="line">Somne pater. “Somne omnipotens, te Colchis ab</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>omni</span><span class="linebreak"></span>
<span class="line">orbe voco inque unum iubeo nunc ire draconem,</span><span class="linebreak"></span>
<span class="line">quae freta saepe tuo domui, quae nubila cornu</span><span class="linebreak"></span>
<span class="line">fulminaque et toto quicquid micat aethere; sed</span><span class="linebreak"></span>
<span class="line indent2">nunc,</span><span class="linebreak"></span>
<span class="line">nunc age maior ades fratrique simillime Leto.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>te quoque, Phrixeae pecudis fidissime custos,</span><span class="linebreak"></span>
</p></section><notes><section class="footnotes"><ul><li class="note" id="note_LCL286_416_1"><a class="footnoteCrossrefLink" href="#target_note_LCL286_416_1" title="Click to highlight in text"><sup class="lineRef">1</sup>vimen <span class="italic">Koestlin</span>: crinem <span class="italic">V</span>.</a></li><script type="text/javascript">document.getElementById('note_LCL286_416_1').style.display = "none";</script></ul></section></notes></section>