<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">possum equidem lucemque pati longumque timorem.</span><span class="linebreak"></span>
<span class="line"><span class="br"></span><span class="lineNumber">326</span><span class="br"></span>sin aliud Fortuna parat, miserere parentum,</span><span class="linebreak"></span>
<span class="line">Mors bona, dum metus est nec adhuc dolor. ei</span><span class="linebreak"></span>
<span class="line indent2">mihi, Colchos</span><span class="linebreak"></span>
<span class="line">unde ego et avecti timuissem vellera Phrixi?</span><span class="linebreak"></span>
<span class="line">quos iam mente dies, quam saeva insomnia curis</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>prospicio! quotiens raucos ad litoris ictus</span><span class="linebreak"></span>
<span class="line">deficiam a! Scythicum metuens pontumque</span><span class="linebreak"></span>
<span class="line indent2">polumque<a class="footnoteLink" href="#note_LCL286_28_1" id="target_note_LCL286_28_1"><sup>1</sup></a></span><span class="linebreak"></span>
<span class="line">nec de te credam nostris ingrata serenis!</span><span class="linebreak"></span>
<span class="line">da, precor, amplexus haesuraque verba relinque</span><span class="linebreak"></span>
<span class="line">auribus et dulci iam nunc preme lumina dextra.”</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>talibus Alcimede maeret; sed fortior Aeson</span><span class="linebreak"></span>
<span class="line">attollens dictis animos: “o si mihi sanguis,</span><span class="linebreak"></span>
<span class="line">quantus erat, cum signiferum cratera minantem</span><span class="linebreak"></span>
<span class="line">non leviore Pholum manus haec compescuit auro;</span><span class="linebreak"></span>
<span class="line">primus in aeratis posuissem puppibus arma</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>concussoque ratem gauderem tollere remo.</span><span class="linebreak"></span>
<span class="line">sed patriae valuere preces auditaque magnis</span><span class="linebreak"></span>
<span class="line">vota deis. video nostro tot in aequore reges</span><span class="linebreak"></span>
<span class="line">teque ducem. tales, tales ego ducere suetus</span><span class="linebreak"></span>
<span class="line">atque sequi. nunc ille dies (det Iuppiter oro),</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>ille super, quo te Scythici regisque marisque</span><span class="linebreak"></span>
<span class="line">victorem atque umeros ardentem vellere rapto</span><span class="linebreak"></span>
<span class="line">accipiam cedantque tuae mea facta iuventae.”</span><span class="linebreak"></span>
<span class="line">sic ait. ille suo collapsam pectore matrem</span><span class="linebreak"></span>
<span class="line">sustinuit magnaque senem cervice recepit.</span><span class="linebreak"></span>
</p>
<p class="lineGroup">
<span class="line indent1">Et iam finis erat: Zephyrumque ratemque morantes</span><span class="linebreak"></span>
</p></section><notes><section class="footnotes"><ul><li class="note" id="note_LCL286_28_1"><a class="footnoteCrossrefLink" href="#target_note_LCL286_28_1" title="Click to highlight in text"><sup class="lineRef">1</sup>pontumque polumque <span class="italic">C</span>: potumque cretamque <span class="italic">V</span>.</a></li><script type="text/javascript">document.getElementById('note_LCL286_28_1').style.display = "none";</script></ul></section></notes></section>