<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">180</span><span class="br"></span>perpetimur. mene ille novis, me destinat amens</span><span class="linebreak"></span>
<span class="line">servitiis? urbem aufugiens natosque relinquam?</span><span class="linebreak"></span>
<span class="line">non prius ense manus raptoque armabimus igne,</span><span class="linebreak"></span>
<span class="line">dumque silent ducuntque nova cum coniuge somnos,</span><span class="linebreak"></span>
<span class="line">magnum aliquid spirabit amor?‚Äù tunc ignea torquens</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>lumina praecipites excussit ab ubere natos.</span><span class="linebreak"></span>
<span class="line">ilicet arrectae mentes evictaque matrum</span><span class="linebreak"></span>
<span class="line">corda sacer Veneris gemitus rapit: aequora cunctae</span><span class="linebreak"></span>
<span class="line">prospiciunt simulantque choros delubraque festa</span><span class="linebreak"></span>
<span class="line">fronde tegunt laetaeque viris venientibus adsunt.</span><span class="linebreak"></span>
<span class="line">iamque domos mensasque petunt; discumbitur</span><span class="linebreak"></span>
<span class="line indent2"><span class="br"></span><span class="lineNumber">190</span><span class="br"></span>altis</span><span class="linebreak"></span>
<span class="line">porticibus; sua cuique furens festinaque coniunx</span><span class="linebreak"></span>
<span class="line">adiacet, inferni qualis sub nocte barathri</span><span class="linebreak"></span>
<span class="line">adcubat attonitum Phlegyan et Thesea iuxta</span><span class="linebreak"></span>
<span class="line">Tisiphone saevasque dapes et pocula libat</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>(tormenti genus) et nigris amplectitur hydris.</span><span class="linebreak"></span>
</p>
<p class="lineGroup">
<span class="line indent1">Ipsa Venus quassans undantem turbine pinum</span><span class="linebreak"></span>
<span class="line">adglomerat tenebras pugnaeque adcincta trementem</span><span class="linebreak"></span>
<span class="line">desilit in Lemnon; nimbis et luce fragosa</span><span class="linebreak"></span>
<span class="line">prosequitur polus et tonitru pater auget honoro.</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>inde novam pavidas vocem furibunda per auras</span><span class="linebreak"></span>
<span class="line">congeminat, qua primus Athos et pontus et ingens</span><span class="linebreak"></span>
<span class="line">Thraca palus pariterque toris exhorruit omnis</span><span class="linebreak"></span>
<span class="line">mater et adstricto riguerunt ubere nati.</span><span class="linebreak"></span>
<span class="line">adcelerat Pavor et Geticis Discordia demens</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>e stabulis atraeque genis pallentibus Irae</span><span class="linebreak"></span>
<span class="line">et Dolus et Rabies et Leti maior imago</span><span class="linebreak"></span>
</p></section><notes></notes></section>