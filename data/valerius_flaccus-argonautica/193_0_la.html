<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">morte magis! stetit et sese mirata furentem est.</span><span class="linebreak"></span>
<span class="line">“occidis, heu, primo (potes hoc durare?) sub aevo,</span><span class="linebreak"></span>
<span class="line">nec tu lucis” ait, “nec videris ulla iuventae</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>gaudia, non dulces fratris pubescere malas?</span><span class="linebreak"></span>
<span class="line">hunc quoque, quicumque est, crudelis, Iasona</span><span class="linebreak"></span>
<span class="line indent2">nescis</span><span class="linebreak"></span>
<span class="line">morte perire tua? qui te nunc invocat unam,</span><span class="linebreak"></span>
<span class="line">qui rogat et nostro quem prima in litore vidi.</span><span class="linebreak"></span>
<span class="line">cur tibi fallaces placuit coniungere dextras</span><span class="linebreak"></span>
<span class="line">tunc, pater, atque istis iuvenem non perdere</span><span class="linebreak"></span>
<span class="line indent2"><span class="br"></span><span class="lineNumber">345</span><span class="br"></span>monstris</span><span class="linebreak"></span>
<span class="line">protinus? ipsa etiam, fateor, tunc ipsa volebam.</span><span class="linebreak"></span>
<span class="line">testor cara tuas, Circe Titania, voces,</span><span class="linebreak"></span>
<span class="line">te ducente sequor, tua me grandaeva fatigant</span><span class="linebreak"></span>
<span class="line">consilia et monitis cedo minor.” haec ubi fata,</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>rursus ad Haemonii iuvenis curamque metumque</span><span class="linebreak"></span>
<span class="line">vertitur; hunc solum propter seu vivere gaudens</span><span class="linebreak"></span>
<span class="line">sive mori, quodcumque velit, maiora precatur</span><span class="linebreak"></span>
<span class="line">carmina, maiores Hecaten immittere vires</span><span class="linebreak"></span>
<span class="line">nunc sibi, nec notis stabat contenta venenis.</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>cingitur inde sinus et, qua sibi fida magis vis</span><span class="linebreak"></span>
<span class="line">nulla, Prometheae florem de sanguine fibrae</span><span class="linebreak"></span>
<span class="line">Caucaseum promit nutritaque gramina ventis,<a class="footnoteLink" href="#note_LCL286_386_1" id="target_note_LCL286_386_1"><sup>1</sup></a></span><span class="linebreak"></span>
<span class="line">quae sacer ille nives inter tristesque pruinas</span><span class="linebreak"></span>
<span class="line">durat alitque cruor, cum viscere vultur adeso</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>tollitur e scopulis et rostro inrorat aperto.</span><span class="linebreak"></span>
<span class="line">idem nec longi languescit finibus aevi</span><span class="linebreak"></span>
<span class="line">immortale virens, idem stat fulmina contra</span><span class="linebreak"></span>
<span class="line">salvus et in mediis florescunt ignibus herbae.</span><span class="linebreak"></span>
<span class="line">prima Hecate Stygiis duratam fontibus harpen</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>intulit et validas scopulis effodit aristas;</span><span class="linebreak"></span>
<span class="line">mox famulae monstrata seges, quae lampade Phoebes</span><span class="linebreak"></span>
</p></section><notes><section class="footnotes"><ul><li class="note" id="note_LCL286_386_1"><a class="footnoteCrossrefLink" href="#target_note_LCL286_386_1" title="Click to highlight in text"><sup class="lineRef">1</sup>ventis <span class="italic">Haupt</span>: ponti <span class="italic">MSS</span>.</a></li><script type="text/javascript">document.getElementById('note_LCL286_386_1').style.display = "none";</script></ul></section></notes></section>