<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">haut medii precibus tereres nunc tempora belli,</span><span class="linebreak"></span>
<span class="line">praeda future canum. iuveni sors pulchrior omnis:<a class="footnoteLink" href="#note_LCL286_324_1" id="target_note_LCL286_324_1"><sup>1</sup></a></span><span class="linebreak"></span>
<span class="line">et certasse manu decet et caruisse sepulchro.”</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>dixerat; ille deos moriens caelumque precatur,</span><span class="linebreak"></span>
<span class="line">dextera ne misero talis foret obvia nato.</span><span class="linebreak"></span>
</p>
<p class="lineGroup">
<span class="line indent1">Te quoque, Canthe, tui non inscia funeris Argo</span><span class="linebreak"></span>
<span class="line">flevit ab invita rapientem tela carina.</span><span class="linebreak"></span>
<span class="line">iam Scythicos miserande sinus, iam Phasidis amnem</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>contigeras, nec longa dies, ut capta videres</span><span class="linebreak"></span>
<span class="line">vellera et Euboicis patrios de montibus ignes.</span><span class="linebreak"></span>
<span class="line">illum, ubi congressu subiit Gesander iniquo,</span><span class="linebreak"></span>
<span class="line">territat his: “tu, qui faciles hominumque putasti</span><span class="linebreak"></span>
<span class="line">has, Argive, domos, alium hic miser aspicis annum</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>altricemque nivem festinaque taedia vitae.</span><span class="linebreak"></span>
<span class="line">non nos aut levibus componere brachia remis</span><span class="linebreak"></span>
<span class="line">novimus aut ventos opus expectare ferentes;</span><span class="linebreak"></span>
<span class="line">imus equis, qua vel medio riget aequore pontus</span><span class="linebreak"></span>
<span class="line">vel tumida fremit Hister aqua; nec moenia nobis</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>vestra placent: feror arctois nunc liber in arvis</span><span class="linebreak"></span>
<span class="line">cuncta tenens; mecum omnia ago iacturaque plaustri</span><span class="linebreak"></span>
<span class="line">sola; nec hac longum victor potiere rapina;</span><span class="linebreak"></span>
<span class="line">ast epulae quodcumque pecus, quaecumque ferarum.</span><span class="linebreak"></span>
<span class="line">mitte Asiae, mitte Argolicis mandata colonis,</span><span class="linebreak"></span>
<span class="line">ne trepident; numquam has hiemes, haec saxa</span><span class="linebreak"></span>
<span class="line indent2"><span class="br"></span><span class="lineNumber">335</span><span class="br"></span>relinquam,</span><span class="linebreak"></span>
<span class="line">Martis agros, ubi tam saevo duravimus amne</span><span class="linebreak"></span>
<span class="line">progeniem natosque rudes, ubi copia leti</span><span class="linebreak"></span>
<span class="line">tanta viris. sic in patriis bellare pruinis</span><span class="linebreak"></span>
</p></section><notes><section class="footnotes"><ul><li class="note" id="note_LCL286_324_1"><a class="footnoteCrossrefLink" href="#target_note_LCL286_324_1" title="Click to highlight in text"><sup class="lineRef">1</sup>omnis <span class="italic">Lennep</span>: omni <span class="italic">V</span>.</a></li><script type="text/javascript">document.getElementById('note_LCL286_324_1').style.display = "none";</script></ul></section></notes></section>