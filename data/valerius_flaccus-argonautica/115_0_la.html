<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">quid memorem, quas Iris aquas aut torqueat Ancon?</span><span class="linebreak"></span>
<span class="line"><span class="br"></span><span class="lineNumber">601</span><span class="br"></span>proxima Thermodon hinc iam secat arva fluento;</span><span class="linebreak"></span>
<span class="line">inclita Amazonidum magnoque exorta Gradivo</span><span class="linebreak"></span>
<span class="line">gens ibi; femineas nec tu nunc crede catervas,</span><span class="linebreak"></span>
<span class="line">sed qualis, sed quanta viris insultat Enyo</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>divaque Gorgonei gestatrix innuba monstri.</span><span class="linebreak"></span>
<span class="line">ne tibi tunc horrenda rapax ad litora puppem</span><span class="linebreak"></span>
<span class="line">ventus agat, ludo volitans cum turma superbo</span><span class="linebreak"></span>
<span class="line">pulvereis exultat equis ululataque tellus</span><span class="linebreak"></span>
<span class="line">intremit et pugnas mota pater incitat hasta.</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>non ita sit metuenda tibi saevissima quamquam</span><span class="linebreak"></span>
<span class="line">gens Chalybum, duris patiens cui cultus in arvis</span><span class="linebreak"></span>
<span class="line">et tonat adflicta semper domus ignea massa.</span><span class="linebreak"></span>
<span class="line">inde omnem innumeri reges per litoris oram,</span><span class="linebreak"></span>
<span class="line">hospitii quis nulla fides; sed limite recto</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>puppis et aequali transcurrat carbasus aura.</span><span class="linebreak"></span>
<span class="line">sic demum rapidi venies ad Phasidis amnem;</span><span class="linebreak"></span>
<span class="line">castra ibi iam Scythiae fraternaque surgit Erinys;</span><span class="linebreak"></span>
<span class="line">ipse truces illic Colchos hostemque iuvabis</span><span class="linebreak"></span>
<span class="line">auxiliis. nec plura equidem discrimina cerno;</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>fors etiam optatam dabitur contingere pellem.</span><span class="linebreak"></span>
<span class="line">sed te non animis nec solis viribus aequum</span><span class="linebreak"></span>
<span class="line">credere; saepe acri potior prudentia dextra.</span><span class="linebreak"></span>
<span class="line">quam tulerit deus, arripe opem. iamque ultima nobis</span><span class="linebreak"></span>
<span class="line">promere fata nefas; sileam,<a class="footnoteLink" href="#note_LCL286_230_1" id="target_note_LCL286_230_1"><sup>1</sup></a> precor.‚Äù atque ita facto</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>fine dedit tacitis iterum responsa tenebris.</span><span class="linebreak"></span>
</p>
<p class="lineGroup">
<span class="line indent1">Tum subita resides socios formidine Iason</span><span class="linebreak"></span>
<span class="line">praecipitat rumpitque moras tempusque timendi.</span><span class="linebreak"></span>
<span class="line">ipse viros gradiens ad primi litoris undam</span><span class="linebreak"></span>
</p></section><notes><section class="footnotes"><ul><li class="note" id="note_LCL286_230_1"><a class="footnoteCrossrefLink" href="#target_note_LCL286_230_1" title="Click to highlight in text"><sup class="lineRef">1</sup>sileam <span class="italic">Loehbach</span>: sileo <span class="italic">V</span>: sine me <span class="italic">Langen.</span></a></li><script type="text/javascript">document.getElementById('note_LCL286_230_1').style.display = "none";</script></ul></section></notes></section>