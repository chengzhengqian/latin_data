<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">non externa mihi; nam rex ego divitis Hebri</span><span class="linebreak"></span>
<span class="line">iunctaque vestra meo quondam Cleopatra cubili.”</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">465</span><span class="br"></span>Nomen ad Actaeae Calais Zetesque sororis</span><span class="linebreak"></span>
<span class="line">prosiliunt, Zetesque prior “quem cernimus?” inquit.</span><span class="linebreak"></span>
<span class="line">“tune ille Odrysiae Phineus rex inclitus orae?</span><span class="linebreak"></span>
<span class="line">tu Phoebi comes et nostro dilecte parenti?</span><span class="linebreak"></span>
<span class="line">o ubi nunc regni generisque ubi gloria? quam te</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>exedit labor et miseris festina senectus!</span><span class="linebreak"></span>
<span class="line">quin age, mitte preces; namque est tibi nostra</span><span class="linebreak"></span>
<span class="line indent2">voluntas,</span><span class="linebreak"></span>
<span class="line">si non ira deum, vel si placabilis urget.”</span><span class="linebreak"></span>
<span class="line">sustulit hic geminas Phineus ad sidera palmas</span><span class="linebreak"></span>
<span class="line">“te” que ait “iniusti, quae nunc premis, ira</span><span class="linebreak"></span>
<span class="line indent2">Tonantis</span><span class="linebreak"></span>
<span class="line">ante precor, nostrae tandem iam parce senectae;</span><span class="linebreak"></span>
<span class="line">sit modus; et fore credo equidem; nam vestra</span><span class="linebreak"></span>
<span class="line indent2"><span class="br"></span><span class="lineNumber">476</span><span class="br"></span>voluntas</span><span class="linebreak"></span>
<span class="line">non, iuvenes, sine pace deum. nec credite culpam</span><span class="linebreak"></span>
<span class="line">saevitiae scelerumve mihi nunc crimina pendi;</span><span class="linebreak"></span>
<span class="line">fata loquax mentemque Iovis quaeque abdita solus</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>consilia et terris subito ventura parabat</span><span class="linebreak"></span>
<span class="line">prodideram miserans hominum genus; hinc mihi tanta</span><span class="linebreak"></span>
<span class="line">pestis et offusae media inter dicta tenebrae.</span><span class="linebreak"></span>
<span class="line">iam tandem cessere irae; nec casus ab alto,</span><span class="linebreak"></span>
<span class="line">ipse volens nostris sed vos deus appulit oris.”</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>sic ait et, fatis ita iam cedentibus, omnes</span><span class="linebreak"></span>
<span class="line">impulit et durae commovit imagine poenae.</span><span class="linebreak"></span>
<span class="line">instituere toros mediisque tapetibus ipsum</span><span class="linebreak"></span>
<span class="line">accipiunt circumque iacent: simul aequora servant,</span><span class="linebreak"></span>
<span class="line">astra simul, vescique iubent ac mittere curas:</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>cum subitus misero tremor et pallentia primae</span><span class="linebreak"></span>
</p></section><notes></notes></section>