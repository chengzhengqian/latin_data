<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">nequiquam totis revocantem viribus armos</span><span class="linebreak"></span>
<span class="line">in latus; accedit sonipes, accedit et ipse<a class="footnoteLink" href="#note_LCL286_320_1" id="target_note_LCL286_320_1"><sup>1</sup></a></span><span class="linebreak"></span>
<span class="line">frigidus; arma cadunt, rorat procul ultima cuspis;</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>qualem populeae fidentem nexibus umbrae</span><span class="linebreak"></span>
<span class="line">siquis avem summi deducat ab aere rami,</span><span class="linebreak"></span>
<span class="line">ante manu tacita cui plurima crevit harundo;</span><span class="linebreak"></span>
<span class="line">illa dolis viscoque super correpta sequaci</span><span class="linebreak"></span>
<span class="line">implorat ramos atque inrita concitat alas.</span><span class="linebreak"></span>
<span class="line indent1"><span class="br"></span><span class="lineNumber">265</span><span class="br"></span>Parte alia infestis (nam fors ita iunxit) in armis</span><span class="linebreak"></span>
<span class="line">Styrus adest, laetusque virum cognoscit Anausis,</span><span class="linebreak"></span>
<span class="line">et prior “en cuius thalamis Aeetia virgo</span><span class="linebreak"></span>
<span class="line">dicta manet nostrosque feret qui victor amores.</span><span class="linebreak"></span>
<span class="line">non” ait, “invitoque gener mutabere patri.”</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>tum simul adversas collatis cursibus hastas</span><span class="linebreak"></span>
<span class="line">coniciunt; fugit adductis Albanus habenis</span><span class="linebreak"></span>
<span class="line">saucius atque datum leto non sperat Anausin,</span><span class="linebreak"></span>
<span class="line">nec videt. ille autem telo moribundus adacto</span><span class="linebreak"></span>
<span class="line">“ad soceros pactaeque sinus en coniugis” inquit,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>“Styre, fugis, vulnus referens, quod carmine nullo</span><span class="linebreak"></span>
<span class="line">sustineat nullisque levet Medea venenis.”</span><span class="linebreak"></span>
<span class="line">dixerat, extremus cum lumina corripit error,</span><span class="linebreak"></span>
<span class="line">voxque repressa gelu percussaque vertice tellus.</span><span class="linebreak"></span>
</p>
<p class="lineGroup">
<span class="line indent1">Hinc animos acies auget magnoque doloris</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>turbine Gesandrum Mavors rapit: ille morantes</span><span class="linebreak"></span>
<span class="line">increpat et stricto sic urget Iazygas ense:</span><span class="linebreak"></span>
<span class="line">“nempe omnes cecidere senes, nempe omnis ademptus</span><span class="linebreak"></span>
<span class="line">ante pater. quae vos subito tam foeda senectus</span><span class="linebreak"></span>
</p></section><notes><section class="footnotes"><ul><li class="note" id="note_LCL286_320_1"><a class="footnoteCrossrefLink" href="#target_note_LCL286_320_1" title="Click to highlight in text"><sup class="lineRef">1</sup><span class="italic">Baehrens punctuates and reads</span> armos. in latus accepit sonipes, accepit et ipse frigidus.</a></li><script type="text/javascript">document.getElementById('note_LCL286_320_1').style.display = "none";</script></ul></section></notes></section>