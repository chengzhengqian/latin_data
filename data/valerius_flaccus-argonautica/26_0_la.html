<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">permissumque putent. quotiens mox rapta videbo</span><span class="linebreak"></span>
<span class="line"><span class="br"></span><span class="lineNumber">646</span><span class="br"></span>vela notis plenasque malis clamoribus undas!</span><span class="linebreak"></span>
<span class="line">non meus Orion aut saevus Pliade Taurus</span><span class="linebreak"></span>
<span class="line">mortis causa novae. miseris tu gentibus, Argo,</span><span class="linebreak"></span>
<span class="line">fata paras, nec iam merito tibi, Tiphy, quietum</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>ulla parens volet Elysium manesque piorum.”</span><span class="linebreak"></span>
<span class="line">haec ait et pontum pater ac turbata reponit</span><span class="linebreak"></span>
<span class="line">litora depellitque notos, quos caerulus horror</span><span class="linebreak"></span>
<span class="line">et madido gravis unda sinu longeque secutus</span><span class="linebreak"></span>
<span class="line">imber ad Aeoliae tendunt simul aequora portae.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>emicuit reserata dies caelumque resolvit</span><span class="linebreak"></span>
<span class="line">arcus et in summos redierunt nubila montes.</span><span class="linebreak"></span>
<span class="line">iam placidis ratis exstat aquis, quam gurgite ab imo</span><span class="linebreak"></span>
<span class="line">et Thetis et magnis Nereus socer erigit ulnis.</span><span class="linebreak"></span>
<span class="line">ergo umeros ductor sacro velatur amictu</span><span class="linebreak"></span>
<span class="line">Aesoniamque capit pateram, quam munere gaudens</span><span class="linebreak"></span>
<span class="line"><span class="br"></span><span class="lineNumber">661</span><span class="br"></span>liquerat hospitio pharetrasque rependerat auro</span><span class="linebreak"></span>
<span class="line">Salmoneus, nondum ille furens cum fingeret alti</span><span class="linebreak"></span>
<span class="line">quadrifida trabe tela Iovis contraque ruenti</span><span class="linebreak"></span>
<span class="line">aut Athon aut Rhodopen maestae nemora ardua Pisae</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>aemulus et miseros ipse ureret Elidis agros.</span><span class="linebreak"></span>
<span class="line">hac pelago libat latices et talibus infit:</span><span class="linebreak"></span>
<span class="line">“di, quibus undarum tempestatisque sonorae</span><span class="linebreak"></span>
<span class="line">imperium et magno penitus par regia caelo,</span><span class="linebreak"></span>
<span class="line">tuque, fretum divosque pater sortite biformes,</span><span class="linebreak"></span>
</p></section><notes></notes></section>