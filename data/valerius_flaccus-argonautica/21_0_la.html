<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">quae premis arva gelu strictosque insedimus amnes.</span><span class="linebreak"></span>
<span class="line">cederet his etiam et sese sine honore referret</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>ulterius, sed nube rigens ac nescia veris<a class="footnoteLink" href="#note_LCL286_42_1" id="target_note_LCL286_42_1"><sup>1</sup></a></span><span class="linebreak"></span>
<span class="line">stat super et nostros iam zona reverberat ignes.</span><span class="linebreak"></span>
<span class="line">quid regio immanis, quid barbarus amnibus ullis</span><span class="linebreak"></span>
<span class="line">Phasis et aversis proles mea gentibus obstat?</span><span class="linebreak"></span>
<span class="line">quid Minyae meruere queri? num vellere Graio</span><span class="linebreak"></span>
<span class="line">vi potitur? profugo quin agmina iungere Phrixo</span><span class="linebreak"></span>
<span class="line"><span class="br"></span><span class="lineNumber">521</span><span class="br"></span>abnuit Inoas ultor nec venit ad aras,</span><span class="linebreak"></span>
<span class="line">imperii sed parte virum nataeque moratus</span><span class="linebreak"></span>
<span class="line">coniugio videt e Graia nunc stirpe nepotes</span><span class="linebreak"></span>
<span class="line">et generos vocat et iunctas sibi sanguine terras.</span><span class="linebreak"></span>
<span class="line">flecte ratem motusque, pater, nec vulnere nostro</span><span class="linebreak"></span>
<span class="line"><span class="br"></span><span class="lineNumber">526</span><span class="br"></span>aequora pande viris: veteris sat conscia luctus</span><span class="linebreak"></span>
<span class="line">silva Padi et viso flentes genitore sorores.”</span><span class="linebreak"></span>
<span class="line">adfremit his quassatque caput qui vellera dono</span><span class="linebreak"></span>
<span class="line">bellipotens sibi fixa videt temptataque; contra</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>Pallas et amborum gemuit Saturnia questus.</span><span class="linebreak"></span>
</p>
<p class="lineGroup">
<span class="line indent1">Tum genitor “vetera haec nobis et condita pergunt</span><span class="linebreak"></span>
<span class="line">ordine cuncta suo rerumque a principe cursu</span><span class="linebreak"></span>
<span class="line">fixa manent; neque enim terris tum sanguis in ullis</span><span class="linebreak"></span>
<span class="line">noster erat, cum fata darem; iustique facultas</span><span class="linebreak"></span>
<span class="line">hinc mihi, cum varios struerem per saecula reges.</span><span class="linebreak"></span>
<span class="line"><span class="br"></span><span class="lineNumber">536</span><span class="br"></span>atque ego curarum repetam decreta mearum.</span><span class="linebreak"></span>
<span class="line">iam pridem regio, quae virginis aequor ad Helles</span><span class="linebreak"></span>
<span class="line">et Tanain tenus immenso descendit ab Euro,</span><span class="linebreak"></span>
</p></section><notes><section class="footnotes"><ul><li class="note" id="note_LCL286_42_1"><a class="footnoteCrossrefLink" href="#target_note_LCL286_42_1" title="Click to highlight in text"><sup class="lineRef">1</sup>veris <span class="italic">Loehbach</span>: regum <span class="italic">V</span>.</a></li><script type="text/javascript">document.getElementById('note_LCL286_42_1').style.display = "none";</script></ul></section></notes></section>