<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">non illos ideo tanti venisse labores</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>per maris. ignotis quid opus concurrere nec quos</span><span class="linebreak"></span>
<span class="line">oderis? haec medio Perses dum tempore mandat,</span><span class="linebreak"></span>
<span class="line">aureus effulsit campis rubor, armaque et acres</span><span class="linebreak"></span>
<span class="line">sponte sua strepuere tubae. Mars saevus ab altis</span><span class="linebreak"></span>
<span class="line">“hostis io,” conclamat equis “agite ite, propinquat,”</span><span class="linebreak"></span>
<span class="line">ac simul hinc Colchos, hinc fundit in aequora Persen.</span><span class="linebreak"></span>
<span class="line"><span class="br"></span><span class="lineNumber">31</span><span class="br"></span>tunc gens<a class="footnoteLink" href="#note_LCL286_302_1" id="target_note_LCL286_302_1"><sup>1</sup></a> quaeque suis commisit proelia telis,</span><span class="linebreak"></span>
<span class="line">voxque dei pariter turmas audita per omnes.</span><span class="linebreak"></span>
<span class="line">Hinc age Riphaeo quos videris orbe furores,</span><span class="linebreak"></span>
<span class="line">Musa, mone; quanto Scythiam molimine Perses</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>concierit, quis fretus equis per bella virisque.</span><span class="linebreak"></span>
<span class="line">verum ego nec numero memorem nec nomine cunctos</span><span class="linebreak"></span>
<span class="line">mille vel ora movens; neque enim plaga gentibus ulla</span><span class="linebreak"></span>
<span class="line">ditior: aeterno quamquam Maeotia pubes</span><span class="linebreak"></span>
<span class="line">Marte cadat, pingui numquam tamen ubere defit,</span><span class="linebreak"></span>
<span class="line">quod geminas arctos magnumque quod impleat</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>anguem.</span><span class="linebreak"></span>
<span class="line">ergo duces solasque, deae, mihi promite gentes.</span><span class="linebreak"></span>
</p>
<p class="lineGroup">
<span class="line indent1">Miserat ardentes, mox ipse secutus, Alanos</span><span class="linebreak"></span>
<span class="line">Heniochosque truces iam pridem infensus Anausis,</span><span class="linebreak"></span>
<span class="line">pacta quod Albano coniunx Medea tyranno;</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>nescius heu, quanti thalamos ascendere monstri</span><span class="linebreak"></span>
<span class="line">arserit atque urbes maneat qui terror Achaeas,</span><span class="linebreak"></span>
<span class="line">gratior ipse deis orbaque beatior aula.</span><span class="linebreak"></span>
<span class="line">proxima Bisaltae legio ductorque Colaxes,</span><span class="linebreak"></span>
<span class="line">sanguis et ipse deum, Scythicis quem Iuppiter oris</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>progenuit viridem Myracen Tibisenaque iuxta</span><span class="linebreak"></span>
<span class="line">ostia, semifero (dignum si credere) captus</span><span class="linebreak"></span>
</p></section><notes><section class="footnotes"><ul><li class="note" id="note_LCL286_302_1"><a class="footnoteCrossrefLink" href="#target_note_LCL286_302_1" title="Click to highlight in text"><sup class="lineRef">1</sup>gens <span class="italic">Meyncke.</span>: et <span class="italic">V</span>: telis <span class="italic">Ed. Ald.</span>: terris <span class="italic">V.</span></a></li><script type="text/javascript">document.getElementById('note_LCL286_302_1').style.display = "none";</script></ul></section></notes></section>