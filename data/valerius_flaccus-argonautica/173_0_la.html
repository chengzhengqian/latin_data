<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">nec tibi, virgo, iubae laetabile sidus Achivae,</span><span class="linebreak"></span>
<span class="line">acer ut autumno canis iratoque locati</span><span class="linebreak"></span>
<span class="line">ab Iove fatales ad regna iniusta cometae.</span><span class="linebreak"></span>
<span class="line">nec sua Crethiden latuit dea vimque recentem</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>sentit agi membris ac se super agmina tollit,</span><span class="linebreak"></span>
<span class="line">quantus ubi ipse gelu magnoque incanuit imbre</span><span class="linebreak"></span>
<span class="line">Caucasus et summas abiit hibernus in arctos.</span><span class="linebreak"></span>
<span class="line">tunc vero, stabulis qualis leo saevit opimis</span><span class="linebreak"></span>
<span class="line">luxurians spargitque famem mutatque cruores,</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>sic neque parte ferox nec caede moratur in una</span><span class="linebreak"></span>
<span class="line">turbidus inque omnes pariter furit ac modo saevo</span><span class="linebreak"></span>
<span class="line">ense, modo infesta rarescunt cuspide pugnae:</span><span class="linebreak"></span>
<span class="line">tunc et terrificis undantem crinibus Hebrum</span><span class="linebreak"></span>
<span class="line">et Geticum Priona ferit; caput eripit Auchi</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>brachiaque et vastis volvendum mittit harenis.</span><span class="linebreak"></span>
</p>
<p class="lineGroup">
<span class="line indent1">At genitus Iove complerat sua fata Colaxes;</span><span class="linebreak"></span>
<span class="line">iamque pater maesto contristat sidera vultu</span><span class="linebreak"></span>
<span class="line">talibus aegra movens nequiquam pectora curis:</span><span class="linebreak"></span>
<span class="line">“ei mihi, si durae natum subducere sorti</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>moliar atque meis ausim confidere regnis,</span><span class="linebreak"></span>
<span class="line">frater adhuc Amyci maerens nece cunctaque divum</span><span class="linebreak"></span>
<span class="line">turba fremant, quorum nati cecidere cadentque.</span><span class="linebreak"></span>
<span class="line">quin habeat sua quemque dies cunctisque negabo,</span><span class="linebreak"></span>
<span class="line">quae mihi.” supremos misero sic fatus honores</span><span class="linebreak"></span>
<span class="line">congerit atque animis moriturum ingentibus implet.</span><span class="linebreak"></span>
<span class="line"><span class="br"></span><span class="lineNumber">631</span><span class="br"></span>ille volat campis immensaque funera miscet</span><span class="linebreak"></span>
</p></section><notes></notes></section>