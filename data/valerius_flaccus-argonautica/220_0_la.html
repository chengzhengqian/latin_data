<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">375</span><span class="br"></span>et tanta de clade ratis. latus inde sinistrum</span><span class="linebreak"></span>
<span class="line">adversamque procul Peuces defertur in oram</span><span class="linebreak"></span>
<span class="line">cum sociis; gemino nam cingitur insula flexu</span><span class="linebreak"></span>
<span class="line">Danubii; hac dudum Minyae Pagasaeaque puppis</span><span class="linebreak"></span>
<span class="line">in statione manent; illinc Aeetius heros</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>obsidet adversa tentoria Thessala classe</span><span class="linebreak"></span>
<span class="line">impatiens, pugnaeque datur non ulla potestas;</span><span class="linebreak"></span>
<span class="line">noctes atque dies vastis mare fluctibus inter</span><span class="linebreak"></span>
<span class="line">perfurit, expediant donec Iunonia sese</span><span class="linebreak"></span>
<span class="line">consilia atque aliquem bello ferat anxia finem.</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">385</span><span class="br"></span>At Minyae tanti reputantes ultima belli</span><span class="linebreak"></span>
<span class="line">urgent et precibus cuncti fremituque fatigant</span><span class="linebreak"></span>
<span class="line">Aesoniden. quid se externa pro virgine clausos</span><span class="linebreak"></span>
<span class="line">obiciat, quidve illa pati discrimina cogat?</span><span class="linebreak"></span>
<span class="line">respiceret pluresque animas maioraque fata</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>tot comitum, qui non furiis nec amore nefando</span><span class="linebreak"></span>
<span class="line">per freta, sed sola sese virtute sequantur.</span><span class="linebreak"></span>
<span class="line">an vero, ut thalamis raptisque indulgeat unus</span><span class="linebreak"></span>
<span class="line">coniugiis? id tempus enim! sat vellera Grais,</span><span class="linebreak"></span>
<span class="line">et posse oblata componere virgine bellum.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>quemque suas sinat ire domos, nec Marte cruento</span><span class="linebreak"></span>
<span class="line">Europam atque Asiam prima haec committat Erinys.</span><span class="linebreak"></span>
<span class="line">namque datum hoc fatis, trepidus supplexque canebat</span><span class="linebreak"></span>
<span class="line">Mopsus, ut in seros irent magis ista nepotes,</span><span class="linebreak"></span>
<span class="line">atque alius lueret tam dira incendia raptor.</span><span class="linebreak"></span>
</p>
</section><notes></notes></section>