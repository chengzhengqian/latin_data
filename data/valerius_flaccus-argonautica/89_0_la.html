<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">sit satis et tota pelagus lustrasse iuventa.</span><span class="linebreak"></span>
<span class="line">spes mihi quae tali potuit longissima casu</span><span class="linebreak"></span>
<span class="line">esse fuit; quiscumque virum perquirere silvis</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>egit amor; loca vociferans non ulla reliqui.</span><span class="linebreak"></span>
<span class="line">nunc quoque, dum vario nutat sententia motu,</span><span class="linebreak"></span>
<span class="line">cernere devexis redeuntem montibus opto.</span><span class="linebreak"></span>
<span class="line">sat lacrimis comitique datum, quem sortibus aevi</span><span class="linebreak"></span>
<span class="line">crede vel in mediae raptum tibi sanguine pugnae.”</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">690</span><span class="br"></span>Talibus Oenides urget: simul incita dictis</span><span class="linebreak"></span>
<span class="line">heroum manus. ante omnes Argoa iubebat</span><span class="linebreak"></span>
<span class="line">vincla rapi Calais. furias miratur ovantum</span><span class="linebreak"></span>
<span class="line">Aeacides, multusque viri cunctantia corda</span><span class="linebreak"></span>
<span class="line">fert dolor, an sese comitem tam tristibus actis</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>abneget et celsi maerens petat ardua montis.</span><span class="linebreak"></span>
<span class="line">non tamen et gemitus et inanes desinit iras</span><span class="linebreak"></span>
<span class="line">fundere. “quis terris pro Iuppiter” inquit “Achaeis</span><span class="linebreak"></span>
<span class="line">iste dies! saevi capient quae gaudia Colchi!</span><span class="linebreak"></span>
<span class="line">non hi tum flatus, non ista superbia dictis,</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>litore cum patrio, iam vela prementibus austris,</span><span class="linebreak"></span>
<span class="line">cunctus ad Alciden versus favor: ipse iuvaret,</span><span class="linebreak"></span>
<span class="line">ipse ducis curas meritosque subiret honores.</span><span class="linebreak"></span>
<span class="line">iamne animis, iam gente pares? aeque<a class="footnoteLink" href="#note_LCL286_178_1" id="target_note_LCL286_178_1"><sup>1</sup></a> inclita vulgi</span><span class="linebreak"></span>
<span class="line">dextera? nulla fides, nulli super Hercule fletus?</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>nunc Parthaonides, nunc dux mihi Thracia proles?</span><span class="linebreak"></span>
<span class="line">aspera nunc pavidos contra ruit agna leones?</span><span class="linebreak"></span>
<span class="line">hanc ego magnanimi spolium Didymaonis hastam,</span><span class="linebreak"></span>
<span class="line">quae neque iam frondes virides nec proferet umbras,</span><span class="linebreak"></span>
</p></section><notes><section class="footnotes"><ul><li class="note" id="note_LCL286_178_1"><a class="footnoteCrossrefLink" href="#target_note_LCL286_178_1" title="Click to highlight in text"><sup class="lineRef">1</sup>aeque <span class="italic">Voss</span>: adque <span class="italic">V</span>: vulgi <span class="italic">MSS.</span>: vulvi <span class="italic">V</span>: fulgit <span class="italic">Madvig.</span></a></li><script type="text/javascript">document.getElementById('note_LCL286_178_1').style.display = "none";</script></ul></section></notes></section>