<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">rex suus immisit pelago vetuitque reverti?</span><span class="linebreak"></span>
<span class="line">scilicet Aeoliae pecudis poteretur ut auro?</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>ante meus caesa descendet Caucasus umbra</span><span class="linebreak"></span>
<span class="line">ac prior Haemonias repetet super aequora praedas.</span><span class="linebreak"></span>
<span class="line">aut ego cum vittis statui feralibus Hellen</span><span class="linebreak"></span>
<span class="line"><span class="italic">quam iussi, vivam ex pelago remeare videbo</span>.</span><span class="linebreak"></span>
<span class="line">si tamen his aliter perstas non cedere terris,</span><span class="linebreak"></span>
<span class="line">teque pudor cassi reditus movet, ac latet una</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>nescio quid plus puppe viris, haud ipsa morabor</span><span class="linebreak"></span>
<span class="line">quae petitis; modo nostra prior tu perfice iussa.</span><span class="linebreak"></span>
<span class="line">Martius ante urbem longis iacet horridus annis</span><span class="linebreak"></span>
<span class="line">campus, et ardentes ac me quoque vomere presso,</span><span class="linebreak"></span>
<span class="line">me quoque cunctantes interdum agnoscere tauri.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>his magis atque magis rabiem nunc nostra senectus</span><span class="linebreak"></span>
<span class="line">luxuriemque dedit, solitoque superbior ignis</span><span class="linebreak"></span>
<span class="line">ore fremit. succede meae, fortissime, laudi,</span><span class="linebreak"></span>
<span class="line">et nostros recole, hospes, agros. nec semina derunt,</span><span class="linebreak"></span>
<span class="line">quae prius ipse dabam, et messes, quas solus obibam:</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>consiliis nox una satis, tecumque retracta</span><span class="linebreak"></span>
<span class="line">cumque tuis haec iussa deis; ac siquid in isto est</span><span class="linebreak"></span>
<span class="line">robore, praedicti venies in rura laboris.</span><span class="linebreak"></span>
<span class="line">ipse incertus adhuc, tenebris te protinus illis</span><span class="linebreak"></span>
<span class="line">involvi flammisque velim, durare parumper</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>an magis, everso iacias dum semina campo,</span><span class="linebreak"></span>
<span class="line">ac tibi Cadmei dum dentibus exeat hydri</span><span class="linebreak"></span>
<span class="line">miles et armata florescant pube novales.‚Äù</span><span class="linebreak"></span>
</p>
</section><notes></notes></section>