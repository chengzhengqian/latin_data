<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">occupat et longe sua transtra novissimus Idas.</span><span class="linebreak"></span>
<span class="line">at frater magnos Lynceus servatur in usus,</span><span class="linebreak"></span>
<span class="line">quem tulit Arene, possit qui rumpere terras</span><span class="linebreak"></span>
<span class="line">et Styga transmisso tacitam deprendere visu;</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>fluctibus e mediis terras dabit ille magistro</span><span class="linebreak"></span>
<span class="line">et dabit astra rati, cumque aethera Iuppiter umbra</span><span class="linebreak"></span>
<span class="line">condiderit, solus transibit nubila Lynceus.</span><span class="linebreak"></span>
<span class="line">quin et Cecropiae proles vacat Orithyiae,</span><span class="linebreak"></span>
<span class="line">temperet ut tremulos Zetes fraterque ceruchos.</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>nec vero Odrysius transtris impenditur Orpheus</span><span class="linebreak"></span>
<span class="line">aut pontum remo subigit, sed carmine tonsas</span><span class="linebreak"></span>
<span class="line">ire docet, summo passim ne gurgite pugnent.</span><span class="linebreak"></span>
<span class="line">donat et Iphiclo pelagus iuvenumque labores</span><span class="linebreak"></span>
<span class="line">Aesonides, fessum Phylace quem miserat aevo,</span><span class="linebreak"></span>
<span class="line">non iam operum in partem, monitus sed tradat ut</span><span class="linebreak"></span>
<span class="line indent2"><span class="br"></span><span class="lineNumber">475</span><span class="br"></span>acres</span><span class="linebreak"></span>
<span class="line">magnorumque viros qui laudibus urat avorum.</span><span class="linebreak"></span>
<span class="line">Arge, tuae tibi cura ratis, te moenia doctum</span><span class="linebreak"></span>
<span class="line">Thespia Palladio dant munere; sors tibi, nequa</span><span class="linebreak"></span>
<span class="line">parte trahat tacitum puppis mare fissaque fluctu</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>vel pice vel molli conducere vulnera cera.</span><span class="linebreak"></span>
<span class="line">pervigil Arcadio Tiphys pendebat ab astro</span><span class="linebreak"></span>
<span class="line">Hagniades, felix stellis qui segnibus usum</span><span class="linebreak"></span>
<span class="line">et dedit aequoreos caelo duce tendere cursus.</span><span class="linebreak"></span>
</p>
<p class="lineGroup">
<span class="line indent1">Ecce per obliqui rapidum compendia montis</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>ductor ovans laetusque dolis agnoscit Acastum</span><span class="linebreak"></span>
<span class="line">horrentem in iaculis et parmae luce coruscum.</span><span class="linebreak"></span>
<span class="line">ille ubi se mediae per scuta virosque carinae</span><span class="linebreak"></span>
</p></section><notes></notes></section>