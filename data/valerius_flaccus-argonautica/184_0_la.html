<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">105</span><span class="br"></span>lumina nec potuit maestos non flectere vultus,</span><span class="linebreak"></span>
<span class="line">respexitque fores et adhuc invenit euntem;</span><span class="linebreak"></span>
<span class="line">visus et heu miserae tunc pulchrior hospes amanti</span><span class="linebreak"></span>
<span class="line">discedens; tales umeros, ea terga relinquit.</span><span class="linebreak"></span>
<span class="line">illa domum atque ipsos paulum procedere postes</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>optat, at ardentes tenet intra limina gressus.</span><span class="linebreak"></span>
<span class="line">qualis ubi extremas Io vaga sentit harenas</span><span class="linebreak"></span>
<span class="line">fertque refertque pedem, tumido quam cogit Erinys</span><span class="linebreak"></span>
<span class="line">ire mari Phariaeque vocant trans aequora matres:</span><span class="linebreak"></span>
<span class="line">circuit haut aliter foribusque impendet apertis,</span><span class="linebreak"></span>
<span class="line">an melior Minyas revocet pater; oraque quaerens</span><span class="linebreak"></span>
<span class="line"><span class="br"></span><span class="lineNumber">116</span><span class="br"></span>hospitis aut solo maeret defecta cubili</span><span class="linebreak"></span>
<span class="line">aut venit in carae gremium refugitque sororis</span><span class="linebreak"></span>
<span class="line">atque loqui conata silet; rursusque recedens</span><span class="linebreak"></span>
<span class="line">quaerit, ut Aeaeis hospes consederit oris</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>Phrixus, ut aligeri Circen rapuere dracones.</span><span class="linebreak"></span>
<span class="line">tum comitum visu fruitur miseranda suarum</span><span class="linebreak"></span>
<span class="line">implerique nequit; subitoque parentibus haeret</span><span class="linebreak"></span>
<span class="line">blandior et patriae circumfert oscula dextrae.</span><span class="linebreak"></span>
<span class="line">sic adsueta toris et mensae dulcis erili,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>aegra nova iam peste canis rabieque futura,</span><span class="linebreak"></span>
<span class="line">ante fugam totos lustrat queribunda penates.</span><span class="linebreak"></span>
<span class="line">tandem etiam molli semet sic increpat ira.</span><span class="linebreak"></span>
<span class="line">“pergis,” ait “demens, teque illius angit imago</span><span class="linebreak"></span>
<span class="line"><span class="br"></span><span class="lineNumber">129</span><span class="br"></span>curaque, qui profuga forsan tenet alta carina</span><span class="linebreak"></span>
<span class="line">quique meum patrias referet nec nomen ad urbes.</span><span class="linebreak"></span>
<span class="line">quid me autem sic ille movet, superetne labores</span><span class="linebreak"></span>
</p></section><notes></notes></section>