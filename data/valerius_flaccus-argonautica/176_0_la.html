<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">primaque ad infesti Lexanoris horruit arcus,</span><span class="linebreak"></span>
<span class="line">alta sed Aesonium supra caput exit harundo,</span><span class="linebreak"></span>
<span class="line">teque, Caice, petit; coniunx miseranda Caico</span><span class="linebreak"></span>
<span class="line">linquitur et primo domus imperfecta cubili.</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">690</span><span class="br"></span>Regius eois Myraces interpres ab oris</span><span class="linebreak"></span>
<span class="line">venerat, ut Colchos procul atque Aeetia Parthis</span><span class="linebreak"></span>
<span class="line">foedera donato non inrita iungeret auro.</span><span class="linebreak"></span>
<span class="line">tum iuvenem terris Parcae tenuere Cytaeis</span><span class="linebreak"></span>
<span class="line">ac subiti Mavortis amor; simul armiger ibat</span><span class="linebreak"></span>
<span class="line">semivir impubemque gerens sterilemque iuventam.</span><span class="linebreak"></span>
<span class="line"><span class="br"></span><span class="lineNumber">696</span><span class="br"></span>ipse pharetratis residens ad frena tapetis</span><span class="linebreak"></span>
<span class="line">nunc levis infesto procurrit in agmina curru,</span><span class="linebreak"></span>
<span class="line">nunc fuga conversas spargit mentita sagittas.</span><span class="linebreak"></span>
<span class="line">at viridem gemmis et eoae stamine silvae</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>subligat extrema patrium cervice tiaran</span><span class="linebreak"></span>
<span class="line">insignis manicis, insignis acinace dextro;</span><span class="linebreak"></span>
<span class="line">improba barbaricae procurrunt tegmina plantae.</span><span class="linebreak"></span>
<span class="line">nec latuere diu saevum spolia illa Syenen,</span><span class="linebreak"></span>
<span class="line">perque levem et multo maculatam murice tigrin</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>concita cuspis abit; subitos ex ore cruores</span><span class="linebreak"></span>
<span class="line">saucia tigris agit vitamque effundit erilem;</span><span class="linebreak"></span>
<span class="line">ipse puer fracto pronum caput implicat arcu.</span><span class="linebreak"></span>
<span class="line">sanguine tunc atro chlamys ignea, sanguine vultus</span><span class="linebreak"></span>
<span class="line">et gravidae maduere comae, quas flore Sabaeo</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>nutrierat liquidoque parens signaverat auro.</span><span class="linebreak"></span>
<span class="line">qualem siquis aquis et fertilis ubere terrae</span><span class="linebreak"></span>
<span class="line">educat ac ventis oleam felicibus implet,</span><span class="linebreak"></span>
<span class="line">nec labor adsiduus nec spes sua fallit alentem,</span><span class="linebreak"></span>
<span class="line">iamque videt primam tenero de vertice frondem;</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>cum subito immissis praeceps aquilonia nimbis</span><span class="linebreak"></span>
</p></section><notes></notes></section>