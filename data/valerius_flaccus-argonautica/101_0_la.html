<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">prima manu cui dona feram? mox omnibus idem</span><span class="linebreak"></span>
<span class="line">ibit honos. fuga sub terras, fuga nulla per auras.</span><span class="linebreak"></span>
<span class="line">nec lacrimae (ne ferte<a class="footnoteLink" href="#note_LCL286_202_1" id="target_note_LCL286_202_1"><sup>1</sup></a> preces) superive vocati</span><span class="linebreak"></span>
<span class="line">pectora nostra movent; aliis rex Iuppiter oris.</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>faxo Bebrycium nequeat transcendere puppis</span><span class="linebreak"></span>
<span class="line">ulla fretum et ponto volitet Symplegas inani.”</span><span class="linebreak"></span>
</p>
<p class="lineGroup">
<span class="line indent1">Talia dicta dabat, cum protinus asper Iason</span><span class="linebreak"></span>
<span class="line">et simul Aeacidae simul et Calydonis alumni</span><span class="linebreak"></span>
<span class="line">Nelidesque Idasque prior quae maxima surgunt</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>nomina; sed nudo steterat iam pectore Pollux.</span><span class="linebreak"></span>
<span class="line">tum pavor et gelidus defixit Castora sanguis;</span><span class="linebreak"></span>
<span class="line">nam nec ad Elei pugnam videt ora parentis,</span><span class="linebreak"></span>
<span class="line">nec sonat Oebalius caveae favor aut iuga nota</span><span class="linebreak"></span>
<span class="line">Taygeti, lavitur patrios ubi victor ad amnes,</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>nec pretium sonipes aut sacrae taurus harenae,</span><span class="linebreak"></span>
<span class="line">praemia sed manes reclusaque ianua leti.</span><span class="linebreak"></span>
<span class="line">illum Amycus nec fronte trucem nec mole tremendum</span><span class="linebreak"></span>
<span class="line">vixdum etiam primae spargentem signa iuventae</span><span class="linebreak"></span>
<span class="line">ore renidenti lustrans obit et fremit ausum,</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>sanguineosque rotat furiis ardentibus orbes.</span><span class="linebreak"></span>
<span class="line">non aliter iam regna poli, iam capta Typhoeus</span><span class="linebreak"></span>
<span class="line">astra ferens Bacchum ante acies primamque deorum</span><span class="linebreak"></span>
<span class="line">Pallada et oppositos doluit sibi virginis angues.</span><span class="linebreak"></span>
<span class="line">sic adeo insequitur rabidoque ita murmure terret:</span><span class="linebreak"></span>
<span class="line">“quisquis es, infelix celera puer; haut tibi pulchrae</span><span class="linebreak"></span>
<span class="line"><span class="br"></span><span class="lineNumber">241</span><span class="br"></span>manserit hoc ultra frontis decus orave matri</span><span class="linebreak"></span>
<span class="line">nota feres. tune, o sociis electus iniquis,</span><span class="linebreak"></span>
</p></section><notes><section class="footnotes"><ul><li class="note" id="note_LCL286_202_1"><a class="footnoteCrossrefLink" href="#target_note_LCL286_202_1" title="Click to highlight in text"><sup class="lineRef">1</sup>ne ferte <span class="italic">V</span>: nec forte <span class="italic">MSS. Langen.</span></a></li><script type="text/javascript">document.getElementById('note_LCL286_202_1').style.display = "none";</script></ul></section></notes></section>