<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">aut Scythiae tanta inde manus? iussisset abire</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>perfidus atque suis extemplo cedere regnis.</span><span class="linebreak"></span>
<span class="line">spem mihi promissam per quae discrimina rursus</span><span class="linebreak"></span>
<span class="line">et reddat qua lege, vides. occumbere tandem</span><span class="linebreak"></span>
<span class="line">possumus, idque sedet, quam non quaecumque subire</span><span class="linebreak"></span>
<span class="line">patris iussa tui; numquam sine vellere abibo</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>hinc ego, degenerem nec me tu prima videbis.”</span><span class="linebreak"></span>
</p>
<p class="lineGroup">
<span class="line indent1">Haec ait; illa tremens, ut supplicis aspicit ora</span><span class="linebreak"></span>
<span class="line">conticuisse viri iamque et sua verba reposci,</span><span class="linebreak"></span>
<span class="line">nec quibus incipiat demens videt, ordine nec quo,</span><span class="linebreak"></span>
<span class="line">quove tenus, prima cupiens effundere voce</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>omnia, sed nec prima pudor dat verba timenti.</span><span class="linebreak"></span>
<span class="line">haeret et attollens vix tandem lumina fatur: “quid, precor, in nostras venisti, Thessale, terras?</span><span class="linebreak"></span>
<span class="line">unde mei spes ulla tibi? tantosque petisti</span><span class="linebreak"></span>
<span class="line">cur non ipse tua fretus virtute labores?</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>nempe, ego si patriis timuissem excedere tectis,</span><span class="linebreak"></span>
<span class="line">occideras, nempe hanc animam pars saeva manebat</span><span class="linebreak"></span>
<span class="line">funeris. en ubi Iuno, ubi nunc Tritonia virgo,</span><span class="linebreak"></span>
<span class="line">sola tibi quoniam tantis in casibus adsum</span><span class="linebreak"></span>
<span class="line">externae regina domus? miraris et ipse,</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>credo, nec agnoscunt haec nunc Aeetida silvae.</span><span class="linebreak"></span>
<span class="line">sed fatis sum victa tuis; cape munera supplex</span><span class="linebreak"></span>
<span class="line">nunc mea; teque iterum Pelias si perdere quaeret</span><span class="linebreak"></span>
<span class="line">inque alios casus, alias si mittet ad urbes,</span><span class="linebreak"></span>
<span class="line">heu formae ne crede tuae.” Titania iamque</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>gramina Perseasque sinu depromere vires</span><span class="linebreak"></span>
<span class="line">coeperat; his iterum compellat Iasona dictis:</span><span class="linebreak"></span>
</p></section><notes></notes></section>