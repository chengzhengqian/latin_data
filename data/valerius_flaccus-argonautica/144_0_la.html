<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">“quem rogitas, Carmeius” ait; “mos comminus</span><span class="linebreak"></span>
<span class="line indent2">arma</span><span class="linebreak"></span>
<span class="line">semper habere viro, semper meminisse pharetrae.”</span><span class="linebreak"></span>
<span class="line">“illum” ait Aesonides “pariter refer, horrida signis</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>cui chlamys et multa spirat coma flexilis aura.”</span><span class="linebreak"></span>
<span class="line">respicit Aeetes atque hunc quoque nomine reddit:</span><span class="linebreak"></span>
<span class="line">“dives Aron; croceos sic illius omnis odores</span><span class="linebreak"></span>
<span class="line">iactat eques, cunctis sic est coma culta maniplis:</span><span class="linebreak"></span>
<span class="line">sed ne sperne virum et comptis diffide capillis.</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>Campesus hic spoliis in tigridis; ille profundo</span><span class="linebreak"></span>
<span class="line">incumbens Odrussa mero; vide lata comantem</span><span class="linebreak"></span>
<span class="line">pectora et ingenti turbantem pocula barba.”</span><span class="linebreak"></span>
<span class="line">hunc et Iaxarten dictis stupet hospes acerbis</span><span class="linebreak"></span>
<span class="line">immodicum linguaque gravem, cui multa minanti</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>non superum, non praesentis reverentia Phoebi.</span><span class="linebreak"></span>
<span class="line">contra autem Aeetes “non frustra magna superbo</span><span class="linebreak"></span>
<span class="line">dicta volant” ait “et vocem paria arma secuntur;</span><span class="linebreak"></span>
<span class="line">nec requies, quin Marte diem noctemque fatiget;</span><span class="linebreak"></span>
<span class="line">atque ubi Riphaea stupuerunt flumina bruma,</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>iam pavidi cum prole Getae, iam pervigil illum</span><span class="linebreak"></span>
<span class="line">Medus et oppositis expectat Hiberia claustris.</span><span class="linebreak"></span>
<span class="line">quid Latagum, quid si amnigenam mirere Choaspen?</span><span class="linebreak"></span>
<span class="line">bellatoris equi potantem cerne cruores;</span><span class="linebreak"></span>
<span class="line">nec tamen immissis hic segnior ibit habenis.</span><span class="linebreak"></span>
<span class="line">hos autem quae quemque manus, quae signa</span><span class="linebreak"></span>
<span class="line indent2"><span class="br"></span><span class="lineNumber">605</span><span class="br"></span>sequantur,</span><span class="linebreak"></span>
<span class="line">si memorem, prius umentem lux solverit umbram.</span><span class="linebreak"></span>
<span class="line">cras acies atque illa ducum cras regna videbis</span><span class="linebreak"></span>
<span class="line">dissona, saxiferae surgat quibus imber habenae,</span><span class="linebreak"></span>
<span class="line">quae iaculo gens apta levi, quae picta pharetris</span><span class="linebreak"></span>
</p></section><notes></notes></section>