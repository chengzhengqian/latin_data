<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">ergo ubi iam Minyas certamque accedere Phineus</span><span class="linebreak"></span>
<span class="line">sentit opem, primas baculo defertur ad undas</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>vestigatque ratem atque oculos attollit inanes.</span><span class="linebreak"></span>
<span class="line">tunc tenuem spirans animam “salve o mihi longum</span><span class="linebreak"></span>
<span class="line">expectata manus nostrisque” ait “agnita votis.</span><span class="linebreak"></span>
<span class="line">novimus et divis geniti quibus et via iussos</span><span class="linebreak"></span>
<span class="line">quae ferat ac vestri sectabar<a class="footnoteLink" href="#note_LCL286_218_1" id="target_note_LCL286_218_1"><sup>1</sup></a> tempora cursus</span><span class="linebreak"></span>
<span class="line">proxima quaeque legens, quantum Vulcania Lemnos</span><span class="linebreak"></span>
<span class="line"><span class="br"></span><span class="lineNumber">441</span><span class="br"></span>traxerit, infelix tulerit quae Cyzicus arma;</span><span class="linebreak"></span>
<span class="line">sensi et Bebrycio supremam in litore pugnam</span><span class="linebreak"></span>
<span class="line">iam propior iamque hoc animam solamine mulcens.</span><span class="linebreak"></span>
<span class="line">non ego nunc, magno quod cretus Agenore Phineus,</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>aut memorem, mea quod vates insedit Apollo</span><span class="linebreak"></span>
<span class="line">pectora; praesentis potius miserescite fati.</span><span class="linebreak"></span>
<span class="line">nec mihi diversis erratum casibus orbem</span><span class="linebreak"></span>
<span class="line">amissas aut flere domos aut dulcia tempus</span><span class="linebreak"></span>
<span class="line">lumina; consuetis serum est ex ordine fatis</span><span class="linebreak"></span>
<span class="line">ingemere. Harpyiae semper mea pabula servant,</span><span class="linebreak"></span>
<span class="line"><span class="br"></span><span class="lineNumber">451</span><span class="br"></span>fallere quas nusquam misero locus: ilicet omnes</span><span class="linebreak"></span>
<span class="line">deveniunt niger intorto ceu turbine nimbus,</span><span class="linebreak"></span>
<span class="line">iamque alis procul et sonitu mihi nota Celaeno;</span><span class="linebreak"></span>
<span class="line">diripiunt verruntque dapes foedataque turbant</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>pocula, saevit odor surgitque miserrima pugna,</span><span class="linebreak"></span>
<span class="line">parque mihi monstrisque fames. sprevere quod</span><span class="linebreak"></span>
<span class="line indent2">omnes</span><span class="linebreak"></span>
<span class="line">pollueruntque manu quodque unguibus excidit atris</span><span class="linebreak"></span>
<span class="line">has mihi fert in luce moras. nec rumpere fata</span><span class="linebreak"></span>
<span class="line">morte licet; trahitur victu crudelis egestas.</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>sed vos o servate precor, praedicta deorum</span><span class="linebreak"></span>
<span class="line">si non falsa mihi, vos finem imponite poenis.</span><span class="linebreak"></span>
<span class="line">nempe adsunt, qui monstra fugent, Aquilonia proles</span><span class="linebreak"></span>
</p></section><notes><section class="footnotes"><ul><li class="note" id="note_LCL286_218_1"><a class="footnoteCrossrefLink" href="#target_note_LCL286_218_1" title="Click to highlight in text"><sup class="lineRef">1</sup>sectabar <span class="italic">Bury</span>: rebar sic <span class="italic">V</span>: reputavi <span class="italic">Baehrens.</span></a></li><script type="text/javascript">document.getElementById('note_LCL286_218_1').style.display = "none";</script></ul></section></notes></section>