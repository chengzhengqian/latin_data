<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">corpora; crudelis scopulis me destinat urna.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>verum o iam redeunt Phrygibus si numina tuque</span><span class="linebreak"></span>
<span class="line">ille ades auguriis promisse et sorte deorum,</span><span class="linebreak"></span>
<span class="line">iam cui candentes votivo in gramine pascit</span><span class="linebreak"></span>
<span class="line">cornipedes genitor, nostrae stata dona salutis,</span><span class="linebreak"></span>
<span class="line">adnue meque, precor, defectaque Pergama monstris</span><span class="linebreak"></span>
<span class="line">eripe, namque potes; neque enim tam lata videbam</span><span class="linebreak"></span>
<span class="line"><span class="br"></span><span class="lineNumber">491</span><span class="br"></span>pectora, Neptunus muros cum iungeret astris,</span><span class="linebreak"></span>
<span class="line">nec tales umeros pharetramque gerebat Apollo.‚Äù</span><span class="linebreak"></span>
<span class="line">auxerat haec locus et facies maestissima capti</span><span class="linebreak"></span>
<span class="line">litoris et tumuli caelumque, quod incubat urbi,</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>quale laborantis Nemees iter aut Erymanthi</span><span class="linebreak"></span>
<span class="line">vidit et infectae miseratus flumina Lernae.</span><span class="linebreak"></span>
</p>
<p class="lineGroup">
<span class="line indent1">Dat procul interea signum Neptunus et una</span><span class="linebreak"></span>
<span class="line">monstriferi mugire sinus Sigeaque pestis</span><span class="linebreak"></span>
<span class="line">adglomerare fretum, cuius stellantia glauca</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>lumina nube tremunt, atque ordine curva trisulco</span><span class="linebreak"></span>
<span class="line">fulmineus quatit ora fragor, pelagoque remenso</span><span class="linebreak"></span>
<span class="line">cauda redit, passosque sinus rapit ardua cervix.</span><span class="linebreak"></span>
<span class="line">illam incumbentem per mille volumina pontus</span><span class="linebreak"></span>
<span class="line">prosequitur lateri adsultans, trepidisque ruentem</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>litoribus sua cogit hiemps. non fluctibus aequis</span><span class="linebreak"></span>
<span class="line">nubiferi venit unda Noti, non Africus alto</span><span class="linebreak"></span>
<span class="line">tantus ovat patriisque manus cum plenus habenis</span><span class="linebreak"></span>
<span class="line">Orion bipedum flatu mare tollit equorum.</span><span class="linebreak"></span>
<span class="line">ecce ducem placitae furiis crudescere pugnae</span><span class="linebreak"></span>
</p></section><notes></notes></section>