<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">260</span><span class="br"></span>forte ratem primo fugientem litore cerno,</span><span class="linebreak"></span>
<span class="line">qualem nostra suo numquam dimittere portu</span><span class="linebreak"></span>
<span class="line">vellet, adhuc omnes quae detinet insula nautas.</span><span class="linebreak"></span>
<span class="line">unus ibi ante alios qui tum mihi pulchrior omnes</span><span class="linebreak"></span>
<span class="line">visus erat (longeque ducem mirabar et ipsa)</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>advolat atque unam comitum ratus esse tuarum</span><span class="linebreak"></span>
<span class="line">’ per tibi siquis ’ ait ’ morituri protinus horror,</span><span class="linebreak"></span>
<span class="line">ac quem non meritis videas occurrere monstris,</span><span class="linebreak"></span>
<span class="line">haec precor, haec dominae referas ad virginis aurem</span><span class="linebreak"></span>
<span class="line">ac fletus ostende meos; illi has ego voces,</span><span class="linebreak"></span>
<span class="line">qua datur, hasque manus, ut possum, a litore tendo.</span><span class="linebreak"></span>
<span class="line"><span class="br"></span><span class="lineNumber">271</span><span class="br"></span>ipsae, quas mecum per mille pericula traxi,</span><span class="linebreak"></span>
<span class="line">defecere deae; spes et via sola salutis,</span><span class="linebreak"></span>
<span class="line">quam dederit, si forte dabit. ne vota repellat,</span><span class="linebreak"></span>
<span class="line">ne mea; totque animas, quales nec viderit ultra,</span><span class="linebreak"></span>
<span class="line">dic, precor, auxilio iuvet atque haec nomina</span><span class="linebreak"></span>
<span class="line indent2"><span class="br"></span><span class="lineNumber">275</span><span class="br"></span>servet.</span><span class="linebreak"></span>
<span class="line">ei mihi, quod nullas hic possum exsolvere grates!<a class="footnoteLink" href="#note_LCL286_380_1" id="target_note_LCL286_380_1"><sup>1</sup></a></span><span class="linebreak"></span>
<span class="line">ac tamen hoc saeva corpus de morte receptum,</span><span class="linebreak"></span>
<span class="line">hanc animam sciat esse suam. miserebitur ergo?</span><span class="linebreak"></span>
<span class="line">dic, ait, an potius’—strictumque ruebat in ensem.</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>promisi; ne falle, precor. cumque ipsa moverer</span><span class="linebreak"></span>
<span class="line">adloquio casuque viri, te passa rogari</span><span class="linebreak"></span>
<span class="line">sum potius; tu laude nova, tu supplice digno</span><span class="linebreak"></span>
<span class="line">dignior es; sat fama meis iam parta venenis.</span><span class="linebreak"></span>
<span class="line">si Pelopis duros prior Hippodamia labores</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>expediit totque ora simul vulgata procorum</span><span class="linebreak"></span>
<span class="line">respiciens tandem patrios exhorruit axes,</span><span class="linebreak"></span>
<span class="line">si dedit ipsa neci fratrem Minoia virgo:</span><span class="linebreak"></span>
</p></section><notes><section class="footnotes"><ul><li class="note" id="note_LCL286_380_1"><a class="footnoteCrossrefLink" href="#target_note_LCL286_380_1" title="Click to highlight in text"><sup class="lineRef">1</sup>276–83, <span class="italic">which follow</span> 291 <span class="italic">in MSS., were first transposed by Thilo</span>.</a></li><script type="text/javascript">document.getElementById('note_LCL286_380_1').style.display = "none";</script></ul></section></notes></section>