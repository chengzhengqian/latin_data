<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">laetaque iam Cybele festaeque per oppida taedae,</span><span class="linebreak"></span>
<span class="line"><span class="br"></span><span class="lineNumber">241</span><span class="br"></span>quis modo tam saevos adytis fluxisse cruores</span><span class="linebreak"></span>
<span class="line">cogitet? aut ipsi qui iam meminere ministri?</span><span class="linebreak"></span>
<span class="line">inde, ubi sacrificas cum coniuge venit ad aras</span><span class="linebreak"></span>
<span class="line">Aesonides, unaque adeunt pariterque precari</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>incipiunt, ignem Pollux undamque iugalem</span><span class="linebreak"></span>
<span class="line">praetulit, et dextrum pariter vertuntur in orbem.</span><span class="linebreak"></span>
<span class="line">sed neque se pingues tum candida flamma per auras</span><span class="linebreak"></span>
<span class="line">explicuit, nec tura videt concordia Mopsus,</span><span class="linebreak"></span>
<span class="line">promissam nec stare fidem, breve tempus amorum.</span><span class="linebreak"></span>
<span class="line">odit utrumque simul, simul et miseratur utrumque,</span><span class="linebreak"></span>
<span class="line"><span class="br"></span><span class="lineNumber">251</span><span class="br"></span>et tibi iam nullos optavit, barbara, natos.</span><span class="linebreak"></span>
<span class="line">mox epulas et sacra parant; silvestria laetis</span><span class="linebreak"></span>
<span class="line">praemia venatu facili quaesita supersunt;</span><span class="linebreak"></span>
<span class="line">pars veribus, pars undanti despumat aeno.</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>gramineis ast inde toris discumbitur, olim</span><span class="linebreak"></span>
<span class="line">Hister anhelantem Peucen quo presserat antro.</span><span class="linebreak"></span>
<span class="line">ipsi inter medios rosea radiante iuventa</span><span class="linebreak"></span>
<span class="line">altius inque sui sternuntur velleris auro.</span><span class="linebreak"></span>
</p>
<p class="lineGroup">
<span class="line indent1">Quis novus inceptos timor impediit hymenaeos</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>turbavitque toros et sacra calentia rupit?</span><span class="linebreak"></span>
<span class="line">Absyrtus subita praeceps cum classe parentis</span><span class="linebreak"></span>
<span class="line">advehitur profugis infestam lampada Grais</span><span class="linebreak"></span>
<span class="line">concutiens diramque premens clamore sororem: â€œheia agite, o siquis vobis dolor iraque, Colchi,</span><span class="linebreak"></span>
<span class="line">adcelerate viam; neque enim fugit aequore raptor</span><span class="linebreak"></span>
<span class="line"><span class="br"></span><span class="lineNumber">266</span><span class="br"></span>Iuppiter aut falsi sequimur vestigia tauri.</span><span class="linebreak"></span>
</p></section><notes></notes></section>