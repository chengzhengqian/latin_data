<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">321</span><span class="br"></span>occupat, annosi veluti si decidat olim</span><span class="linebreak"></span>
<span class="line">pars Erycis vel totus Athos; qua mole iacentis</span><span class="linebreak"></span>
<span class="line">ipse etiam expleri victor nequit oraque longo</span><span class="linebreak"></span>
<span class="line">comminus optutu mirans tenet. at manus omnis</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>heroum densis certatim amplexibus urgent,</span><span class="linebreak"></span>
<span class="line">armaque ferre iuvat fessasque attollere palmas.</span><span class="linebreak"></span>
<span class="line">“salve vera Iovis, vera o Iovis” undique “proles”</span><span class="linebreak"></span>
<span class="line">ingeminant, “o magnanimis memoranda palaestris</span><span class="linebreak"></span>
<span class="line">Taygeta et primi felix labor ille magistri!”</span><span class="linebreak"></span>
<span class="line">dumque ea dicta ferunt, tenues tamen ire cruores</span><span class="linebreak"></span>
<span class="line"><span class="br"></span><span class="lineNumber">331</span><span class="br"></span>siderea de fronte vident; nec sanguine Pollux</span><span class="linebreak"></span>
<span class="line">territus averso siccabat vulnera caestu.</span><span class="linebreak"></span>
<span class="line">illius excelsum ramis caput armaque Castor</span><span class="linebreak"></span>
<span class="line">implicat et viridi conectit tempora lauro,</span><span class="linebreak"></span>
<span class="line">respiciensque ratem “patriis” ait “has precor oris,</span><span class="linebreak"></span>
<span class="line">diva, refer frondes cumque hac freta curre corona.”</span><span class="linebreak"></span>
<span class="line"><span class="br"></span><span class="lineNumber">337</span><span class="br"></span>dixerat; hinc valida caedunt armenta bipenni</span><span class="linebreak"></span>
<span class="line">perfusique sacro placati gurgitis amne</span><span class="linebreak"></span>
<span class="line">graminea sternuntur humo; tunc liba dapesque</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>frondibus adcumulant; exsortia terga Laconi</span><span class="linebreak"></span>
<span class="line">praecipiunt pecudum. toto mox tempore mensae</span><span class="linebreak"></span>
<span class="line">laetus ovat nunc laude virum nunc vatis honoro</span><span class="linebreak"></span>
<span class="line">carmine, victori geminans cratera parenti.</span><span class="linebreak"></span>
</p>
<p class="lineGroup">
<span class="line indent1">Iamque dies auraeque vocant, rursusque capessunt</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>aequora, qua rigidos eructat Bosphoros amnes.</span><span class="linebreak"></span>
<span class="line">illos, Nile, tuis nondum dea gentibus Io</span><span class="linebreak"></span>
<span class="line">transierat fluctus, unde haec data nomina ponto.</span><span class="linebreak"></span>
</p></section><notes></notes></section>