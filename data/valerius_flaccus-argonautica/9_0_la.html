<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">sic ait Aesonides: “o qui spumantia nutu</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>regna quatis terrasque salo complecteris omnes,</span><span class="linebreak"></span>
<span class="line">da veniam. scio me cunctis e gentibus unum</span><span class="linebreak"></span>
<span class="line">inlicitas temptare vias hiememque mereri:</span><span class="linebreak"></span>
<span class="line">sed non sponte feror, nec nunc mihi iungere montes</span><span class="linebreak"></span>
<span class="line">mens tamen aut summo deposcere fulmen Olympo.</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>ne Peliae te vota trahant: ille aspera iussa</span><span class="linebreak"></span>
<span class="line">repperit et Colchos in me luctumque meorum.</span><span class="linebreak"></span>
<span class="line">ille mihi——<a class="footnoteLink" href="#note_LCL286_18_1" id="target_note_LCL286_18_1"><sup>1</sup></a> tantum non indignantibus undis</span><span class="linebreak"></span>
<span class="line">hoc caput accipias et pressam regibus alnum.”</span><span class="linebreak"></span>
<span class="line">sic fatus pingui cumulat libamine flammam.</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">205</span><span class="br"></span>Protulit ut crinem densis luctatus in extis</span><span class="linebreak"></span>
<span class="line">ignis et escendit salientia viscera tauri,</span><span class="linebreak"></span>
<span class="line">ecce sacer totusque dei per litora Mopsus,</span><span class="linebreak"></span>
<span class="line">immanis visu, vittamque comamque per auras</span><span class="linebreak"></span>
<span class="line">surgentem laurusque rotat. vox reddita tandem,</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>vox horrenda viris; tum facta silentia vati.</span><span class="linebreak"></span>
<span class="line">“heu quaenam aspicio! nostris modo concitus ausis</span><span class="linebreak"></span>
<span class="line">aequoreos vocat ecce deos Neptunus et ingens</span><span class="linebreak"></span>
<span class="line">concilium. fremere et legem defendere cuncti</span><span class="linebreak"></span>
<span class="line">hortantur. sic amplexu, sic pectora fratris,</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>Iuno, tene; tuque o puppem ne desere, Pallas:</span><span class="linebreak"></span>
<span class="line">nunc, patrui nunc flecte minas. cessere ratemque</span><span class="linebreak"></span>
<span class="line">accepere mari. per quot discrimina rerum</span><span class="linebreak"></span>
<span class="line">expedior! subita cur pulcher harundine crines</span><span class="linebreak"></span>
<span class="line">velat Hylas? unde urna umeris niveosque per artus</span><span class="linebreak"></span>
</p></section><notes><section class="footnotes"><ul><li class="note" id="note_LCL286_18_1"><a class="footnoteCrossrefLink" href="#target_note_LCL286_18_1" title="Click to highlight in text"><sup class="lineRef">1</sup>ille mihi <span class="italic">Schenkl Bury</span>: illi mi . . . <span class="italic">V</span>: ille metu <span class="italic">OQP</span>: illum ego sed <span class="italic">Langen</span>: illi inhians <span class="italic">Baehrens</span>.</a></li><script type="text/javascript">document.getElementById('note_LCL286_18_1').style.display = "none";</script></ul></section></notes></section>