<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">visa truces exerta manus, ut prima vocatu</span><span class="linebreak"></span>
<span class="line">intonuit signumque dedit Mavortia coniunx.</span><span class="linebreak"></span>
<span class="line">hic aliud Venus et multo magis ipsa tremendum</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>orsa nefas gemitus fingit vocesque cadentum</span><span class="linebreak"></span>
<span class="line">inrupitque domos, et singultantia gestans</span><span class="linebreak"></span>
<span class="line">ora manu taboque sinus perfusa recenti</span><span class="linebreak"></span>
<span class="line">arrectaque coma “meritos en prima revertor</span><span class="linebreak"></span>
<span class="line">ulta toros, premit ecce dies.” tum verbere victas</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>in thalamos agit et cunctantibus ingerit<a class="footnoteLink" href="#note_LCL286_88_1" id="target_note_LCL286_88_1"><sup>1</sup></a> enses.</span><span class="linebreak"></span>
<span class="line">(unde ego tot scelerum facies, tot fata iacentum</span><span class="linebreak"></span>
<span class="line">exequar? heu vatem monstris quibus intulit ordo!</span><span class="linebreak"></span>
<span class="line">quae se aperit series! o qui me vera canentem</span><span class="linebreak"></span>
<span class="line">sistat et hac nostras exsolvat imagine noctes!)</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>invadunt aditus et quondam cara suorum</span><span class="linebreak"></span>
<span class="line">corpora: pars ut erant dapibus vinoque soporos,</span><span class="linebreak"></span>
<span class="line">pars conferre manus etiam magnisque paratae</span><span class="linebreak"></span>
<span class="line">cum facibus, quosdam insomnes et cuncta tuentes;</span><span class="linebreak"></span>
<span class="line">sed temptare fugam prohibetque capessere contra</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>arma metus; adeo ingentes inimica videri</span><span class="linebreak"></span>
<span class="line">diva dabat, notaque sonat vox coniuge maior.</span><span class="linebreak"></span>
<span class="line">tantum oculos pressere manu, velut agmina cernant</span><span class="linebreak"></span>
<span class="line">Eumenidum ferrumve super Bellona coruscet.</span><span class="linebreak"></span>
<span class="line">hoc soror, hoc coniunx, propiorque hoc nata parensque</span><span class="linebreak"></span>
<span class="line">saeva valet; prensosque toris mactatque trahitque</span><span class="linebreak"></span>
<span class="line"><span class="br"></span><span class="lineNumber">231</span><span class="br"></span>femineum genus, immanes quos sternere Bessi</span><span class="linebreak"></span>
<span class="line">nec Geticae potuere manus aut aequoris irae.</span><span class="linebreak"></span>
<span class="line">it cruor in thalamis et anhela in pectore fumant</span><span class="linebreak"></span>
</p></section><notes><section class="footnotes"><ul><li class="note" id="note_LCL286_88_1"><a class="footnoteCrossrefLink" href="#target_note_LCL286_88_1" title="Click to highlight in text"><sup class="lineRef">1</sup>ingerit <span class="italic">Heinsius</span>: invenit <span class="italic">V</span>.</a></li><script type="text/javascript">document.getElementById('note_LCL286_88_1').style.display = "none";</script></ul></section></notes></section>