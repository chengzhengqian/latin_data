<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">eluctanda via et cursu, quem fabor, eundum est.</span><span class="linebreak"></span>
<span class="line">haud procul hinc ingens Scythici ruit exitus Histri,</span><span class="linebreak"></span>
<span class="line"><span class="br"></span><span class="lineNumber">186</span><span class="br"></span>fundere non uno tantum quem flumina cornu</span><span class="linebreak"></span>
<span class="line">accipimus; septem exit aquis, septem ostia pandit.</span><span class="linebreak"></span>
<span class="line">illius adversi nunc ora petamus et undam</span><span class="linebreak"></span>
<span class="line">quae latus in laevum ponti cadit; inde sequemur</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>ipsius amnis iter, donec nos flumine certo</span><span class="linebreak"></span>
<span class="line">perferat inque aliud reddat mare. sint age tanti,</span><span class="linebreak"></span>
<span class="line">Aesonide, quaecumque morae, quam saeva subire</span><span class="linebreak"></span>
<span class="line">saxa iterum, quam Cyaneos perrumpere montes;</span><span class="linebreak"></span>
<span class="line">sat mihi: non totis Argo redit ecce corymbis.”</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>haec ait ignarus fixas iam numine rupes</span><span class="linebreak"></span>
<span class="line">stare neque adversis ultra concurrere saxis.</span><span class="linebreak"></span>
<span class="line">reddidit Aesonides: “et te, fidissime rector,</span><span class="linebreak"></span>
<span class="line">haud vani tetigere metus, nec me ire recuso</span><span class="linebreak"></span>
<span class="line">longius et cunctis redeuntem ostendere terris.”</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>protinus inde alios flexu regesque locosque</span><span class="linebreak"></span>
<span class="line">adsuetumque petunt plaustris migrantibus aequor.</span><span class="linebreak"></span>
</p>
<p class="lineGroup">
<span class="line indent1">Puppe procul summa vigilis post terga magistri</span><span class="linebreak"></span>
<span class="line">haeserat auratae genibus Medea Minervae;</span><span class="linebreak"></span>
<span class="line">atque ibi deiecta residens in lumina palla</span><span class="linebreak"></span>
<span class="line">flebat adhuc, quamquam Haemoniis cum regibus</span><span class="linebreak"></span>
<span class="line indent2"><span class="br"></span><span class="lineNumber">205</span><span class="br"></span>iret,</span><span class="linebreak"></span>
<span class="line">sola tamen nec coniugii secura futuri.</span><span class="linebreak"></span>
<span class="line">illam Sarmatici miserantur litora ponti,</span><span class="linebreak"></span>
<span class="line">illa Thoanteae transit defleta Dianae.</span><span class="linebreak"></span>
<span class="line">nulla palus, nullus Scythiae non maeret euntem</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>amnis; Hyperboreas movit conspecta pruinas,</span><span class="linebreak"></span>
<span class="line">tot modo regna tenens; ipsi quoque murmura</span><span class="linebreak"></span>
<span class="line indent2">ponunt</span><span class="linebreak"></span>
<span class="line">iam Minyae, iam ferre volunt. vix allevat ora</span><span class="linebreak"></span>
</p></section><notes></notes></section>