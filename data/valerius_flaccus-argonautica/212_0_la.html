<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">sed quid ego quemquam immeritis incuso querellis?</span><span class="linebreak"></span>
<span class="line">ipsa fugit tantoque (nefas) ipsa ardet amore.</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>hoc erat, infelix, (redeunt nam singula menti)</span><span class="linebreak"></span>
<span class="line">ex quo Thessalici subierunt litora remi,<a class="footnoteLink" href="#note_LCL286_424_1" id="target_note_LCL286_424_1"><sup>1</sup></a></span><span class="linebreak"></span>
<span class="line">quod nullae te, nata, dapes, non ulla iuvabant</span><span class="linebreak"></span>
<span class="line">tempora. non ullus tibi tum color, aegraque verba</span><span class="linebreak"></span>
<span class="line">errantesque genae atque alieno gaudia vultu</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>semper erant. cur tanta mihi non prodita pestis,</span><span class="linebreak"></span>
<span class="line">ut gener Aesonides nostra consideret aula</span><span class="linebreak"></span>
<span class="line">nec talem paterere fugam? commune fuisset</span><span class="linebreak"></span>
<span class="line">aut certe nunc omne nefas, iremus et ambae</span><span class="linebreak"></span>
<span class="line">in quascumque vias; pariter petiisse iuvaret</span><span class="linebreak"></span>
<span class="line">Thessaliam et saevi qualemcumque hospitis urbem.”</span><span class="linebreak"></span>
<span class="line"><span class="br"></span><span class="lineNumber">171</span><span class="br"></span>sic genetrix, similique implet soror omnia questu</span><span class="linebreak"></span>
<span class="line">exululans; famulae pariter clamore supremo</span><span class="linebreak"></span>
<span class="line">in vacuos dant verba notos dominamque reclamant</span><span class="linebreak"></span>
<span class="line">nomine; te venti procul et tua fata ferebant.</span><span class="linebreak"></span>
</p>
<p class="lineGroup">
<span class="line indent1">Inde diem noctemque volant: redeuntibus aura</span><span class="linebreak"></span>
<span class="line"><span class="br"></span><span class="lineNumber">176</span><span class="br"></span>gratior, et notae Minyis transcurrere terrae,</span><span class="linebreak"></span>
<span class="line">cum subito Erginus puppi sic fatur ab alta.</span><span class="linebreak"></span>
<span class="line">“vos” ait “Aesonide, contenti vellere capto,</span><span class="linebreak"></span>
<span class="line">nec via quae superet nec quae fortuna videtis.</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>crastina namque dies trucis ad confinia ponti</span><span class="linebreak"></span>
<span class="line">Cyaneasque vocat, meminique, o Tiphy, tuorum</span><span class="linebreak"></span>
<span class="line">saxa per illa, pater, memini, venerande, laborum.</span><span class="linebreak"></span>
<span class="line">mutandum, o socii, nobis iter; altera ponti</span><span class="linebreak"></span>
</p></section><notes><section class="footnotes"><ul><li class="note" id="note_LCL286_424_1"><a class="footnoteCrossrefLink" href="#target_note_LCL286_424_1" title="Click to highlight in text"><sup class="lineRef">1</sup>litora remi <span class="italic">Heinsius</span>: nam singula <span class="italic">V</span>.</a></li><script type="text/javascript">document.getElementById('note_LCL286_424_1').style.display = "none";</script></ul></section></notes></section>