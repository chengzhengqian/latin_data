<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">et chorus et summis ulularunt collibus amnes.</span><span class="linebreak"></span>
<span class="line">protinus e scopulis et opaca valle resurgunt</span><span class="linebreak"></span>
<span class="line">pastores magnisque petunt clamoribus urbem.</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>nuntius hinc socios Telamon vocat, ac simul ipsi</span><span class="linebreak"></span>
<span class="line">horrescunt subitoque vident in sanguine puppem.</span><span class="linebreak"></span>
<span class="line">nec minus in scopulos crudique cacumina saxi</span><span class="linebreak"></span>
<span class="line">emicat Alcides vinclisque tenentibus aufert</span><span class="linebreak"></span>
<span class="line">virgineas de rupe manus aptatque superbis</span><span class="linebreak"></span>
<span class="line">arma umeris; regem inde petens superabat ovante</span><span class="linebreak"></span>
<span class="line"><span class="br"></span><span class="lineNumber">546</span><span class="br"></span>litora tuta gradu, qualis per pascua victor</span><span class="linebreak"></span>
<span class="line">ingreditur, tum colla tumens, tum celsior armis</span><span class="linebreak"></span>
<span class="line">taurus, ubi adsueti pecoris stabula alta revisit</span><span class="linebreak"></span>
<span class="line">et patrium nemus et bello quos ultus amores.</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">550</span><span class="br"></span>Obvia cui contra longis emersa tenebris</span><span class="linebreak"></span>
<span class="line">turba Phrygum parvumque trahens cum coniuge</span><span class="linebreak"></span>
<span class="line indent2">natum</span><span class="linebreak"></span>
<span class="line">Laomedon; iam maestus equos, iam debita posci</span><span class="linebreak"></span>
<span class="line">dona gemit. pars aerii fastigia muri</span><span class="linebreak"></span>
<span class="line">cingit et ignotis iuvenem mirantur in armis.</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>illum torva tuens atque acri lubricus astu</span><span class="linebreak"></span>
<span class="line">rex subit et patrio fatur male laetus amore:</span><span class="linebreak"></span>
<span class="line">â€œmaxime Graiugenum, quem non Sigea petentem</span><span class="linebreak"></span>
<span class="line">litora nec nostrae miserantem funera Troiae</span><span class="linebreak"></span>
<span class="line">appulit his fors ipsa locis, si vera parentem</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>fama Iovem summique tibi genus esse Tonantis,</span><span class="linebreak"></span>
<span class="line">noster ades iunctisque venis; sator unus et idem</span><span class="linebreak"></span>
<span class="line">stirpis honos, quamquam longis disiungimur oris.</span><span class="linebreak"></span>
</p></section><notes></notes></section>