<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2">
<p class="lineGroup">
<span class="line indent1">Principio fluvios gentemque et litora ductor</span><span class="linebreak"></span>
<span class="line">explorare iubet, paulumque egressus Echion</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>invenit obscura gemitus in valle trahentem</span><span class="linebreak"></span>
<span class="line">clam iuvenem et caesi maerentem nomen amici.</span><span class="linebreak"></span>
<span class="line">ille virum ut contra venientem umbrataque vidit</span><span class="linebreak"></span>
<span class="line">tempora Parrhasio patris de more galero</span><span class="linebreak"></span>
<span class="line">paciferaeque manu nequiquam insignia virgae,</span><span class="linebreak"></span>
<span class="line">“heu fuge” ait “certo quicumque es, perdite,</span><span class="linebreak"></span>
<span class="line indent2"><span class="br"></span><span class="lineNumber">140</span><span class="br"></span>passu,</span><span class="linebreak"></span>
<span class="line">dum datur.” obstipuit visu Nonacria proles,</span><span class="linebreak"></span>
<span class="line">quid ferat admirans. postquam remeare monentem</span><span class="linebreak"></span>
<span class="line">ocius et dictis perstantem cernit in isdem,</span><span class="linebreak"></span>
<span class="line">abripit et sociis, quae sint ea, promere cogit.</span><span class="linebreak"></span>
<span class="line">ille manus tendens “non haec” ait “hospita vobis</span><span class="linebreak"></span>
<span class="line"><span class="br"></span><span class="lineNumber">146</span><span class="br"></span>terra, viri, non hic ullos reverentia ritus</span><span class="linebreak"></span>
<span class="line">pectora; mors habitat saevaeque hoc litore pugnae.</span><span class="linebreak"></span>
<span class="line">iam veniet diros Amycus qui tollere caestus</span><span class="linebreak"></span>
<span class="line">imperet et vasto qui vertice nubila pulset.</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>talis in advectos Neptuni credita proles</span><span class="linebreak"></span>
<span class="line">aeternum furit, atque aequae virtutis egentes</span><span class="linebreak"></span>
<span class="line">ceu superum segnes ad iniqua altaria tauros</span><span class="linebreak"></span>
<span class="line">constituit, tantum<a class="footnoteLink" href="#note_LCL286_196_1" id="target_note_LCL286_196_1"><sup>1</sup></a> ut misero lavet arma cerebro.</span><span class="linebreak"></span>
<span class="line">consulite atque fugae medium ne temnite tempus.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>namque isti frustra quisquam concurrere monstro</span><span class="linebreak"></span>
<span class="line">audeat; et quaenam talem vidisse voluptas?”</span><span class="linebreak"></span>
<span class="line">ductor ad haec “Bebryxne venis diversaque regi</span><span class="linebreak"></span>
<span class="line">corda gerens (melior vulgi nam saepe voluntas),</span><span class="linebreak"></span>
<span class="line">hostis an externis fato delatus ab oris?</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>et tua cur Amycus caestu nondum obruit ora?”</span><span class="linebreak"></span>
</p></section><notes><section class="footnotes"><ul><li class="note" id="note_LCL286_196_1"><a class="footnoteCrossrefLink" href="#target_note_LCL286_196_1" title="Click to highlight in text"><sup class="lineRef">1</sup>tantum <span class="italic">Burmann</span>: tandem <span class="italic">V.</span></a></li><script type="text/javascript">document.getElementById('note_LCL286_196_1').style.display = "none";</script></ul></section></notes></section>