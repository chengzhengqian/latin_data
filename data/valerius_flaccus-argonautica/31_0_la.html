<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">praeveniat quo fine minas, quae fata capessat</span><span class="linebreak"></span>
<span class="line">digna satis: magnos obitus natumque domumque</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>et genus Aeolium pugnataque poscere bella.</span><span class="linebreak"></span>
<span class="line">est etiam ante oculos aevum rudis altera proles,</span><span class="linebreak"></span>
<span class="line">ingentes animos et fortia discere facta</span><span class="linebreak"></span>
<span class="line">quem velit atque olim leti meminisse paterni.</span><span class="linebreak"></span>
<span class="line">ergo sacra novat. veteris sub nocte cupressi</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>sordidus et multa pallens ferrugine taurus</span><span class="linebreak"></span>
<span class="line">stabat adhuc, cui caeruleae per cornua vittae</span><span class="linebreak"></span>
<span class="line">et taxi frons hirta comis; ipse aeger anhelans</span><span class="linebreak"></span>
<span class="line">impatiensque loci visaque exterritus umbra.</span><span class="linebreak"></span>
<span class="line">hunc sibi praecipuum gentis de more nefandae</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>Thessalis in seros Ditis servaverat usus.</span><span class="linebreak"></span>
<span class="line">illum ubi terrifici superesse in tempore sacri</span><span class="linebreak"></span>
<span class="line">conspexit, statuit leto supremaque fatur</span><span class="linebreak"></span>
<span class="line">ipse manu tangens damnati cornua tauri:</span><span class="linebreak"></span>
<span class="line">â€œvos, quibus imperium Iovis et non segne peractum</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>lucis iter, mihi consiliis, mihi cognita bellis</span><span class="linebreak"></span>
<span class="line">nomina magnorum fama sacrata nepotum;</span><span class="linebreak"></span>
<span class="line">tuque, excite parens umbris, ut nostra videres</span><span class="linebreak"></span>
<span class="line">funera et oblitos superum paterere dolores,</span><span class="linebreak"></span>
<span class="line">da placidae mihi sedis iter meque hostia vestris</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>conciliet praemissa locis. tu, nuntia sontum</span><span class="linebreak"></span>
<span class="line">virgo Iovi, terras oculis quae prospicis aequis,</span><span class="linebreak"></span>
<span class="line">ultricesque deae Fasque et grandaeva Furorum</span><span class="linebreak"></span>
<span class="line">Poena parens, meriti regis succedite tectis</span><span class="linebreak"></span>
<span class="line">et saevas inferte faces. sacer effera raptet</span><span class="linebreak"></span>
<span class="line"><span class="br"></span><span class="lineNumber">795</span><span class="br"></span>corda pavor; nec sola mei gravia adfore nati</span><span class="linebreak"></span>
</p></section><notes></notes></section>