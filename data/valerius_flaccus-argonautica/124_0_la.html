<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">profuit? heu quantum Phasis, quantum Aea recessit!</span><span class="linebreak"></span>
<span class="line">nunc quoque, si tenui superant in imagine curae,</span><span class="linebreak"></span>
<span class="line">adsis umbra, precor, venturi praescia caeli,</span><span class="linebreak"></span>
<span class="line">rectoremque tuae moneas ratis.” haec ubi fatus,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>sola virum flammis vidit labentibus ossa.</span><span class="linebreak"></span>
<span class="line">“quod tamen extremis unum solamen in oris</span><span class="linebreak"></span>
<span class="line">restat” ait, “caras humus haec non dividat umbras</span><span class="linebreak"></span>
<span class="line">ossaque nec tumulo nec separe contegat urna,</span><span class="linebreak"></span>
<span class="line">sed simul, ut iunctis venistis in aequora fatis.”</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>haud mora; reliquias socii defletaque miscent</span><span class="linebreak"></span>
<span class="line">nomina. tum vivo frondens e cespite tellus</span><span class="linebreak"></span>
<span class="line">aggeritur, cineremque Lyco commendat Iason.</span><span class="linebreak"></span>
</p>
<p class="lineGroup">
<span class="line indent1">Maesti omnes dubiique, ratem fidissima cuius</span><span class="linebreak"></span>
<span class="line">dextra regat; simul Ancaeus sollersque petebat</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Nauplius. Erginum fato vocat ipsa monenti</span><span class="linebreak"></span>
<span class="line">quercus, et ad tonsas victi rediere magistri.</span><span class="linebreak"></span>
<span class="line">ac velut ille, gregis cessit cui regia, taurus</span><span class="linebreak"></span>
<span class="line">fertur ovans; hunc omnis honos, hunc omnis in unum</span><span class="linebreak"></span>
<span class="line">transit amor; primo laetus sic tempore rector</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>ingreditur cursus; etenim dat candida certam</span><span class="linebreak"></span>
<span class="line">nox Helicen. iam prora fretum commoverat et iam</span><span class="linebreak"></span>
<span class="line">puppe sedens diras<a class="footnoteLink" href="#note_LCL286_248_1" id="target_note_LCL286_248_1"><sup>1</sup></a> dimiserat anchora terras.</span><span class="linebreak"></span>
</p>
<p class="lineGroup">
<span class="line indent1">Inde, premente noto, tristes Acherusidos oras</span><span class="linebreak"></span>
<span class="line">praeterit et festa vulgatum nocte Lyaei</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Callichoron; nec vana fides. his Bacchus in undis</span><span class="linebreak"></span>
</p></section><notes><section class="footnotes"><ul><li class="note" id="note_LCL286_248_1"><a class="footnoteCrossrefLink" href="#target_note_LCL286_248_1" title="Click to highlight in text"><sup class="lineRef">1</sup>diras <span class="italic">add. Loehbach om. V</span>: miseras <span class="italic">Baehrens; Langen marks a lacuna between</span> sedens <span class="italic">and</span> dimiserat.</a></li><script type="text/javascript">document.getElementById('note_LCL286_248_1').style.display = "none";</script></ul></section></notes></section>