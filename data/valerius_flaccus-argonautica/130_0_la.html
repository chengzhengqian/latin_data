<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">et pater aurato quantus iacet Inachus antro.”</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>dixerat. atque illi dextra sine versa magistri</span><span class="linebreak"></span>
<span class="line">protinus in proram rediit ratis omine certo</span><span class="linebreak"></span>
<span class="line">fluminis os pontumque tuens. “promittis ut ecce</span><span class="linebreak"></span>
<span class="line">utque vocas revehemur” ait. sic deinde precatus</span><span class="linebreak"></span>
<span class="line">arma iubet celsa socios depromere puppe.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>dona dehinc Bacchi casusque ut firmet in omnes</span><span class="linebreak"></span>
<span class="line">rapta Ceres, viridesque premunt longo ordine ripas.</span><span class="linebreak"></span>
</p>
<p class="lineGroup">
<span class="line indent1">Incipe nunc cantus alios, dea, visaque vobis</span><span class="linebreak"></span>
<span class="line">Thessalici da bella ducis; non mens mihi, non haec</span><span class="linebreak"></span>
<span class="line">ora satis. ventum ad furias infandaque natae</span><span class="linebreak"></span>
<span class="line">foedera et horrenda trepidam sub virgine puppem:</span><span class="linebreak"></span>
<span class="line"><span class="br"></span><span class="lineNumber">221</span><span class="br"></span>impia monstriferis surgunt iam proelia campis.</span><span class="linebreak"></span>
<span class="line">ante dolos, ante infidi tamen exsequar astus</span><span class="linebreak"></span>
<span class="line">Soligenae falli meriti meritique relinqui,</span><span class="linebreak"></span>
<span class="line">inde canens: Scythica senior iam Solis in urbe</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>fata laborati Phrixus compleverat aevi.</span><span class="linebreak"></span>
<span class="line">illius extremo sub funere mira repente</span><span class="linebreak"></span>
<span class="line">flamma poli magnoque aries apparuit astro</span><span class="linebreak"></span>
<span class="line">aequora cuncta movens. at vellera Martis in umbra</span><span class="linebreak"></span>
<span class="line">ipse sui Phrixus monumentum insigne pericli</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>liquerat ardenti quercum complexa metallo.</span><span class="linebreak"></span>
<span class="line">quondam etiam tacitae visus per tempora noctis</span><span class="linebreak"></span>
<span class="line">effigie vasta, socerumque exterruit ingens</span><span class="linebreak"></span>
<span class="line">prodita vox: “o qui patria tellure fugatum</span><span class="linebreak"></span>
<span class="line">quaerentemque domos his me considere passus</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>sedibus, oblata generum mox prole petisti,</span><span class="linebreak"></span>
</p></section><notes></notes></section>