<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">corpore, nec nymphae geminos exhorruit angues.</span><span class="linebreak"></span>
<span class="line">cuncta phalanx insigne Iovis caelataque gestat</span><span class="linebreak"></span>
<span class="line">tegmina dispersos trifidis ardoribus ignes;</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>nec primus radios, miles Romane, corusci</span><span class="linebreak"></span>
<span class="line">fulminis et rutilas scutis diffuderis alas.</span><span class="linebreak"></span>
<span class="line">insuper auratos collegerat ipse dracones,</span><span class="linebreak"></span>
<span class="line">matris Horae specimen, linguisque adversus utrimque</span><span class="linebreak"></span>
<span class="line">congruit et tereti serpens dat vulnera gemmae.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>tertius unanimis veniens cum milibus Auchus</span><span class="linebreak"></span>
<span class="line">Cimmerias ostentat opes, cui candidus olim</span><span class="linebreak"></span>
<span class="line">crinis inest, natale decus; dat longior aetas</span><span class="linebreak"></span>
<span class="line">iam spatium; triplici percurrens tempora nodo</span><span class="linebreak"></span>
<span class="line">demittit sacro geminas a vertice vittas.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Datin Achaemeniae gravior de vulnere pugnae</span><span class="linebreak"></span>
<span class="line">misit in arma Daraps, acies quem Martia circum</span><span class="linebreak"></span>
<span class="line">Gangaridum, potaque Gerus quos efferat unda,</span><span class="linebreak"></span>
<span class="line">quique lacum cinxere Bycen. non defuit Anxur,</span><span class="linebreak"></span>
<span class="line">non Rhadalo cum fratre Sidon, Acesinaque laevo</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>omine fatidicae Phrixus movet agmina cervae.</span><span class="linebreak"></span>
<span class="line">ipsa comes, saetis fulgens et cornibus aureis,</span><span class="linebreak"></span>
<span class="line">ante aciem celsi vehitur gestamine conti</span><span class="linebreak"></span>
<span class="line">maesta nec in saevae lucos reditura Dianae.</span><span class="linebreak"></span>
</p></section><notes></notes></section>