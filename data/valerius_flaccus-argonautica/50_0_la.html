<section class="div1 language" lang="la"><header><hgroup><h1>Valerius Flaccus</h1></hgroup></header><section class="div2"><p class="lineGroup">
<span class="line">adloquio et blandos paulatim colligit ignes</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>iam non dura toris Veneri nec iniqua reversae,</span><span class="linebreak"></span>
<span class="line">et deus ipse moras spatiumque indulget amori.</span><span class="linebreak"></span>
<span class="line">Pliada lege poli nimboso moverat astro</span><span class="linebreak"></span>
<span class="line">Iuppiter aeternum volvens opus, et simul undis</span><span class="linebreak"></span>
<span class="line">cuncta ruunt unoque dei Pangaea sub ictu</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>Gargaraque et Moesi steterunt formidine luci.</span><span class="linebreak"></span>
<span class="line">saevior haut alio mortales tempore mentes</span><span class="linebreak"></span>
<span class="line">terror agit; tunc urget enim, tunc flagitat iras</span><span class="linebreak"></span>
<span class="line">in populos Astraea Iovem terrisque relictis</span><span class="linebreak"></span>
<span class="line">invocat adsiduo Saturnia sidera questu.</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>insequitur niger et magnis cum fratribus Eurus</span><span class="linebreak"></span>
<span class="line">intonat Aegaeo tenditque ad litora pontus;</span><span class="linebreak"></span>
<span class="line">et lunam quarto densam videt imbribus ortu</span><span class="linebreak"></span>
<span class="line">Thespiades, longus coeptis et fluctibus arcet</span><span class="linebreak"></span>
<span class="line">qui metus. usque novos divae melioris ad ignes</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>urbe sedent laeti Minyae viduisque vacantes</span><span class="linebreak"></span>
<span class="line">indulgent thalamis; nimbosque educere luxu</span><span class="linebreak"></span>
<span class="line">nec iam velle vias, zephyrosque audire vocantes</span><span class="linebreak"></span>
<span class="line">dissimulant, donec resides Tirynthius heros</span><span class="linebreak"></span>
<span class="line">non tulit, ipse rati invigilans atque integer urbis;</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>invidisse deos tantum maris aequor adortis</span><span class="linebreak"></span>
<span class="line">desertasque domos fraudataque tempore segni</span><span class="linebreak"></span>
<span class="line">vota patrum. quid et ipse viris cunctantibus adsit?</span><span class="linebreak"></span>
</p></section><notes></notes></section>