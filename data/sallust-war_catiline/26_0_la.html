<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
uti gladiatoriae familiae Capuam et in cetera municipia distribuerentur pro quoiusque opibus, Romae per totam urbem vigiliae haberentur, eisque minores magistratus praeessent.</p>
</section>
<section class="div2">
<p>31. Quibus rebus permota civitas atque inmutata urbis facies erat. Ex summa laetitia atque lascivia, quae diuturna quies pepererat, repente omnis tristitia invasit; <span class="br"></span><span class="lineNumber">2</span><span class="br"></span>festinare, trepidare, neque loco neque homini quoiquam satis credere, neque bellum gerere neque pacem habere, suo quisque metu pericula metiri. <span class="br"></span><span class="lineNumber">3</span><span class="br"></span>Ad hoc mulieres, quibus rei publicae magnitudine belli timor insolitus incesserat, adflictare sese, manus supplices ad caelum tendere, miserari parvos liberos, rogitare omnia, &lt;omni rumore&gt; pavere, &lt;adripere omnia&gt;<a class="footnoteLink" href="#note_LCL116_70_38" id="target_note_LCL116_70_38"><sup>38</sup></a> superbia atque deliciis omissis sibi patriaeque diffidere.</p>
<p><span class="br"></span><span class="lineNumber">4</span><span class="br"></span>At Catilinae crudelis animus eadem illa movebat, tametsi praesidia parabantur et ipse lege Plautia interrogatus erat ab L. Paullo. <span class="br"></span><span class="lineNumber">5</span><span class="br"></span>Postremo dissimulandi causa aut sui expurgandi, sicut iurgio lacessitus foret, in senatum venit. <span class="br"></span><span class="lineNumber">6</span><span class="br"></span>Tum M. Tullius consul, sive praesentiam eius timens sive ira conmotus, orationem habuit luculentam atque utilem rei publicae, quam postea scriptam edidit. <span class="br"></span><span class="lineNumber">7</span><span class="br"></span>Sed ubi ille 



</p></section><notes><section class="footnotes"><ul><li class="note" id="note_LCL116_70_38"><a class="footnoteCrossrefLink" href="#target_note_LCL116_70_38" title="Click to highlight in text"><sup class="lineRef">38</sup>omni rumore <span class="italic">et</span> adripere omnia <span class="italic">Fro. 101.13</span>: <span class="italic">om.</span> <span class="italic">Ï‰</span></a></li><script type="text/javascript">document.getElementById('note_LCL116_70_38').style.display = "none";</script></ul></section></notes></section>