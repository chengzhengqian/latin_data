<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
parentisque armis tegere. Post ubi pericula virtute propulerant, sociis atque amicis auxilia portabant, magisque dandis quam accipiundis beneficiis amicitias parabant.</p>
<p><span class="br"></span><span class="lineNumber">6</span><span class="br"></span>Imperium legitumum, nomen imperi regium habebant. Deiecti, quibus corpus annis infirmum, ingenium sapientia validum erat, rei publicae consultabant; ei vel aetate vel curae similitudine patres appellabantur. <span class="br"></span><span class="lineNumber">7</span><span class="br"></span>Post ubi regium imperium, quod initio conservandae libertatis atque augendae rei publicae fuerat, in superbiam dominationemque se convortit, inmutato more annua imperia binosque imperatores sibi fecere; eo modo minume posse putabant per licentiam insolescere animum humanum.</p>
</section>
<section class="div2">
<p>7. Sed ea tempestate coepere se quisque magis extollere magisque ingenium in promptu habere. <span class="br"></span><span class="lineNumber">2</span><span class="br"></span>Nam regibus boni quam mali suspectiores sunt semperque eis aliena virtus formidulosa est. <span class="br"></span><span class="lineNumber">3</span><span class="br"></span>Sed civitas incredibile memoratu est adepta libertate quantum brevi creverit; tanta cupido gloriae incesserat. <span class="br"></span><span class="lineNumber">4</span><span class="br"></span>Iam primum iuventus, simul ac belli patiens erat, in castris per laborem usum militiae<a class="footnoteLink" href="#note_LCL116_30_7" id="target_note_LCL116_30_7"><sup>7</sup></a> discebat magisque in decoris armis et militaribus equis quam in scortis atque conviviis lubidinem habebant. <span class="br"></span><span class="lineNumber">5</span><span class="br"></span>Igitur talibus viris non labor insolitus, non locus ullus asper aut arduos erat, non armatus hostis formidulosus; <span class="br"></span><span class="lineNumber">6</span><span class="br"></span>virtus omnia domuerat. Sed gloriae maxumum certamen inter ipsos erat; se quisque hostem ferire, murum ascendere, conspici dum tale facinus faceret, properabat; eas divitias, eam 


</p></section><notes><section class="footnotes"><ul><li class="note" id="note_LCL116_30_7"><a class="footnoteCrossrefLink" href="#target_note_LCL116_30_7" title="Click to highlight in text"><sup class="lineRef">7</sup>usum militiae <span class="italic">ς, Veget.</span> <span class="italic">1.4.4 codd. β</span>: usu militiae <span class="italic">P</span><sup>1</sup>: et usu militiam <span class="italic">H;</span> usu militiam<span class="italic"> rell., Veget. codd. ε</span></a></li><script type="text/javascript">document.getElementById('note_LCL116_30_7').style.display = "none";</script></ul></section></notes></section>