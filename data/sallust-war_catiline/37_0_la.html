<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
opportuna loca urbis incenderent, quo tumultu facilior aditus ad consulem ceterosque quibus insidiae parabantur fieret; Cethegus Ciceronis ianuam obsideret eumque vi adgrederetur; alius autem alium, sed filii familiarum, quorum ex nobilitate maxuma pars erat, parentis interficerent; simul caede et incendio perculsis omnibus ad Catilinam erumperent.</p>
<p><span class="br"></span><span class="lineNumber">3</span><span class="br"></span>Inter haec parata atque decreta Cethegus semper querebatur de ignavia sociorum: illos dubitando et dies prolatando magnas opportunitates corrumpere; facto, non consulto<a class="footnoteLink" href="#note_LCL116_92_53" id="target_note_LCL116_92_53"><sup>53</sup></a><span class="italic"> </span>in tali periculo opus esse, seque, si pauci adiuvarent, languentibus aliis, impetum in curiam facturum. <span class="br"></span><span class="lineNumber">4</span><span class="br"></span>Natura ferox, vehemens, manu promptus erat; maxumum bonum in celeritate putabat.</p>
</section>
<section class="div2">
<p>44. Sed Allobroges ex praecepto Ciceronis per Gabinium ceteros conveniunt. Ab Lentulo, Cethego, Statilio, item Cassio postulant ius iurandum, quod signatum ad civis perferant; aliter haud facile eos ad tantum negotium inpelli posse. <span class="br"></span><span class="lineNumber">2</span><span class="br"></span>Ceteri nihil suspicantes dant; Cassius semet eo brevi venturum pollicetur, ac paulo ante legatos ex urbe proficiscitur. <span class="br"></span><span class="lineNumber">3</span><span class="br"></span>Lentulus cum eis T. Volturcium quendam Crotoniensem mittit, ut Allobroges, prius quam domum 



</p></section><notes><section class="footnotes"><ul><li class="note" id="note_LCL116_92_53"><a class="footnoteCrossrefLink" href="#target_note_LCL116_92_53" title="Click to highlight in text"><sup class="lineRef">53</sup><span class="italic">A</span><sup>2</sup><span class="italic">βN</span><sup>2</sup><span class="italic">KH</span><sup>2</sup><span class="italic">D</span><sup>2</sup><span class="italic">F</span>: consultando <span class="italic">αN</span><sup>1</sup><span class="italic">H</span><sup>1</sup><span class="italic">D</span><sup>1</sup></a></li><script type="text/javascript">document.getElementById('note_LCL116_92_53').style.display = "none";</script></ul></section></notes></section>