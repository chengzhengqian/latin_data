<section class="div1 language" lang="la"><header><hgroup><h1>SALLUST</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Interea Manlius in Etruria plebem sollicitare, egestate simul ac dolore iniuriae novarum rerum cupidam, quod Sullae dominatione agros bonaque omnia amiserat, praeterea latrones quoiusque generis, quorum in ea regione magna copia erat, nonnullos ex Sullanis coloniis, quibus lubido atque luxuria ex magnis rapinis nihil relicui fecerat.<a class="footnoteLink" href="#note_LCL116_66_35" id="target_note_LCL116_66_35"><sup>35</sup></a></p>
</section>
<section class="div2">
<p>29. Ea quom Ciceroni nuntiarentur, ancipiti malo permotus, quod neque urbem ab insidiis privato consilio longius tueri poterat, neque exercitus Manli quantus aut quo consilio foret satis conpertum habebat, rem ad senatum refert, iam antea volgi rumoribus exagitatam.<a class="footnoteLink" href="#note_LCL116_66_36" id="target_note_LCL116_66_36"><sup>36</sup></a> <span class="br"></span><span class="lineNumber">2</span><span class="br"></span>Itaque, quod plerumque in atroci negotio solet, senatus decrevit darent operam consules ne quid res publica detrimenti caperet. <span class="br"></span><span class="lineNumber">3</span><span class="br"></span>Ea potestas per senatum more Romano magistratui maxuma permittitur, exercitum parare, bellum gerere, coercere omnibus modis socios atque civis, domi militiaeque imperium atque iudicium summum habere; aliter sine populi iussu nullius earum rerum consuli ius est.</p>
</section><notes><section class="footnotes"><ul><li class="note" id="note_LCL116_66_35"><a class="footnoteCrossrefLink" href="#target_note_LCL116_66_35" title="Click to highlight in text"><sup class="lineRef">35</sup><span class="italic">P</span><sup>1</sup><span class="italic">A</span><sup>1</sup><span class="italic">B</span><sup>1</sup>: fecerant <span class="italic">rell.</span></a></li><script type="text/javascript">document.getElementById('note_LCL116_66_35').style.display = "none";</script><li class="note" id="note_LCL116_66_36"><a class="footnoteCrossrefLink" href="#target_note_LCL116_66_36" title="Click to highlight in text"><sup class="lineRef">36</sup>exagitatum <span class="italic">Cortius</span></a></li><script type="text/javascript">document.getElementById('note_LCL116_66_36').style.display = "none";</script></ul></section></notes></section>