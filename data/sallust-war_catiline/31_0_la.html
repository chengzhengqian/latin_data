<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 ceterae multitudini diem statuit ante quam sine fraude liceret ab armis discedere, praeter rerum capitalium condemnatis. <span class="br"></span><span class="lineNumber">3</span><span class="br"></span>Praeterea decernit uti consules dilectum habeant, Antonius cum exercitu Catilinam persequi maturet, Cicero urbi praesidio sit.</p>
<p><span class="br"></span><span class="lineNumber">4</span><span class="br"></span>Ea tempestate mihi imperium populi Romani multo maxume miserabile visum est. Quoi quom ad occasum ab ortu solis omnia domita armis parerent, domi otium atque divitiae, quae prima mortales putant, adfluerent, fuere tamen cives qui seque remque publicam opstinatis animis perditum irent. <span class="br"></span><span class="lineNumber">5</span><span class="br"></span>Namque duobus senati decretis ex tanta multitudine neque praemio inductus coniurationem patefecerat neque ex castris Catilinae quisquam omnium discesserat; tanta vis morbi atque uti<span class="italic"> </span>tabes plerosque civium animos invaserat.</p>
</section>
<section class="div2">
<p>37. Neque solum illis aliena mens erat qui conscii coniurationis fuerant, sed omnino cuncta plebes novarum rerum studio Catilinae incepta probabat. <span class="br"></span><span class="lineNumber">2</span><span class="br"></span>Id adeo more suo videbatur facere. <span class="br"></span><span class="lineNumber">3</span><span class="br"></span>Nam semper in civitate quibus opes nullae sunt bonis invident, malos extollunt, vetera odere, nova exoptant, odio suarum rerum mutari omnia student; turba atque seditionibus sine cura aluntur, quoniam egestas facile habetur sine damno. <span class="br"></span><span class="lineNumber">4</span><span class="br"></span>Sed urbana plebes, ea vero praeceps erat de multis causis. <span class="br"></span><span class="lineNumber">5</span><span class="br"></span>Primum omnium, qui ubique probro atque petulantia maxume praestabant, 


</p></section><notes></notes></section>