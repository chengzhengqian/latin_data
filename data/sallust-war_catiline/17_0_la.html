<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 facinus incipere, simul quia vobis eadem quae mihi bona malaque esse intellexi; <span class="br"></span><span class="lineNumber">4</span><span class="br"></span>nam idem velle atque idem nolle, ea demum firma amicitia est.</p>
<p><span class="br"></span><span class="lineNumber">5</span><span class="br"></span>“Sed ego quae mente agitavi omnes iam antea divorsi audistis. <span class="br"></span><span class="lineNumber">6</span><span class="br"></span>Ceterum mihi in dies magis animus adcenditur, quom considero quae condicio vitae futura sit, nisi nosmet ipsi vindicamus in libertatem. <span class="br"></span><span class="lineNumber">7</span><span class="br"></span>Nam postquam res publica in paucorum potentium ius atque dicionem concessit, semper illis reges, tetrarchae vectigales esse, populi, nationes stipendia pendere; ceteri omnes, strenui, boni, nobiles atque ignobiles, volgus fuimus sine gratia, sine auctoritate, eis obnoxii, quibus, si res publica valeret, formidini essemus. <span class="br"></span><span class="lineNumber">8</span><span class="br"></span>Itaque omnis gratia, potentia, honos, divitiae apud illos sunt aut ubi illi volunt; nobis reliquere pericula, repulsas, iudicia, egestatem. <span class="br"></span><span class="lineNumber">9</span><span class="br"></span>Quae quousque tandem patiemini, o fortissumi viri? Nonne emori per virtutem praestat quam vitam miseram atque inhonestam, ubi alienae superbiae ludibrio fueris, per dedecus amittere? <span class="br"></span><span class="lineNumber">10</span><span class="br"></span>Verum enim vero, pro deum atque hominum fidem, victoria in manu nobis<a class="footnoteLink" href="#note_LCL116_52_25" id="target_note_LCL116_52_25"><sup>25</sup></a> est, viget aetas, animus valet; contra illis annis atque divitiis omnia consenuerunt. Tantummodo incepto opus est; cetera res expediet. <span class="br"></span><span class="lineNumber">11</span><span class="br"></span>Etenim quis mortalium,




</p></section><notes><section class="footnotes"><ul><li class="note" id="note_LCL116_52_25"><a class="footnoteCrossrefLink" href="#target_note_LCL116_52_25" title="Click to highlight in text"><sup class="lineRef">25</sup>nobis <span class="italic">αNε, Prisc.</span> <span class="italic">GL 3.364.7</span> (nobis in manu): vobis <span class="italic">VP</span><sup>2</sup><span class="italic">A</span><sup>2</sup><span class="italic">βKH</span></a></li><script type="text/javascript">document.getElementById('note_LCL116_52_25').style.display = "none";</script></ul></section></notes></section>