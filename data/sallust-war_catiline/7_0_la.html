<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
bonam famam magnamque nobilitatem putabant. Laudis avidi, pecuniae liberales erant; gloriam ingentem, <span class="br"></span><span class="lineNumber">7</span><span class="br"></span>divitias honestas volebant. Memorare possum<a class="footnoteLink" href="#note_LCL116_32_8" id="target_note_LCL116_32_8"><sup>8</sup></a> quibus in locis maxumas hostium copias populus Romanus parva manu fuderit, quas urbis natura munitas pugnando ceperit, ni ea res longius nos ab incepto traheret.</p>
</section>
<section class="div2">
<p>8. Sed profecto fortuna in omni re dominatur; ea res cunctas ex lubidine magis quam ex vero celebrat obscuratque. <span class="br"></span><span class="lineNumber">2</span><span class="br"></span>Atheniensium res gestae, sicuti ego aestumo, satis amplae magnificaeque fuere, verum aliquanto minores tamen quam fama feruntur. <span class="br"></span><span class="lineNumber">3</span><span class="br"></span>Sed quia provenere ibi scriptorum magna ingenia, per terrarum orbem Atheniensium facta pro maxumis celebrantur. <span class="br"></span><span class="lineNumber">4</span><span class="br"></span>Ita eorum qui [ea]<a class="footnoteLink" href="#note_LCL116_32_9" id="target_note_LCL116_32_9"><sup>9</sup></a> fecere virtus tanta habetur, quantum eam<a class="footnoteLink" href="#note_LCL116_32_10" id="target_note_LCL116_32_10"><sup>10</sup></a> verbis potuere extollere praeclara ingenia. <span class="br"></span><span class="lineNumber">5</span><span class="br"></span>At populo Romano numquam ea copia fuit, quia prudentissumus quisque maxume negotiosus erat; ingenium nemo sine corpore exercebat; optumus quisque facere quam dicere, sua ab aliis benefacta laudari quam ipse aliorum narrare malebat.</p>
</section>
<section class="div2">
<p>9. Igitur domi militiaeque boni mores colebantur, concordia maxuma, minuma avaritia erat, ius bonumque apud eos non legibus magis quam natura valebat. <span class="br"></span><span class="lineNumber">2</span><span class="br"></span>Iurgia, discordias, simultates cum hostibus exercebant, cives cum civibus de virtute certabant. In suppliciis deorum magnifici, domi parci, in amicos fideles erant. <span class="br"></span><span class="lineNumber">3</span><span class="br"></span>Duabus his artibus, 




</p></section><notes><section class="footnotes"><ul><li class="note" id="note_LCL116_32_8"><a class="footnoteCrossrefLink" href="#target_note_LCL116_32_8" title="Click to highlight in text"><sup class="lineRef">8</sup><span class="italic">A</span><sup>1</sup><span class="italic">H, Serv. Aen. 12.230</span>: possem <span class="italic">rell.</span></a></li><script type="text/javascript">document.getElementById('note_LCL116_32_8').style.display = "none";</script><li class="note" id="note_LCL116_32_9"><a class="footnoteCrossrefLink" href="#target_note_LCL116_32_9" title="Click to highlight in text"><sup class="lineRef">9</sup>qui fecere <span class="italic">P</span><sup>1</sup><span class="italic">, Aug. Civ. 18.2, Hieron. 1.2</span>: quia ea <span class="italic">rell.</span></a></li><script type="text/javascript">document.getElementById('note_LCL116_32_9').style.display = "none";</script><li class="note" id="note_LCL116_32_10"><a class="footnoteCrossrefLink" href="#target_note_LCL116_32_10" title="Click to highlight in text"><sup class="lineRef">10</sup><span class="italic">F, Aug. l.c., Hieron. l.c.</span>: ea <span class="italic">rell.</span></a></li><script type="text/javascript">document.getElementById('note_LCL116_32_10').style.display = "none";</script></ul></section></notes></section>