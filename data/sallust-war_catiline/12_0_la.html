<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
suae parcere, dum illos obnoxios fidosque sibi faceret. <span class="br"></span><span class="lineNumber">7</span><span class="br"></span>Scio fuisse nonnullos qui ita existumarent, iuventutem quae domum Catilinae frequentabat parum honeste pudicitiam habuisse; sed ex aliis rebus magis, quam quod quoiquam id conpertum foret, haec fama valebat.</p>
</section>
<section class="div2">
<p>15. Iam primum adulescens Catilina multa nefanda stupra fecerat, cum virgine nobili, cum sacerdote Vestae, alia huiusce modi contra ius fasque. <span class="br"></span><span class="lineNumber">2</span><span class="br"></span>Postremo captus amore Aureliae Orestillae, quoius praeter formam nihil umquam bonus laudavit, quod ea nubere illi dubitabat, timens privignum adulta aetate, pro certo creditur necato filio vacuam domum scelestis nuptiis fecisse. <span class="br"></span><span class="lineNumber">3</span><span class="br"></span>Quae quidem res mihi in primis videtur causa fuisse facinus maturandi. <span class="br"></span><span class="lineNumber">4</span><span class="br"></span>Namque animus inpurus, dis hominibusque infestus, neque vigiliis neque quietibus sedari poterat; ita conscientia mentem excitam vastabat. <span class="br"></span><span class="lineNumber">5</span><span class="br"></span>Igitur colos<a class="footnoteLink" href="#note_LCL116_42_17" id="target_note_LCL116_42_17"><sup>17</sup></a> ei<a class="footnoteLink" href="#note_LCL116_42_18" id="target_note_LCL116_42_18"><sup>18</sup></a> exanguis, foedi oculi, citus modo, modo tardus incessus; prorsus in facie voltuque vecordia inerat.</p>
</section>
<section class="div2">
<p>16. Sed iuventutem, quam, ut supra diximus, inlexerat, multis modis mala facinora edocebat. <span class="br"></span><span class="lineNumber">2</span><span class="br"></span>Ex illis testis signatoresque falsos commodare; fidem, fortunas, pericula vilia habere, post ubi eorum famam atque pudorem 





</p></section><notes><section class="footnotes"><ul><li class="note" id="note_LCL116_42_17"><a class="footnoteCrossrefLink" href="#target_note_LCL116_42_17" title="Click to highlight in text"><sup class="lineRef">17</sup><span class="italic">Prob. GL</span> 4.15.14<span class="sc">,</span> 4.23.34, Sacerd. 6.446.11: color <span class="italic">ω</span></a></li><script type="text/javascript">document.getElementById('note_LCL116_42_17').style.display = "none";</script><li class="note" id="note_LCL116_42_18"><a class="footnoteCrossrefLink" href="#target_note_LCL116_42_18" title="Click to highlight in text"><sup class="lineRef">18</sup><span class="italic">PβKHD, in ras. A</span><sup>2</sup>: eius <span class="italic">F</span></a></li><script type="text/javascript">document.getElementById('note_LCL116_42_18').style.display = "none";</script></ul></section></notes></section>