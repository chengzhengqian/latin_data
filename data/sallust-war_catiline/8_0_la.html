<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
audacia in bello, ubi pax evenerat aequitate seque remque publicam curabant. <span class="br"></span><span class="lineNumber">4</span><span class="br"></span>Quarum rerum ego maxuma documenta haec habeo, quod in bello saepius vindicatum est in eos qui contra imperium in hostem pugnaverant quique tardius revocati proelio excesserant, quam qui signa relinquere aut pulsi loco cedere ausi erant; <span class="br"></span><span class="lineNumber">5</span><span class="br"></span>in pace vero, quod beneficiis magis<a class="footnoteLink" href="#note_LCL116_34_11" id="target_note_LCL116_34_11"><sup>11</sup></a> quam metu imperium agitabant, et accepta iniuria ignoscere quam persequi malebant.</p>
</section>
<section class="div2">
<p>10. Sed ubi labore atque iustitia res publica crevit, reges magni bello domiti, nationes ferae et populi ingentes vi subacti, Carthago aemula imperi Romani ab stirpe interiit, cuncta maria terraeque patebant, saevire fortuna ac miscere omnia coepit. <span class="br"></span><span class="lineNumber">2</span><span class="br"></span>Qui labores, pericula, dubias atque asperas res facile toleraverant, eis otium, divitiae,<a class="footnoteLink" href="#note_LCL116_34_12" id="target_note_LCL116_34_12"><sup>12</sup></a> optanda alias, oneri miseriaeque fuere. <span class="br"></span><span class="lineNumber">3</span><span class="br"></span>Igitur primo pecuniae, deinde imperi cupido crevit; ea quasi materies omnium malorum fuere. <span class="br"></span><span class="lineNumber">4</span><span class="br"></span>Namque avaritia fidem, probitatem ceterasque artis bonas subvortit; pro his superbiam, crudelitatem, deos neglegere, omnia venalia habere edocuit. <span class="br"></span><span class="lineNumber">5</span><span class="br"></span>Ambitio multos mortalis falsos fieri subegit, aliud clausum in pectore aliud in lingua promptum habere, amicitias inimicitiasque non ex re sed ex commodo aestumare, magisque voltum quam ingenium bonum habere. <span class="br"></span><span class="lineNumber">6</span><span class="br"></span>Haec primo paulatim crescere, interdum vindicari; post, ubi contagio 




</p></section><notes><section class="footnotes"><ul><li class="note" id="note_LCL116_34_11"><a class="footnoteCrossrefLink" href="#target_note_LCL116_34_11" title="Click to highlight in text"><sup class="lineRef">11</sup><span class="italic">om. PBD</span><sup>1</sup>
</a></li><script type="text/javascript">document.getElementById('note_LCL116_34_11').style.display = "none";</script><li class="note" id="note_LCL116_34_12"><a class="footnoteCrossrefLink" href="#target_note_LCL116_34_12" title="Click to highlight in text"><sup class="lineRef">12</sup>divitiaeque<span class="italic"> A</span><sup>2</sup><span class="italic">Î²</span></a></li><script type="text/javascript">document.getElementById('note_LCL116_34_12').style.display = "none";</script></ul></section></notes></section>