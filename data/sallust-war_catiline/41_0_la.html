<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
Cethegus Q. Cornificio, Statilius C. Caesari, Gabinius M. Crasso, Caeparius—nam is paulo ante ex fuga retractus erat—Cn. Terentio senatori traduntur.</p>
</section>
<section class="div2">
<p>48. Interea plebs, coniuratione patefacta, quae primo cupida rerum novarum nimis bello favebat, mutata mente Catilinae consilia exsecrari, Ciceronem ad caelum tollere; veluti ex servitute erepta gaudium atque laetitiam agitabat. <span class="br"></span><span class="lineNumber">2</span><span class="br"></span>Namque alia belli facinora praedae magis quam detrimento fore, incendium vero crudele, inmoderatum, ac sibi maxume calamitosum putabat, quippe quoi omnes copiae in usu cotidiano et cultu corporis erant.</p>
<p><span class="br"></span><span class="lineNumber">3</span><span class="br"></span>Post eum diem quidam L. Tarquinius ad senatum adductus erat, quem ad Catilinam proficiscentem ex itinere retractum aiebant. <span class="br"></span><span class="lineNumber">4</span><span class="br"></span>Is quom se diceret indicaturum de coniuratione si fides publica data esset, iussus a consule quae sciret edicere, eadem fere quae Volturcius de paratis incendiis, de caede bonorum, de itinere hostium senatum docet; praeterea se missum a M. Crasso qui Catilinae nuntiaret ne eum Lentulus et Cethegus aliique ex coniuratione deprehensi terrerent, eoque magis properaret ad urbem adcedere, quo et ceterorum animos reficeret et illi facilius e periculo eriperentur.</p>
<p><span class="br"></span><span class="lineNumber">5</span><span class="br"></span>Sed ubi Tarquinius Crassum nominavit, hominem nobilem maxumis divitiis, summa potentia, alii rem incredibilem rati, pars tametsi verum existumabant, tamen quia 



</p></section><notes></notes></section>