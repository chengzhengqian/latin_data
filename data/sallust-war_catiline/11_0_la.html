<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
frigus neque lassitudinem opperiri, sed ea omnia luxu antecapere. <span class="br"></span><span class="lineNumber">4</span><span class="br"></span>Haec iuventutem, ubi familiares opes defecerant, ad facinora incendebant. <span class="br"></span><span class="lineNumber">5</span><span class="br"></span>Animus inbutus malis artibus haud facile lubidinibus carebat; eo profusius omnibus modis quaestui atque sumptui deditus erat.</p>
</section>
<section class="div2">
<p>14. In tanta tamque corrupta civitate Catilina, id quod factu facillumum erat, omnium flagitiorum atque facinorum circum se tamquam stipatorum catervas habebat. <span class="br"></span><span class="lineNumber">2</span><span class="br"></span>Nam quicumque inpudicus, [adulter,] ganeo,<a class="footnoteLink" href="#note_LCL116_40_14" id="target_note_LCL116_40_14"><sup>14</sup></a> aleo,<a class="footnoteLink" href="#note_LCL116_40_15" id="target_note_LCL116_40_15"><sup>15</sup></a> manu, ventre, pene bona patria laceraverat, quique alienum aes grande conflaverat, quo flagitium aut facinus redimeret, <span class="br"></span><span class="lineNumber">3</span><span class="br"></span>praeterea omnes undique parricidae, sacrilegi, convicti iudiciis aut pro factis iudicium timentes, ad hoc quos manus atque lingua periurio aut sanguine civili alebat, postremo omnes quos flagitium, egestas, conscius animus exagitabat, ei Catilinae proxumi familiaresque erant. <span class="br"></span><span class="lineNumber">4</span><span class="br"></span>Quodsi quis etiam a culpa vacuos in amicitiam eius inciderat, cotidiano usu atque inlecebris facile par similisque ceteris efficiebatur. <span class="br"></span><span class="lineNumber">5</span><span class="br"></span>Sed maxume adulescentium familiaritates adpetebat; eorum animi molles etiam et<a class="footnoteLink" href="#note_LCL116_40_16" id="target_note_LCL116_40_16"><sup>16</sup></a> fluxi dolis haud difficulter capiebantur. <span class="br"></span><span class="lineNumber">6</span><span class="br"></span>Nam ut quoiusque studium ex aetate flagrabat, aliis scorta praebere, aliis canes atque equos mercari, postremo neque sumptui neque modestiae 




</p></section><notes><section class="footnotes"><ul><li class="note" id="note_LCL116_40_14"><a class="footnoteCrossrefLink" href="#target_note_LCL116_40_14" title="Click to highlight in text"><sup class="lineRef">14</sup><span class="italic">om. P</span><sup>1</sup><span class="italic">A</span><sup>1</sup><span class="italic">K</span><sup>1</sup>: inpudicus adulter (<span class="italic">secl.</span> adulter <span class="italic">Wölfflin</span>) ganeo <span class="italic">rell.,</span> <span class="italic">om. Fro. 145.18, del. Sauppe, Reynolds</span></a></li><script type="text/javascript">document.getElementById('note_LCL116_40_14').style.display = "none";</script><li class="note" id="note_LCL116_40_15"><a class="footnoteCrossrefLink" href="#target_note_LCL116_40_15" title="Click to highlight in text"><sup class="lineRef">15</sup><span class="italic">corr.</span> <span class="italic">Wölfflin</span>:<span class="italic"> </span>ganeo alea (ganeo <span class="italic">s.s. A</span>)<span class="italic"> C</span>: manu . . . <span class="italic">(lacuna 5 litt.)</span> . . . alea ventre pene <span class="italic">B</span></a></li><script type="text/javascript">document.getElementById('note_LCL116_40_15').style.display = "none";</script><li class="note" id="note_LCL116_40_16"><a class="footnoteCrossrefLink" href="#target_note_LCL116_40_16" title="Click to highlight in text"><sup class="lineRef">16</sup>etiam et <span class="italic">α</span>: aetate et, <span class="italic">A</span><sup>2</sup><span class="italic">βH</span>: et aetate <span class="italic">δε</span></a></li><script type="text/javascript">document.getElementById('note_LCL116_40_16').style.display = "none";</script></ul></section></notes></section>