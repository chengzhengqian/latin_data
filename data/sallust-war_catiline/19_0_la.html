<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
aut spei haberent. <span class="br"></span><span class="lineNumber">2</span><span class="br"></span>Tum Catilina polliceri tabulas novas, proscriptionem locupletium, magistratus, sacerdotia, rapinas, alia omnia quae bellum atque lubido victorum fert. <span class="br"></span><span class="lineNumber">3</span><span class="br"></span>Praeterea esse in Hispania citeriore Pisonem, in Mauretania cum exercitu P. Sittium Nucerinum, consili sui participes; petere consulatum C. Antonium, quem sibi conlegam fore speraret, hominem et familiarem et omnibus necessitudinibus circumventum; cum eo se consulem initium agundi facturum. <span class="br"></span><span class="lineNumber">4</span><span class="br"></span>Ad hoc maledictis increpabat omnis bonos, suorum unum quemque nominans laudare; admonebat alium egestatis, alium cupiditatis suae, compluris periculi aut ignominiae, multos victoriae Sullanae, quibus ea praedae fuerat. <span class="br"></span><span class="lineNumber">5</span><span class="br"></span>Postquam omnium animos alacris videt, cohortatus ut petitionem suam curae haberent, conventum dimisit.</p>
</section>
<section class="div2">
<p>22. Fuere ea tempestate qui dicerent Catilinam oratione habita quom ad ius iurandum popularis sceleris sui adigeret,<a class="footnoteLink" href="#note_LCL116_56_26" id="target_note_LCL116_56_26"><sup>26</sup></a> humani corporis sanguinem vino permixtum in pateris circumtulisse; <span class="br"></span><span class="lineNumber">2</span><span class="br"></span>inde quom post exsecrationem omnes degustavissent, sicuti in sollemnibus sacris fieri consuevit, aperuisse consilium suom; idque<a class="footnoteLink" href="#note_LCL116_56_27" id="target_note_LCL116_56_27"><sup>27</sup></a> eo [dictitare]<a class="footnoteLink" href="#note_LCL116_56_28" id="target_note_LCL116_56_28"><sup>28</sup></a> fecisse quo inter se fidi magis forent, alius alii tanti facinoris conscii. <span class="br"></span><span class="lineNumber">3</span><span class="br"></span>Nonnulli ficta et haec et multa praeterea existumabant ab eis qui Ciceronis invidiam, quae postea orta est, leniri credebant atrocitate sceleris eorum qui poenas dederant. Nobis ea res pro magnitudine parum conperta est.</p>
</section><notes><section class="footnotes"><ul><li class="note" id="note_LCL116_56_26"><a class="footnoteCrossrefLink" href="#target_note_LCL116_56_26" title="Click to highlight in text"><sup class="lineRef">26</sup><span class="italic">Eugraph. Ter. Ph.</span> 35: adiceret <span class="italic">ω</span></a></li><script type="text/javascript">document.getElementById('note_LCL116_56_26').style.display = "none";</script><li class="note" id="note_LCL116_56_27"><a class="footnoteCrossrefLink" href="#target_note_LCL116_56_27" title="Click to highlight in text"><sup class="lineRef">27</sup><span class="italic">Wirz</span>:<span class="italic"> </span>atque<span class="italic"> ω</span></a></li><script type="text/javascript">document.getElementById('note_LCL116_56_27').style.display = "none";</script><li class="note" id="note_LCL116_56_28"><a class="footnoteCrossrefLink" href="#target_note_LCL116_56_28" title="Click to highlight in text"><sup class="lineRef">28</sup><span class="italic">del. Selling</span>: atque eo dictitare fecisse <span class="italic">del. Ritschl, Reynolds</span></a></li><script type="text/javascript">document.getElementById('note_LCL116_56_28').style.display = "none";</script></ul></section></notes></section>