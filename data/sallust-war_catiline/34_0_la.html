<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
qui ad Catilinam initio profecti sunt. In eis erat Fulvius senatoris filius, quem retractum ex itinere parens necari iussit.</p>
<p><span class="br"></span><span class="lineNumber">6</span><span class="br"></span>Isdem temporibus Romae Lentulus, sicuti Catilina praeceperat, quoscumque moribus aut fortuna novis rebus idoneos credebat aut per se aut per alios sollicitabat, neque solum civis, sed quoiusque modi genus hominum, quod modo bello usui foret.</p>
</section>
<section class="div2">
<p>40. Igitur P. Umbreno quoidam negotium dat uti legatos Allobrogum requirat eosque, si possit, inpellat ad societatem belli, existumans publice privatimque aere alieno oppressos, praeterea quod natura gens Gallica bellicosa esset, facile eos ad tale consilium adduci posse. <span class="br"></span><span class="lineNumber">2</span><span class="br"></span>Umbrenus, quod in Gallia negotiatus erat, plerisque principibus civitatium notus erat atque eos noverat. Itaque sine mora, ubi primum legatos in foro conspexit, percontatus pauca de statu civitatis et quasi dolens eius casum, requirere coepit quem exitum tantis malis sperarent. <span class="br"></span><span class="lineNumber">3</span><span class="br"></span>Postquam illos videt queri de avaritia magistratuum, accusare senatum quod in eo auxili nihil esset, miseriis suis remedium mortem expectare, “At ego,” inquit, “vobis, si modo viri esse voltis, rationem ostendam qua tanta ista mala effugiatis.”</p>
<p><span class="br"></span><span class="lineNumber">4</span><span class="br"></span>Haec ubi dixit, Allobroges in maxumam spem adducti Umbrenum orare ut sui misereretur: nihil tam asperum 




</p></section><notes></notes></section>