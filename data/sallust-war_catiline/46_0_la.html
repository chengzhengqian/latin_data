<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
Lentuli et ceterorum scelus quam vostra dignitas, neu magis irae vostrae quam famae consulatis. <span class="br"></span><span class="lineNumber">8</span><span class="br"></span>Nam si digna poena pro factis eorum reperitur, novom consilium adprobo; sin magnitudo sceleris omnium ingenia exuperat, eis utendum censeo quae legibus conparata sunt.</p>
<p><span class="br"></span><span class="lineNumber">9</span><span class="br"></span>â€œPlerique eorum qui ante me sententias dixerunt conposite atque magnifice casum rei publicae miserati sunt. Quae belli saevitia esset, quae victis adciderent, enumeravere; rapi virgines pueros, divelli liberos a parentum conplexu, matres familiarum pati quae victoribus conlubuissent,<a class="footnoteLink" href="#note_LCL116_110_58" id="target_note_LCL116_110_58"><sup>58</sup></a> fana atque domos spoliari, caedem, incendia fieri, postremo armis, cadaveribus, cruore atque luctu omnia conpleri. <span class="br"></span><span class="lineNumber">10</span><span class="br"></span>Sed, per deos inmortalis, quo illa oratio pertinuit? An uti vos infestos coniurationi faceret? Scilicet, quem res tanta et tam atrox non permovit, eum oratio adcendet.<a class="footnoteLink" href="#note_LCL116_110_59" id="target_note_LCL116_110_59"><sup>59</sup></a> <span class="br"></span><span class="lineNumber">11</span><span class="br"></span>Non ita est, neque quoiquam mortalium iniuriae suae parvae videntur; multi eas gravius aequo habuere. <span class="br"></span><span class="lineNumber">12</span><span class="br"></span>Sed alia aliis licentia est, patres conscripti. Qui demissi in obscuro vitam habent si quid iracundia deliquere, pauci sciunt; fama atque fortuna eorum pares sunt: qui magno imperio praediti in excelso aetatem agunt, eorum facta cuncti mortales novere. <span class="br"></span><span class="lineNumber">13</span><span class="br"></span>Ita in maxuma fortuna minuma licentia est. Neque studere neque odisse, sed minume irasci decet. <span class="br"></span><span class="lineNumber">14</span><span class="br"></span>Quae apud alios iracundia dicitur, ea in imperio superbia atque crudelitas appellatur. <span class="br"></span><span class="lineNumber">15</span><span class="br"></span>Equidem ego sic existumo, patres conscripti, omnis cruciatus minores quam facinora illorum esse. Sed plerique 


</p></section><notes><section class="footnotes"><ul><li class="note" id="note_LCL116_110_58"><a class="footnoteCrossrefLink" href="#target_note_LCL116_110_58" title="Click to highlight in text"><sup class="lineRef">58</sup>collibuisset <span class="italic">P</span><sup>2</sup><span class="italic">, Aug. Civ. 1.5</span></a></li><script type="text/javascript">document.getElementById('note_LCL116_110_58').style.display = "none";</script><li class="note" id="note_LCL116_110_59"><a class="footnoteCrossrefLink" href="#target_note_LCL116_110_59" title="Click to highlight in text"><sup class="lineRef">59</sup>accendit, <span class="italic">VA</span><sup>2</sup><span class="italic">C</span><sup>1</sup></a></li><script type="text/javascript">document.getElementById('note_LCL116_110_59').style.display = "none";</script></ul></section></notes></section>