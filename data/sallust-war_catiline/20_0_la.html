<section class="div1 language" lang="la"><header><hgroup><h1>SALLUST</h1></hgroup></header><section class="div2">
</section>
<section class="div2">
<p>23. Sed in ea coniuratione fuit Q. Curius, natus haud obscuro loco, flagitiis atque facinoribus coopertus, quem censores senatu probri gratia moverant. <span class="br"></span><span class="lineNumber">2</span><span class="br"></span>Huic homini non minor vanitas inerat quam audacia; neque reticere quae audierat, neque suamet ipse scelera occultare; prorsus neque dicere neque facere quicquam pensi habebat. <span class="br"></span><span class="lineNumber">3</span><span class="br"></span>Erat ei cum Fulvia, muliere nobili, stupri vetus consuetudo; quoi quom minus gratus esset quia inopia minus largiri poterat, repente glorians maria montisque polliceri coepit et minari interdum ferro, ni sibi obnoxia foret; postremo ferocius agitare quam solitus erat. <span class="br"></span><span class="lineNumber">4</span><span class="br"></span>At Fulvia insolentiae<a class="footnoteLink" href="#note_LCL116_58_29" id="target_note_LCL116_58_29"><sup>29</sup></a> Curi causa cognita tale periculum rei publicae haud occultum habuit, sed sublato auctore de Catilinae coniuratione quae quoque modo audierat compluribus narravit.</p>
<p><span class="br"></span><span class="lineNumber">5</span><span class="br"></span>Ea res in primis studia hominum adcendit ad consulatum mandandum M. Tullio Ciceroni. <span class="br"></span><span class="lineNumber">6</span><span class="br"></span>Namque antea pleraque nobilitas invidia aestuabat<a class="footnoteLink" href="#note_LCL116_58_30" id="target_note_LCL116_58_30"><sup>30</sup></a> et quasi pollui consulatum credebant, si eum quamvis egregius homo novos adeptus foret. Sed ubi periculum advenit, invidia atque superbia post fuere.</p>
</section>
<section class="div2">
<p>24. Igitur comitiis habitis consules declarantur M. Tullius et C. Antonius, quod factum primo popularis coniurationis concusserat. <span class="br"></span><span class="lineNumber">2</span><span class="br"></span>Neque tamen Catilinae furor minuebatur,



</p></section><notes><section class="footnotes"><ul><li class="note" id="note_LCL116_58_29"><a class="footnoteCrossrefLink" href="#target_note_LCL116_58_29" title="Click to highlight in text"><sup class="lineRef">29</sup><span class="italic">N</span><sup>2</sup><span class="italic"> ς</span>:<span class="italic"> </span>insolentia <span class="italic">ω</span>
</a></li><script type="text/javascript">document.getElementById('note_LCL116_58_29').style.display = "none";</script><li class="note" id="note_LCL116_58_30"><a class="footnoteCrossrefLink" href="#target_note_LCL116_58_30" title="Click to highlight in text"><sup class="lineRef">30</sup><span class="italic">B</span><sup>2</sup><span class="italic">Y</span>: aestimabat <span class="italic">X</span></a></li><script type="text/javascript">document.getElementById('note_LCL116_58_30').style.display = "none";</script></ul></section></notes></section>