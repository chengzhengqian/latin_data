<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
eique indicio T. Volturci et legatorum Allobrogum convicti confessique sint caedem, incendia aliaque se foeda atque crudelia facinora in civis patriamque paravisse, de confessis, sicuti de manufestis rerum capitalium, more maiorum supplicium sumundum.‚Äù</p>
</section>
<section class="div2">
<p>53. Postquam Cato adsedit, consulares omnes itemque senatus magna pars sententiam eius laudant, virtutem animi ad caelum ferunt, alii alios increpantes timidos vocant. Cato clarus atque magnus habetur; senati decretum fit sicuti ille censuerat.</p>
<p><span class="br"></span><span class="lineNumber">2</span><span class="br"></span>Sed mihi multa legenti multa audienti quae populus Romanus domi militiaeque, mari atque terra, praeclara facinora fecit, forte lubuit adtendere quae res maxume tanta negotia sustinuisset. <span class="br"></span><span class="lineNumber">3</span><span class="br"></span>Sciebam saepenumero parva manu cum magnis legionibus hostium contendisse; cognoveram parvis copiis bella gesta cum opulentis regibus, ad hoc saepe fortunae violentiam toleravisse; facundia Graecos, gloria belli Gallos ante Romanos fuisse. <span class="br"></span><span class="lineNumber">4</span><span class="br"></span>Ac mihi multa agitanti constabat paucorum civium egregiam virtutem cuncta patravisse eoque factum uti divitias paupertas, multitudinem paucitas superaret. <span class="br"></span><span class="lineNumber">5</span><span class="br"></span>Sed postquam luxu atque desidia civitas corrupta est, rursus res publica magnitudine sua imperatorum atque magistratuum vitia sustentabat ac, sicuti effeta &lt;vi&gt;<a class="footnoteLink" href="#note_LCL116_128_65" id="target_note_LCL116_128_65"><sup>65</sup></a> parentum, multis tempestatibus


</p></section><notes><section class="footnotes"><ul><li class="note" id="note_LCL116_128_65"><a class="footnoteCrossrefLink" href="#target_note_LCL116_128_65" title="Click to highlight in text"><sup class="lineRef">65</sup><span class="italic">suppl.</span> <span class="italic">Ritschl</span>: sicuti &lt;stirpe&gt; effeta parentum <span class="italic">Shackleton Bailey</span></a></li><script type="text/javascript">document.getElementById('note_LCL116_128_65').style.display = "none";</script></ul></section></notes></section>