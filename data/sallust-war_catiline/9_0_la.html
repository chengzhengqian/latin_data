<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
quasi pestilentia invasit, civitas inmutata, imperium ex iustissumo atque optumo crudele intolerandumque factum.</p>
</section>
<section class="div2">
<p>11. Sed primo magis ambitio quam avaritia animos hominum exercebat, quod tamen vitium propius virtutem erat. <span class="br"></span><span class="lineNumber">2</span><span class="br"></span>Nam gloriam, honorem, imperium bonus et ignavos aeque sibi exoptant; sed ille vera via nititur, huic quia bonae artes desunt, dolis atque fallaciis contendit. <span class="br"></span><span class="lineNumber">3</span><span class="br"></span>Avaritia pecuniae studium habet, quam nemo sapiens concupivit; ea quasi venenis malis inbuta corpus animumque virilem effeminat, semper infinita insatiabilis est, neque copia neque inopia minuitur. <span class="br"></span><span class="lineNumber">4</span><span class="br"></span>Sed postquam L. Sulla armis recepta re publica bonis initiis malos eventus habuit, rapere omnes, trahere, domum alius alius agros cupere, neque modum neque modestiam victores habere, foeda crudeliaque in civis facinora facere. <span class="br"></span><span class="lineNumber">5</span><span class="br"></span>Huc adcedebat quod L. Sulla exercitum quem in Asia ductaverat, quo sibi fidum faceret, contra morem maiorum luxuriose nimisque liberaliter habuerat. Loca amoena, voluptaria facile in otio ferocis militum animos molliverant. <span class="br"></span><span class="lineNumber">6</span><span class="br"></span>Ibi primum insuevit exercitus populi Romani amare, potare; signa, tabulas pictas, vasa caelata mirari; ea privatim et publice rapere, delubra spoliare, sacra profanaque omnia polluere. <span class="br"></span><span class="lineNumber">7</span><span class="br"></span>Igitur ei milites, postquam victoriam adepti sunt, nihil relicui victis fecere. Quippe secundae res sapientium animos fatigant: ne<a class="footnoteLink" href="#note_LCL116_36_13" id="target_note_LCL116_36_13"><sup>13</sup></a> illi corruptis moribus victoriae temperarent.</p>
</section><notes><section class="footnotes"><ul><li class="note" id="note_LCL116_36_13"><a class="footnoteCrossrefLink" href="#target_note_LCL116_36_13" title="Click to highlight in text"><sup class="lineRef">13</sup><span class="italic">Xδε,</span> <span class="italic">Prisc. GL 3.100.1, Sacerd. GL 6.469.9, Dosith. GL 7.421.17</span>: nedum <span class="italic">A</span><sup>2</sup><span class="italic">B</span><sup>2</sup><span class="italic"> C</span><sup>2</sup><span class="italic">HD</span><sup>2</sup><span class="italic">, Prisc.</span> <span class="italic">GL 3.503.9</span></a></li><script type="text/javascript">document.getElementById('note_LCL116_36_13').style.display = "none";</script></ul></section></notes></section>