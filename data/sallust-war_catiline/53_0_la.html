<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 eam nos haberemus, quippe sociorum atque civium, praeterea armorum atque equorum maior copia nobis quam illis est. <span class="br"></span><span class="lineNumber">21</span><span class="br"></span>Sed alia fuere quae illos magnos fecere, quae nobis nulla sunt; domi industria, foris iustum imperium, animus in consulundo liber neque delicto neque lubidini obnoxius. <span class="br"></span><span class="lineNumber">22</span><span class="br"></span>Pro his nos habemus luxuriam atque avaritiam, publice egestatem, privatim opulentiam. Laudamus divitias, sequimur inertiam. Inter bonos et malos discrimen nullum, omnia virtutis praemia ambitio possidet. <span class="br"></span><span class="lineNumber">23</span><span class="br"></span>Neque mirum; ubi vos separatim sibi quisque consilium capitis, ubi domi voluptatibus, hic pecuniae aut gratiae servitis, eo fit ut impetus fiat in vacuam rem publicam.</p>
<p><span class="br"></span><span class="lineNumber">24</span><span class="br"></span>“Sed ego haec omitto. Coniuravere nobilissumi cives patriam incendere, Gallorum gentem infestissumam nomini Romano ad bellum arcessunt. Dux hostium cum exercitu supra caput est. <span class="br"></span><span class="lineNumber">25</span><span class="br"></span>Vos cunctamini etiam nunc et dubitatis quid intra moenia deprensis hostibus faciatis? <span class="br"></span><span class="lineNumber">26</span><span class="br"></span>Misereamini censeo—deliquere homines adulescentuli per ambitionem—atque etiam armatos dimittatis. <span class="br"></span><span class="lineNumber">27</span><span class="br"></span>Ne ista vobis mansuetudo et misericordia, si illi arma ceperint, in miseriam convortat. <span class="br"></span><span class="lineNumber">28</span><span class="br"></span>Scilicet res ipsa aspera est, sed vos non timetis eam. Immo vero maxume; sed inertia et mollitia animi alius alium exspectantes cunctamini, videlicet dis inmortalibus confisi, qui hanc rem publicam saepe in maxumis periculis servavere. <span class="br"></span><span class="lineNumber">29</span><span class="br"></span>Non votis neque suppliciis muliebribus auxilia deorum parantur; vigilando, agundo, 
</p></section><notes></notes></section>