<section class="div1 language" lang="la"><header><hgroup><h1>SALLUST</h1></hgroup></header>
<h1><span class="ac">BELLUM CATILINAE</span></h1>
<section class="div2">
<p class="noindent">1. Omnis homines qui sese student praestare ceteris animalibus summa ope niti decet ne vitam silentio transeant veluti pecora, quae natura prona atque ventri oboedientia finxit. <span class="br"></span><span class="lineNumber">2</span><span class="br"></span>Sed nostra omnis vis in animo et corpore sita est; animi imperio, corporis servitio magis utimur; alterum nobis cum dis, alterum cum beluis commune est. <span class="br"></span><span class="lineNumber">3</span><span class="br"></span>Quo mihi rectius [esse]<a class="footnoteLink" href="#note_LCL116_20_1" id="target_note_LCL116_20_1"><sup>1</sup></a> videtur ingeni quam virium opibus gloriam quaerere, et, quoniam vita ipsa qua fruimur brevis est, memoriam nostri quam maxume longam efficere; <span class="br"></span><span class="lineNumber">4</span><span class="br"></span>nam divitiarum et formae gloria fluxa atque fragilis est, virtus clara aeternaque habetur.</p>
<p><span class="br"></span><span class="lineNumber">5</span><span class="br"></span>Sed diu magnum inter mortalis certamen fuit vine corporis an virtute animi res militaris magis procederet. <span class="br"></span><span class="lineNumber">6</span><span class="br"></span>Nam et prius quam incipias, consulto, et ubi consulueris, mature facto opus est. <span class="br"></span><span class="lineNumber">7</span><span class="br"></span>Ita utrumque per se indigens alterum alterius auxilio eget. </p>
</section>
<section class="div2">
<p class="noindent">2. Igitur initio reges<span class="bold">—</span>nam in terris nomen imperi id primum fuit<span class="bold">—</span>divorsi pars ingenium, alii corpus exercebant; etiam tum vita hominum sine cupiditate agitabatur; sua quoique satis placebant. <span class="br"></span><span class="lineNumber">2</span><span class="br"></span>Postea vero 


</p></section><notes><section class="footnotes"><ul><li class="note" id="note_LCL116_20_1"><a class="footnoteCrossrefLink" href="#target_note_LCL116_20_1" title="Click to highlight in text"><sup class="lineRef">1</sup><span class="italic">om. ς</span>: esse videtur <span class="italic">αCN</span>: videtur esse <span class="italic">BKγ</span></a></li><script type="text/javascript">document.getElementById('note_LCL116_20_1').style.display = "none";</script></ul></section></notes></section>