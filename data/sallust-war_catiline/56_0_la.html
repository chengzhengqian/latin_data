<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 haud sane quisquam Romae virtute magnus fuit. <span class="br"></span><span class="lineNumber">6</span><span class="br"></span>Sed memoria mea ingenti virtute, divorsis moribus fuere viri duo, M. Cato et C. Caesar; quos quoniam res obtulerat, silentio praeterire non fuit consilium, quin utriusque naturam et mores, quantum ingenio possum,<a class="footnoteLink" href="#note_LCL116_130_66" id="target_note_LCL116_130_66"><sup>66</sup></a> aperirem.</p>
</section>
<section class="div2">
<p>54. Igitur eis genus, aetas, eloquentia prope aequalia fuere, magnitudo animi par, item gloria, sed alia alii. <span class="br"></span><span class="lineNumber">2</span><span class="br"></span>Caesar beneficiis ac munificentia magnus habebatur, integritate vitae Cato. Ille mansuetudine et misericordia clarus factus, huic severitas dignitatem addiderat. <span class="br"></span><span class="lineNumber">3</span><span class="br"></span>Caesar dando, sublevando, ignoscundo, Cato nihil largiundo gloriam adeptus est. In altero miseris perfugium erat, in altero malis pernicies. Illius facilitas, huius constantia laudabatur. <span class="br"></span><span class="lineNumber">4</span><span class="br"></span>Postremo Caesar in animum induxerat laborare, vigilare; negotiis amicorum intentus sua neglegere, nihil denegare quod dono dignum esset; sibi magnum imperium, exercitum, bellum novom exoptabat, ubi virtus enitescere posset. <span class="br"></span><span class="lineNumber">5</span><span class="br"></span>At Catoni studium modestiae, decoris, sed maxume severitatis erat. <span class="br"></span><span class="lineNumber">6</span><span class="br"></span>Non divitiis cum divite neque factione cum factioso, sed cum strenuo virtute, cum modesto pudore, cum innocente, abstinentia certabat; esse quam videri


</p></section><notes><section class="footnotes"><ul><li class="note" id="note_LCL116_130_66"><a class="footnoteCrossrefLink" href="#target_note_LCL116_130_66" title="Click to highlight in text"><sup class="lineRef">66</sup><span class="italic">PD</span><sup>1</sup><span class="italic">l</span>:<span class="italic"> </span>possem <span class="italic">rell.</span></a></li><script type="text/javascript">document.getElementById('note_LCL116_130_66').style.display = "none";</script></ul></section></notes></section>