<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
publicam exagitaverant, merito necatos aiebant. <span class="br"></span><span class="lineNumber">33</span><span class="br"></span>Sed ea res magnae initium cladis fuit; nam uti quisque domum aut villam, postremo vas aut vestimentum aliquoius concupiverat, dabat operam ut is in proscriptorum numero esset. <span class="br"></span><span class="lineNumber">34</span><span class="br"></span>Ita illi quibus Damasippi mors laetitiae fuerat paulo post ipsi trahebantur, neque prius finis iugulandi fuit quam Sulla omnis suos divitiis explevit.</p>
<p><span class="br"></span><span class="lineNumber">35</span><span class="br"></span>“Atque ego haec non in M. Tullio neque his temporibus vereor; sed in magna civitate multa et varia ingenia sunt. <span class="br"></span><span class="lineNumber">36</span><span class="br"></span>Potest alio tempore, alio consule, quoi item exercitus in manu sit, falsum aliquid pro vero credi; ubi hoc exemplo per senatus decretum consul gladium eduxerit, quis illi finem statuet aut quis moderabitur?</p>
<p><span class="br"></span><span class="lineNumber">37</span><span class="br"></span>“Maiores nostri, patres conscripti, neque consili neque audaciae umquam eguere, neque illis superbia obstabat quominus aliena instituta, si modo proba erant, imitarentur. <span class="br"></span><span class="lineNumber">38</span><span class="br"></span>Arma atque tela militaria ab Samnitibus, insignia magistratuum ab Tuscis pleraque sumpserunt. Postremo quod ubique apud socios aut hostis idoneum videbatur, cum summo studio domi exequebantur; imitari quam invidere bonis malebant. <span class="br"></span><span class="lineNumber">39</span><span class="br"></span>Sed eodem illo tempore, Graeciae morem imitati, verberibus animadvortebant in civis, de condemnatis summum supplicium sumebant. <span class="br"></span><span class="lineNumber">40</span><span class="br"></span>Postquam res publica adolevit et multitudine civium factiones valuere,



</p></section><notes></notes></section>