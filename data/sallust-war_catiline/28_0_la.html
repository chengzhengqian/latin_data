<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
forent, nocte intempesta cum paucis in Manliana castra profectus est. <span class="br"></span><span class="lineNumber">2</span><span class="br"></span>Sed Cethego atque Lentulo ceterisque, quorum cognoverat promptam audaciam, mandat quibus rebus possent opes factionis confirment, insidias consuli maturent, caedem, incendia, aliaque belli facinora parent: sese propediem cum magno exercitu ad urbem adcessurum.</p>
<p><span class="br"></span><span class="lineNumber">3</span><span class="br"></span>Dum haec Romae geruntur, C. Manlius ex suo numero legatos ad Marcium Regem mittit cum mandatis huiusce modi:</p>
</section>
<section class="div2">
<p>33. “Deos hominesque testamur, imperator, nos arma neque contra patriam cepisse neque quo periculum aliis faceremus, sed uti corpora nostra ab iniuria tuta forent, qui miseri, egentes violentia atque crudelitate faeneratorum plerique patriae<a class="footnoteLink" href="#note_LCL116_74_41" id="target_note_LCL116_74_41"><sup>41</sup></a> sed omnes fama atque fortunis expertes sumus. Neque quoiquam nostrum licuit more maiorum lege uti neque amisso patrimonio liberum corpus habere; tanta saevitia faeneratorum atque praetoris fuit. <span class="br"></span><span class="lineNumber">2</span><span class="br"></span>Saepe maiores vostrum,<a class="footnoteLink" href="#note_LCL116_74_42" id="target_note_LCL116_74_42"><sup>42</sup></a> miseriti plebis Romanae, decretis suis inopiae eius opitulati sunt, ac novissume memoria nostra propter magnitudinem aeris alieni, volentibus omnibus bonis, argentum aere solutum est. <span class="br"></span><span class="lineNumber">3</span><span class="br"></span>Saepe ipsa plebes, aut dominandi studio permota aut superbia 





</p></section><notes><section class="footnotes"><ul><li class="note" id="note_LCL116_74_41"><a class="footnoteCrossrefLink" href="#target_note_LCL116_74_41" title="Click to highlight in text"><sup class="lineRef">41</sup>patria <span class="italic">VN</span><sup>2</sup><span class="italic">Kγ</span></a></li><script type="text/javascript">document.getElementById('note_LCL116_74_41').style.display = "none";</script><li class="note" id="note_LCL116_74_42"><a class="footnoteCrossrefLink" href="#target_note_LCL116_74_42" title="Click to highlight in text"><sup class="lineRef">42</sup><span class="italic">Gellius 20.6.14</span>: vestri <span class="italic">VP</span><sup>2</sup><span class="italic">A</span><sup>1</sup><span class="italic">F</span>: nostri <span class="italic">rell.</span></a></li><script type="text/javascript">document.getElementById('note_LCL116_74_42').style.display = "none";</script></ul></section></notes></section>