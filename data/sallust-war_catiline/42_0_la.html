<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
in tali tempore tanta vis hominis magis leniunda quam exagitanda videbatur, plerique Crasso ex negotiis privatis obnoxii, conclamant indicem falsum esse, deque ea re postulant uti referatur. <span class="br"></span><span class="lineNumber">6</span><span class="br"></span>Itaque consulente Cicerone frequens senatus decernit Tarquini indicium falsum videri eumque in vinculis retinendum, neque amplius potestatem faciundam, nisi de eo indicaret quoius consilio tantam rem esset mentitus. <span class="br"></span><span class="lineNumber">7</span><span class="br"></span>Erant eo tempore qui existumarent indicium illud a P. Autronio machinatum quo facilius, appellato Crasso, per societatem periculi relicuos illius potentia tegeret. <span class="br"></span><span class="lineNumber">8</span><span class="br"></span>Alii Tarquinium a Cicerone inmissum aiebant, ne Crassus more suo suscepto malorum patrocinio rem publicam conturbaret. <span class="br"></span><span class="lineNumber">9</span><span class="br"></span>Ipsum Crassum ego postea praedicantem audivi tantam illam contumeliam sibi ab Cicerone inpositam.</p>
</section>
<section class="div2">
<p>49. Sed isdem temporibus Q. Catulus et C. Piso neque precibus neque gratia neque pretio Ciceronem inpellere potuere uti per Allobroges aut alium indicem C. Caesar falso nominaretur. <span class="br"></span><span class="lineNumber">2</span><span class="br"></span>Nam uterque cum illo gravis inimicitias exercebant; Piso oppugnatus in iudicio pecuniarum repetundarum propter quoiusdam Transpadani supplicium iniustum, Catulus ex petitione pontificatus odio incensus, 



</p></section><notes></notes></section>