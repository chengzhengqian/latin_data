<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
pergerent, cum Catilina data atque accepta fide societatem confirmarent. <span class="br"></span><span class="lineNumber">4</span><span class="br"></span>Ipse Volturcio litteras ad Catilinam dat, quarum exemplum infra scriptum est:</p>
<p><span class="br"></span><span class="lineNumber">5</span><span class="br"></span>“Qui<a class="footnoteLink" href="#note_LCL116_94_54" id="target_note_LCL116_94_54"><sup>54</sup></a> sim ex eo quem ad te misi cognosces. Fac cogites in quanta calamitate sis, et memineris te virum esse. Consideres quid tuae rationes postulent. Auxilium petas ab omnibus, etiam ab infumis.”</p>
<p><span class="br"></span><span class="lineNumber">6</span><span class="br"></span>Ad hoc mandata verbis dat: quom ab senatu hostis iudicatus sit, quo consilio servitia repudiet? In urbe parata esse quae iusserit; ne cunctetur ipse propius adcedere.</p>
</section>
<section class="div2">
<p>45. His rebus ita actis, constituta nocte qua proficiscerentur, Cicero per legatos cuncta edoctus L. Valerio Flacco et C. Pomptino praetoribus imperat ut in ponte Mulvio per insidias Allobrogum comitatus deprehendant. Rem omnem aperit quoius gratia mittebantur; cetera, uti facto opus sit, ita agant permittit. <span class="br"></span><span class="lineNumber">2</span><span class="br"></span>Illi, homines militares, sine tumultu praesidiis conlocatis, sicuti praeceptum erat, occulte pontem obsidunt. <span class="br"></span><span class="lineNumber">3</span><span class="br"></span>Postquam ad id loci legati cum Volturcio venerunt et simul utrimque clamor exortus est, Galli cito cognito consilio sine mora praetoribus se tradunt.




</p></section><notes><section class="footnotes"><ul><li class="note" id="note_LCL116_94_54"><a class="footnoteCrossrefLink" href="#target_note_LCL116_94_54" title="Click to highlight in text"><sup class="lineRef">54</sup>quis <span class="italic">CQN</span> (<span class="italic">ex Cic. Cat. 3.12</span>)</a></li><script type="text/javascript">document.getElementById('note_LCL116_94_54').style.display = "none";</script></ul></section></notes></section>