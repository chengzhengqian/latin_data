<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent noindent">
licet. Et qui fecere et qui facta aliorum scripsere, multi laudantur. <span class="br"></span><span class="lineNumber">2</span><span class="br"></span>Ac mihi quidem, tametsi haudquaquam par gloria sequitur scriptorem et auctorem<a class="footnoteLink" href="#note_LCL116_24_3" id="target_note_LCL116_24_3"><sup>3</sup></a><span class="italic"> </span>rerum, tamen in primis arduom videtur res gestas scribere; primum quod facta dictis exaequanda sunt, dehinc quia plerique quae delicta reprehenderis malivolentia et invidia dicta putant; ubi de magna virtute atque gloria bonorum memores, quae sibi quisque facilia factu putat, aequo animo accipit, supra ea veluti ficta pro falsis ducit.</p>
<p><span class="br"></span><span class="lineNumber">3</span><span class="br"></span>Sed ego adulescentulus initio, sicuti plerique, studio ad rem publicam latus sum, ibique mihi multa advorsa fuere. Nam pro pudore, pro abstinentia, pro virtute audacia, largitio, avaritia vigebant. <span class="br"></span><span class="lineNumber">4</span><span class="br"></span>Quae tametsi animus aspernabatur insolens malarum artium, tamen inter tanta vitia inbecilla aetas ambitione corrupta tenebatur; <span class="br"></span><span class="lineNumber">5</span><span class="br"></span>ac me quom ab relicuorum malis moribus dissentirem, nihilo minus honoris cupido eadem qua ceteros fama atque invidia vexabat. </p>
</section>
<section class="div2">
<p class="noindent">4. Igitur ubi animus ex multis miseriis atque periculis requievit et mihi relicuam aetatem a re publica procul habendam decrevi, non fuit consilium socordia atque desidia bonum otium conterere, neque vero agrum colundo aut venando servilibus officiis intentum aetatem agere; <span class="br"></span><span class="lineNumber">2</span><span class="br"></span>sed a quo incepto studioque me ambitio mala detinuerat, eodem regressus

</p></section><notes><section class="footnotes"><ul><li class="note" id="note_LCL116_24_3"><a class="footnoteCrossrefLink" href="#target_note_LCL116_24_3" title="Click to highlight in text"><sup class="lineRef">3</sup><span class="italic">PÎ²H, Gell. 4.15.2 codd. PV,</span> <span class="italic">Charis. GL 1.215.28</span>: actorem <span class="italic">rell.</span></a></li><script type="text/javascript">document.getElementById('note_LCL116_24_3').style.display = "none";</script></ul></section></notes></section>