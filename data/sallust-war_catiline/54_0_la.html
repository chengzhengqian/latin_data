<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
bene consulundo prospera omnia cedunt. Ubi socordiae te atque ignaviae tradideris, nequiquam deos inplores; irati infestique sunt.</p>
<p><span class="br"></span><span class="lineNumber">30</span><span class="br"></span>“Apud maiores nostros A. Manlius Torquatus bello Gallico filium suom, quod is contra imperium in hostem pugnaverat, necari iussit, <span class="br"></span><span class="lineNumber">31</span><span class="br"></span>atque ille egregius adulescens inmoderatae fortitudinis morte poenas dedit. Vos de crudelissumis parricidis quid statuatis cunctamini? Videlicet cetera vita eorum huic sceleri obstat. <span class="br"></span><span class="lineNumber">32</span><span class="br"></span>Verum parcite dignitati Lentuli, si ipse pudicitiae, si famae suae, si dis aut hominibus umquam ullis pepercit. <span class="br"></span><span class="lineNumber">33</span><span class="br"></span>Ignoscite Cethegi adulescentiae, nisi iterum patriae bellum fecit. <span class="br"></span><span class="lineNumber">34</span><span class="br"></span>Nam quid ego de Gabinio, Statilio, Caepario loquar? Quibus si quicquam umquam pensi fuisset, non ea consilia de re publica habuissent.</p>
<p><span class="br"></span><span class="lineNumber">35</span><span class="br"></span>“Postremo, patres conscripti, si mehercule peccato locus esset, facile paterer vos ipsa re corrigi, quoniam verba contemnitis. Sed undique circumventi sumus. Catilina cum exercitu faucibus urget; alii intra moenia atque in sinu urbis sunt hostes; neque parari neque consuli quicquam potest occulte; quo magis properandum est.</p>
<p><span class="br"></span><span class="lineNumber">36</span><span class="br"></span>“Quare ego ita censeo: quom nefario consilio sceleratorum civium res publica in maxuma pericula venerit, 



</p></section><notes></notes></section>