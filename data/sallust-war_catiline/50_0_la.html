<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 circumveniri<a class="footnoteLink" href="#note_LCL116_118_64" id="target_note_LCL116_118_64"><sup>64</sup></a><span class="bold"> </span>innocentes, alia huiusce modi fieri coepere, tum lex Porcia aliaeque leges paratae sunt, quibus legibus exilium damnatis permissum est. <span class="br"></span><span class="lineNumber">41</span><span class="br"></span>Hanc ego causam, patres conscripti, quominus novom consilium capiamus, in primis magnam puto. <span class="br"></span><span class="lineNumber">42</span><span class="br"></span>Profecto virtus atque sapientia maior illis fuit, qui ex parvis opibus tantum imperium fecere quam in nobis, qui ea bene parta vix retinemus.</p>
<p><span class="br"></span><span class="lineNumber">43</span><span class="br"></span>“Placet igitur eos dimitti et augeri exercitum Catilinae? Minume. Sed ita censeo: publicandas eorum pecunias, ipsos in vinculis habendos per municipia quae maxume opibus valent, neu quis de eis postea ad senatum referat neve cum populo agat; qui aliter fecerit, senatum existumare eum contra rem publicam et salutem omnium facturum.”</p>
</section>
<section class="div2">
<p>52. Postquam Caesar dicundi finem fecit, ceteri verbo alius alii varie adsentiebantur. At M. Porcius Cato rogatus sententiam huiusce modi orationem habuit:</p>
<p><span class="br"></span><span class="lineNumber">2</span><span class="br"></span>“Longe mihi alia mens est, patres conscripti, quom res atque pericula nostra considero, et quom sententias nonnullorum ipse mecum reputo. <span class="br"></span><span class="lineNumber">3</span><span class="br"></span>Illi mihi disseruisse videntur de poena eorum, qui patriae, parentibus, aris atque focis suis bellum paravere. Res autem monet cavere ab illis magis quam quid in illos statuamus consultare. <span class="br"></span><span class="lineNumber">4</span><span class="br"></span>Nam 



</p></section><notes><section class="footnotes"><ul><li class="note" id="note_LCL116_118_64"><a class="footnoteCrossrefLink" href="#target_note_LCL116_118_64" title="Click to highlight in text"><sup class="lineRef">64</sup><span class="italic">V</span>: circumvenire <span class="italic">rell.</span></a></li><script type="text/javascript">document.getElementById('note_LCL116_118_64').style.display = "none";</script></ul></section></notes></section>