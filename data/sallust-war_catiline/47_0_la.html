<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
mortales postrema meminere, et in hominibus inpiis sceleris eorum obliti de poena disserunt, si ea paulo severior<a class="footnoteLink" href="#note_LCL116_112_60" id="target_note_LCL116_112_60"><sup>60</sup></a><span class="italic"> </span>fuit.</p>
<p><span class="br"></span><span class="lineNumber">16</span><span class="br"></span>“D. Silanum, virum fortem atque strenuom, certo<a class="footnoteLink" href="#note_LCL116_112_61" id="target_note_LCL116_112_61"><sup>61</sup></a> scio quae dixerit studio rei publicae dixisse, neque illum in tanta re gratiam aut inimicitias exercere; eos mores eamque modestiam viri cognovi. <span class="br"></span><span class="lineNumber">17</span><span class="br"></span>Verum sententia eius mihi non crudelis—quid enim in talis homines crudele fieri potest?—sed aliena a re publica nostra videtur. <span class="br"></span><span class="lineNumber">18</span><span class="br"></span>Nam profecto aut metus aut iniuria te subegit, Silane, consulem designatum genus poenae novom decernere. <span class="br"></span><span class="lineNumber">19</span><span class="br"></span>De timore supervacuaneum<a class="footnoteLink" href="#note_LCL116_112_62" id="target_note_LCL116_112_62"><sup>62</sup></a> est disserere, quom praesertim diligentia clarissimi viri consulis tanta praesidia sint in armis. <span class="br"></span><span class="lineNumber">20</span><span class="br"></span>De poena possum equidem dicere, id quod res habet, in luctu atque miseriis mortem aerumnarum requiem, non cruciatum esse, eam cuncta mortalium mala dissolvere, ultra neque curae neque gaudio locum esse. <span class="br"></span><span class="lineNumber">21</span><span class="br"></span>“Sed, per deos inmortalis, quam ob rem in sententiam non addidisti uti prius verberibus in eos animadvorteretur? <span class="br"></span><span class="lineNumber">22</span><span class="br"></span>An quia lex Porcia vetat? At aliae leges item condemnatis civibus non animam eripi sed exsilium permitti iubent. <span class="br"></span><span class="lineNumber">23</span><span class="br"></span>An quia gravius est verberari quam necari? Quid autem acerbum aut nimis grave est in homines tanti facinoris convictos? <span class="br"></span><span class="lineNumber">24</span><span class="br"></span>Sin quia 




</p></section><notes><section class="footnotes"><ul><li class="note" id="note_LCL116_112_60"><a class="footnoteCrossrefLink" href="#target_note_LCL116_112_60" title="Click to highlight in text"><sup class="lineRef">60</sup><span class="italic">VAC</span><sup>1</sup><span class="italic">N</span>: saevior <span class="italic">rell.</span></a></li><script type="text/javascript">document.getElementById('note_LCL116_112_60').style.display = "none";</script><li class="note" id="note_LCL116_112_61"><a class="footnoteCrossrefLink" href="#target_note_LCL116_112_61" title="Click to highlight in text"><sup class="lineRef">61</sup>certe <span class="italic">BKγ</span></a></li><script type="text/javascript">document.getElementById('note_LCL116_112_61').style.display = "none";</script><li class="note" id="note_LCL116_112_62"><a class="footnoteCrossrefLink" href="#target_note_LCL116_112_62" title="Click to highlight in text"><sup class="lineRef">62</sup><span class="italic">V</span>α<span class="italic">C</span><sup>1</sup><span class="italic">K </span>supervacaneum <span class="italic">BC</span><sup>2</sup><span class="italic">Nε</span>:<span class="italic"> </span>-vacuum<span class="italic"> H</span></a></li><script type="text/javascript">document.getElementById('note_LCL116_112_62').style.display = "none";</script></ul></section></notes></section>