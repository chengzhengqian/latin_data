<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 ferox erat, coepere senatum criminando plebem exagitare, dein largiundo atque pollicitando magis incendere, ita ipsi clari potentesque fieri. <span class="br"></span><span class="lineNumber">2</span><span class="br"></span>Contra eos summa ope nitebatur pleraque nobilitas senatus specie pro sua magnitudine. <span class="br"></span><span class="lineNumber">3</span><span class="br"></span>Namque, uti paucis verum absolvam, post illa tempora quicumque rem publicam agitavere honestis nominibus, alii sicuti populi iura defenderent, pars quo senatus auctoritas maxuma foret, bonum publicum simulantes pro sua quisque potentia certabant. <span class="br"></span><span class="lineNumber">4</span><span class="br"></span>Neque illis modestia neque modus contentionis erat; utrique victoriam crudeliter exercebant.</p>
</section>
<section class="div2">
<p>39. Sed postquam Cn. Pompeius ad bellum maritumum atque Mithridaticum missus est, plebis opes inminutae, paucorum potentia crevit. <span class="br"></span><span class="lineNumber">2</span><span class="br"></span>Ei magistratus, provincias, aliaque omnia tenere; ipsi innoxii, florentes, sine metu aetatem agere, ceterosque iudiciis terrere, quo plebem in magistratu placidius tractarent. <span class="br"></span><span class="lineNumber">3</span><span class="br"></span>Sed ubi primum dubiis rebus novandi<a class="footnoteLink" href="#note_LCL116_84_48" id="target_note_LCL116_84_48"><sup>48</sup></a> spes oblata est, vetus certamen animos eorum adrexit. <span class="br"></span><span class="lineNumber">4</span><span class="br"></span>Quod si primo proelio Catilina superior aut aequa manu discessisset, profecto magna clades atque calamitas rem publicam oppressisset; neque illis qui victoriam adepti forent diutius ea uti licuisset, quin defessis et exanguibus qui plus posset imperium atque libertatem extorqueret. <span class="br"></span><span class="lineNumber">5</span><span class="br"></span>Fuere tamen extra coniurationem complures 


</p></section><notes><section class="footnotes"><ul><li class="note" id="note_LCL116_84_48"><a class="footnoteCrossrefLink" href="#target_note_LCL116_84_48" title="Click to highlight in text"><sup class="lineRef">48</sup><span class="italic">Q</span><sup>1</sup>: novandis <span class="italic">rell.</span></a></li><script type="text/javascript">document.getElementById('note_LCL116_84_48').style.display = "none";</script></ul></section></notes></section>