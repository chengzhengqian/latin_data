<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent noindent">
 statui res gestas populi Romani carptim, ut quaeque memoria digna videbantur, perscribere; eo magis, quod mihi a spe, metu, partibus rei publicae animus liber erat.</p>
<p><span class="br"></span><span class="lineNumber">3</span><span class="br"></span>Igitur de Catilinae coniuratione quam verissume potero paucis absolvam; <span class="br"></span><span class="lineNumber">4</span><span class="br"></span>nam id facinus in primis ego memorabile existumo sceleris atque periculi novitate. <span class="br"></span><span class="lineNumber">5</span><span class="br"></span>De quoius hominis moribus pauca prius explananda sunt, quam initium narrandi faciam.</p>
</section>
<section class="div2">
<p>5. L. Catilina, nobili genere natus, fuit magna vi et animi et corporis, sed ingenio malo pravoque. <span class="br"></span><span class="lineNumber">2</span><span class="br"></span>Huic ab adulescentia bella intestina, caedes, rapinae, discordia civilis grata fuere, ibique iuventutem suam exercuit. <span class="br"></span><span class="lineNumber">3</span><span class="br"></span>Corpus patiens inediae, algoris, vigiliae supra quam quoiquam credibile est. <span class="br"></span><span class="lineNumber">4</span><span class="br"></span>Animus audax, subdolus, varius, quoius rei lubet simulator ac dissimulator, alieni adpetens, sui profusus, ardens in cupiditatibus; <span class="br"></span><span class="lineNumber">5</span><span class="br"></span>satis eloquentiae, sapientiae parum. Vastus animus inmoderata, incredibilia, nimis alta semper cupiebat. <span class="br"></span><span class="lineNumber">6</span><span class="br"></span>Hunc post dominationem L. Sullae lubido maxuma invaserat rei publicae capiundae, neque id quibus modis adsequeretur, dum sibi regnum pararet, quicquam pensi habebat. <span class="br"></span><span class="lineNumber">7</span><span class="br"></span>Agitabatur magis magisque in dies animus ferox inopia rei familiaris et conscientia scelerum, quae utraque eis artibus auxerat quas supra memoravi. <span class="br"></span><span class="lineNumber">8</span><span class="br"></span>Incitabant praeterea corrupti civitatis mores, quos 

</p></section><notes></notes></section>