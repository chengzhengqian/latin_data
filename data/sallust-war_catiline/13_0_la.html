<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
adtriverat, maiora alia imperabat. <span class="br"></span><span class="lineNumber">3</span><span class="br"></span>Si causa peccandi in praesens minus suppetebat, nihilo minus insontis sicuti sontis circumvenire, iugulare; scilicet, ne per otium torpescerent manus aut animus, gratuito potius malus atque crudelis erat.</p>
<p><span class="br"></span><span class="lineNumber">4</span><span class="br"></span>His amicis sociisque confisus Catilina, simul quod aes alienum per omnis terras ingens erat et quod plerique Sullani milites largius suo usi, rapinarum et victoriae veteris memores, civile bellum exoptabant, opprimundae rei publicae consilium cepit. <span class="br"></span><span class="lineNumber">5</span><span class="br"></span>In Italia nullus exercitus, Cn. Pompeius in extremis terris bellum gerebat; ipsi consulatum petenti magna spes, senatus nihil sane intentus; tutae tranquillaeque res omnes, sed ea prorsus opportuna Catilinae.</p>
</section>
<section class="div2">
<p>17. Igitur circiter Kalendas Iunias L. Caesare et C. Figulo consulibus primo singulos appellare, hortari alios, alios temptare; opes suas, inparatam rem publicam, magna praemia coniurationis docere. <span class="br"></span><span class="lineNumber">2</span><span class="br"></span>Ubi satis explorata sunt quae voluit, in unum omnis convocat quibus maxuma necessitudo et plurumum audaciae inerat. <span class="br"></span><span class="lineNumber">3</span><span class="br"></span>Eo convenere senatorii ordinis P. Lentulus Sura, P. Autronius, L. Cassius Longinus, C. Cethegus, P. et Ser. Sullae Ser. filii, L. Vargunteius, Q. Annius, M. Porcius Laeca, L. Bestia, Q. Curius; <span class="br"></span><span class="lineNumber">4</span><span class="br"></span>praeterea ex equestri ordine M. Fulvius Nobilior, L. 



</p></section><notes></notes></section>