<section class="div1 language" lang="la"><header><hgroup><h1>SALLUST</h1></hgroup></header><section class="div2">
</section>
<section class="div2">
<p>51. â€œOmnis homines, patres conscripti, qui de rebus dubiis consultant, ab odio, amicitia, ira atque misericordia vacuos esse decet. <span class="br"></span><span class="lineNumber">2</span><span class="br"></span>Haud facile animus verum providet ubi illa officiunt, neque quisquam omnium lubidini simul et usui paruit. <span class="br"></span><span class="lineNumber">3</span><span class="br"></span>Ubi intenderis ingenium, valet; si lubido possidet, ea dominatur, animus nihil valet. <span class="br"></span><span class="lineNumber">4</span><span class="br"></span>Magna mihi copia est memorandi, patres conscripti, qui reges atque populi ira aut misericordia inpulsi male consuluerint. Sed ea malo dicere quae maiores nostri contra lubidinem animi sui recte atque ordine fecere. <span class="br"></span><span class="lineNumber">5</span><span class="br"></span>Bello Macedonico, quod cum rege Perse gessimus, Rhodiorum civitas magna atque magnifica, quae populi Romani opibus creverat, infida atque advorsa nobis fuit. Sed postquam bello confecto de Rhodiis consultum est, maiores nostri, ne quis divitiarum magis quam iniuriae causa bellum inceptum diceret, inpunitos eos dimisere. <span class="br"></span><span class="lineNumber">6</span><span class="br"></span>Item bellis Punicis omnibus, quom saepe Carthaginienses et in pace et per indutias multa nefaria facinora fecissent, numquam ipsi per occasionem talia fecere; magis, quid se dignum foret, quam quid in illos iure fieri posset quaerebant. <span class="br"></span><span class="lineNumber">7</span><span class="br"></span>Hoc item vobis providendum est, patres conscripti, ne plus apud vos valeat P. 



</p></section><notes></notes></section>