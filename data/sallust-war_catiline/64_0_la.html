<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
medios cohors praetoria disiecerat, paulo divorsius sed omnes tamen advorsis volneribus conciderant. <span class="br"></span><span class="lineNumber">4</span><span class="br"></span>Catilina vero longe a suis inter hostium cadavera repertus est, paululum etiam spirans ferociamque animi, quam habuerat vivos, in voltu retinens. <span class="br"></span><span class="lineNumber">5</span><span class="br"></span>Postremo ex omni copia neque in proelio neque in fuga quisquam civis ingenuos captus est; <span class="br"></span><span class="lineNumber">6</span><span class="br"></span>ita cuncti suae hostiumque vitae iuxta perpercerant.</p>
<p><span class="br"></span><span class="lineNumber">7</span><span class="br"></span>Neque tamen exercitus populi Romani laetam aut incruentam victoriam adeptus erat. Nam strenuissumus quisque aut occiderat in proelio aut graviter volueratus discesserat. <span class="br"></span><span class="lineNumber">8</span><span class="br"></span>Multi autem, qui e castris visundi aut spoliandi gratia processerant, volventes hostilia cadavera amicum alii, pars hospitem aut cognatum reperiebant; fuere item qui inimicos suos cognoscerent. <span class="br"></span><span class="lineNumber">9</span><span class="br"></span>Ita varie per omnem exercitum laetitia, maeror, luctus atque gaudia agitabantur.</p>
</section>
<notes></notes></section>