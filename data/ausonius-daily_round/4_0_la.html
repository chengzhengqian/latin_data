<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line indent1">Nate patris summi nostroque salutifer aevo,</span><span class="linebreak"></span>
<span class="line">virtutes patrias genitor cui tradidit omnes,</span><span class="linebreak"></span>
<span class="line">nil ex invidia retinens plenusque datorum,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>pande viam precibus patriasque haec perfer ad</span><span class="linebreak"></span>
<span class="line indent3">aures.</span><span class="linebreak"></span>
<span class="line indent1">Da, pater, invictam contra omnia crimina mentem</span><span class="linebreak"></span>
<span class="line">vipereumque nefas nocituri averte veneni.</span><span class="linebreak"></span>
<span class="line">sit satis, antiquam serpens quod prodidit Aevvam</span><span class="linebreak"></span>
<span class="line">deceptumque adiunxit Adam: nos sera nepotum</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>semina, veridicis olim praedicta prophetis,</span><span class="linebreak"></span>
<span class="line">vitemus laqueos, quos letifer inplicat anguis.</span><span class="linebreak"></span>
<span class="line indent1">Pande viam, quae me post vincula corporis aegri</span><span class="linebreak"></span>
<span class="line">in sublime ferat, puri qua lactea caeli</span><span class="linebreak"></span>
<span class="line">semita ventosae superat vaga nubila lunae,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>qua proceres abiere pii quaque integer olim</span><span class="linebreak"></span>
<span class="line">raptus quadriiugo penetrat super aera curru</span><span class="linebreak"></span>
<span class="line">Elias et solido cum corpore praevius Enoch.</span><span class="linebreak"></span>
<span class="line indent1">Da, pater, aeterni speratam luminis auram,</span><span class="linebreak"></span>
<span class="line">si lapides non iuro deos unumque verendi</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>suspiciens altare sacri libamina vitae</span><span class="linebreak"></span>
<span class="line">intemerata fero: si te dominique deique</span><span class="linebreak"></span>
<span class="line">unigenae cognosco patrem mixtumque duobus,</span><span class="linebreak"></span>
<span class="line">qui super aequoreas volitabat spiritus undas.<a class="footnoteLink" href="#note_LCL096_18_1" id="target_note_LCL096_18_1"><sup>1</sup></a></span><span class="linebreak"></span>
<span class="line indent1">Da, genitor, veniam cruciataque pectora purga:</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>si te non pecudum fibris, non sanguine fuso</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_18_1"><a class="footnoteCrossrefLink" href="#target_note_LCL096_18_1" title="Click to highlight in text"><sup class="lineRef">1</sup><span class="italic">Genesis</span> i. 2.</a></li><script type="text/javascript">document.getElementById('note_LCL096_18_1').style.display = "none";</script></ul></section></notes></section>