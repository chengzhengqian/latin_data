<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ulcisci parati sunt una nobiscum Caesaris mortem.”</p>
<p>Hac Antoni sententia cognita dubitaturumne A. Hirtium
aut C. Pansam consules putatis quin ad Antonium
transeant, Brutum obsideant, Mutinam expugnare cupiant?
Quid de Pansa et Hirtio loquor? Caesar, singulari
pietate adulescens, poteritne se tenere quin D. Bruti sanguine
poenas patrias persequatur? Itaque fecerunt ut
his litteris lectis ad munitiones propius accederent. Quo
maior adulescens Caesar, maioreque deorum immortalium
beneficio rei publicae natus est, qui nulla specie
paterni nominis nec pietate abductus umquam est et intellegit
maximam pietatem conservatione patriae contineri.
<span class="br"></span><span class="lineNumber">47</span><span class="br"></span>Quod si partium certamen esset, quarum omnino nomen
exstinctum est, Antoniusne potius et Ventidius partis Caesaris
defenderent quam primum Caesar, adulescens summa
pietate et memoria parentis sui, deinde Pansa et Hirtius,
qui quasi cornua duo tenuerunt Caesaris tum cum
illae vere partes vocabantur? Hae vero quae sunt partes,
cum alteris senatus auctoritas, populi Romani libertas, rei
publicae salus proposita sit, alteris caedes bonorum, urbis
Italiaeque partitio?</p>
</section>
<section class="div2">
<p>[21] Veniamus aliquando ad clausulam.</p>
<p>“Legatos venire non credo.”</p>
<p>Bene me novit; veniat qui velit,<a class="footnoteLink" href="#note_LCL507_282_31" id="target_note_LCL507_282_31"><sup>31</sup></a> proposito praesertim
exemplo Dolabellae. Sanctiore erunt, credo, iure legati



</p></section><notes><section class="footnotes"><ul><li class="note" id="note_LCL507_282_31"><a class="footnoteCrossrefLink" href="#target_note_LCL507_282_31" title="Click to highlight in text"><sup class="lineRef">31</sup><span class="italic">SB</span>: velim quo venias <span class="italic">b</span>: quod venias <span class="italic">t</span>: bellum quod veniat <span class="italic">v</span></a></li><script type="text/javascript">document.getElementById('note_LCL507_282_31').style.display = "none";</script></ul></section></notes></section>