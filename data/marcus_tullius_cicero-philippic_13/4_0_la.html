<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

providet, est omni ratione tectior. Quid igitur censet?
Parendum est enim atque id optimum iudicandum quod
sit sapientissime constitutum. Si hoc praecipit ne quid vita
existimem antiquius, ne decernam capitis periculo, fugiam
omne discrimen, quaeram ex ea: “Etiamne, si erit, cum id
fecero, serviendum?” Si adnuerit, ne ego sapientiam istam,
quamvis sit erudita, non audiam. Sin responderit: “Tu
vero ita vitam corpusque servato, ita fortunas, ita rem
familiarem, ut haec libertate posteriora ducas itaque his
uti velis, si libera re publica possis, nec pro his libertatem,
sed pro libertate haec proicias tamquam pignora iniuriae
&lt;oblata&gt;,”<a class="footnoteLink" href="#note_LCL507_234_3" id="target_note_LCL507_234_3"><sup>3</sup></a> tum sapientiae vocem audire videar eique uti
<span class="br"></span><span class="lineNumber">7</span><span class="br"></span>deo paream. Itaque si receptis illis esse possumus liberi,
vincamus odium pacemque patiamur; sin otium incolumibus
eis esse nullum potest, laetemur decertandi oblatam
esse fortunam. Aut enim interfectis illis fruemur victrice
re publica aut oppressi—quod omen avertat Iuppiter!—si
non spiritu, at virtutis laude vivemus.</p>
</section>
<section class="div2">
<p>[4] At enim nos M. Lepidus, imperator iterum, pontifex
maximus, optime proximo civili bello de re publica meritus,
ad pacem adhortatur. Nullius apud me, patres conscripti,
auctoritas maior est quam M. Lepidi vel propter ipsius
virtutem vel propter familiae dignitatem. Accedunt
eodem multa privata magna eius in me merita, mea quaedam
officia in illum. Maximum vero eius beneficium numero 





</p></section><notes><section class="footnotes"><ul><li class="note" id="note_LCL507_234_3"><a class="footnoteCrossrefLink" href="#target_note_LCL507_234_3" title="Click to highlight in text"><sup class="lineRef">3</sup><span class="italic">add. SB</span></a></li><script type="text/javascript">document.getElementById('note_LCL507_234_3').style.display = "none";</script></ul></section></notes></section>