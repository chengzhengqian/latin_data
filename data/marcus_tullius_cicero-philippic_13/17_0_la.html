<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">27</span><span class="br"></span>ferunt Pisauri balneatorem. Sequuntur alii tribunicii, T.
Plancus in primis: qui &lt;ni&gt;si<a class="footnoteLink" href="#note_LCL507_260_16" id="target_note_LCL507_260_16"><sup>16</sup></a> senatum dilexisset, numquam
curiam incendisset. Quo scelere damnatus in eam
urbem redi&lt;i&gt;t<a class="footnoteLink" href="#note_LCL507_260_17" id="target_note_LCL507_260_17"><sup>17</sup></a> armis, ex qua excesserat legibus. Sed hoc
ei commune cum pluribus sui similibus. Illud tamen
&lt;non&gt;<a class="footnoteLink" href="#note_LCL507_260_18" id="target_note_LCL507_260_18"><sup>18</sup></a> verum in hoc Planco quod proverbi loco dici solet,
perire eum non posse, nisi ei crura fracta essent. Fracta
sunt, et vivit. Hoc tamen, ut alia multa, Aquilae referatur
acceptum.</p>
</section>
<section class="div2">
<p>[13] Est etiam ibi Decius, ab illis, ut opinor,
Muribus Deciis; itaque Caesaris munera erosit:<a class="footnoteLink" href="#note_LCL507_260_19" id="target_note_LCL507_260_19"><sup>19</sup></a> Deciorum
quidem multo intervallo per hunc praeclarum virum
memoria renovata est. Saxam vero Decidium praeterire
qui possum, hominem deductum ex ultimis gentibus ut
eum tribunum plebis videremus quem civem numquam
<span class="br"></span><span class="lineNumber">28</span><span class="br"></span>videramus? Est quidem alter Saserna: sed omnes tamen
tantam habent similitudinem inter se ut in eorum praenominibus
errem. Nec vero †Extitius†, Philadelphi frater,
quaestor, praetermittendus est, ne, si de clarissimo adulescente
siluero, invidisse videar Antonio. Est etiam Asinius
quidam senator voluntarius, lectus ipse a se. Apertam curiam
vidit post Caesaris mortem: mutavit calceos; pater












</p></section><notes><section class="footnotes"><ul><li class="note" id="note_LCL507_260_16"><a class="footnoteCrossrefLink" href="#target_note_LCL507_260_16" title="Click to highlight in text"><sup class="lineRef">16</sup><span class="italic">corr. SB</span></a></li><script type="text/javascript">document.getElementById('note_LCL507_260_16').style.display = "none";</script><li class="note" id="note_LCL507_260_17"><a class="footnoteCrossrefLink" href="#target_note_LCL507_260_17" title="Click to highlight in text"><sup class="lineRef">17</sup><span class="italic">corr. Poggius</span></a></li><script type="text/javascript">document.getElementById('note_LCL507_260_17').style.display = "none";</script><li class="note" id="note_LCL507_260_18"><a class="footnoteCrossrefLink" href="#target_note_LCL507_260_18" title="Click to highlight in text"><sup class="lineRef">18</sup><span class="italic">suppl. Zumpt</span></a></li><script type="text/javascript">document.getElementById('note_LCL507_260_18').style.display = "none";</script><li class="note" id="note_LCL507_260_19"><a class="footnoteCrossrefLink" href="#target_note_LCL507_260_19" title="Click to highlight in text"><sup class="lineRef">19</sup><span class="italic">SB</span>: -ra rosit <span class="italic">b</span>: numerose (murer- <span class="italic">v</span>) sit (sed <span class="italic">n</span>) <span class="italic">nstv</span></a></li><script type="text/javascript">document.getElementById('note_LCL507_260_19').style.display = "none";</script></ul></section></notes></section>