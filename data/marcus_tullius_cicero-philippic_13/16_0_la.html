<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Quae tandem?</p>
<p>“—castra Pompei senatum appellatis.”</p>
</section>
<section class="div2">
<p>[12] An vero tua castra potius senatum appellaremus?
In quibus tu es videlicet consularis cuius totus consulatus
est ex omni monumentorum memoria evulsus; duo praetores
sine causa diffisi se aliquid habituros—nos enim Caesaris
beneficia defendimus—; praetorii Philadelphus Annius
et innocens Gallius; aedilicii, corycus laterum et vocis
meae, Bestia, et fidei patronus, fraudator creditorum, Trebellius,
et homo diruptus dirutusque Caelius, columenque
amicorum Antoni, Cotyla Varius, quem Antonius deliciarum
causa loris in convivio caedi iubebat a s&lt;er&gt;vis<a class="footnoteLink" href="#note_LCL507_258_14" id="target_note_LCL507_258_14"><sup>14</sup></a> publicis;
septemvirales Lento, Nucula, tum deliciae atque
amores populi Romani, L. Antonius; tribuni &lt;plebis&gt;<a class="footnoteLink" href="#note_LCL507_258_15" id="target_note_LCL507_258_15"><sup>15</sup></a> duo
designati, primum Tullus Hostilius, qui suo iure in porta
nomen inscripsit qua, cum prodere imperatorem suum
non potuisset, reliquit; alter est designatus Insteius nescio
qui fortis, ut aiunt, latro; quem tamen temperantem fuisse







</p></section><notes><section class="footnotes"><ul><li class="note" id="note_LCL507_258_14"><a class="footnoteCrossrefLink" href="#target_note_LCL507_258_14" title="Click to highlight in text"><sup class="lineRef">14</sup><span class="italic">corr. Ferrarius</span></a></li><script type="text/javascript">document.getElementById('note_LCL507_258_14').style.display = "none";</script><li class="note" id="note_LCL507_258_15"><a class="footnoteCrossrefLink" href="#target_note_LCL507_258_15" title="Click to highlight in text"><sup class="lineRef">15</sup>tribuni &lt;plebis&gt; <span class="italic">SB</span>: tribunicii <span class="italic">D</span></a></li><script type="text/javascript">document.getElementById('note_LCL507_258_15').style.display = "none";</script></ul></section></notes></section>