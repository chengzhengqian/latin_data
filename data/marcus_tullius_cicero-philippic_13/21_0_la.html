<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>“Apuleiana pecunia Brutum subornastis.”</p>
<p>Quid? Si omnibus suis copiis excellentem virum res
publica armasset, quem tandem bonum paeniteret? Nec
enim sine pecunia exercitum alere nec sine exercitu fratrem
tuum capere potuisset.</p>
<p><span class="br"></span><span class="lineNumber">33</span><span class="br"></span>“Securi percussos Petr&lt;ae&gt;um<a class="footnoteLink" href="#note_LCL507_268_22" id="target_note_LCL507_268_22"><sup>22</sup></a> et Menedemum, civitate
donatos et hospites Caesaris, laudastis.”</p>
<p>Non ‘lauda&lt;vi&gt;mus’<a class="footnoteLink" href="#note_LCL507_268_23" id="target_note_LCL507_268_23"><sup>23</sup></a> quod ne audivimus quidem.
Valde enim nobis in tanta perturbatione rei publicae de
duobus nequissimis Graeculis cogitandum fuit!</p>
<p>“Theopompum, nudum, †non†<a class="footnoteLink" href="#note_LCL507_268_24" id="target_note_LCL507_268_24"><sup>24</sup></a> expulsum a Trebonio,
confugere Alexandream neglexistis.”</p>
<p>Magnum crimen senatus! De Theopompo, summo homine,
negleximus, qui ubi terrarum sit, quid agat, vivat denique
an mortuus sit, quis aut scit aut curat?</p>
<p>“Ser. Galbam eodem pugione succinctum in castris videtis.”</p>
<p>Nihil tibi de Galba respondeo, fortissimo et constantissimo
civi: coram aderit; praesens et ipse et ille quem insimulas
‘pugio’ respondebit.</p>
<p>“Milites aut meos aut veteranos contraxistis tamquam
ad exitium eorum qui Caesarem occiderant: et eosdem nec
opinantis ad quaestoris sui aut imperatoris aut commilitonum
suorum pericula impulistis.”</p>
</section><notes><section class="footnotes"><ul><li class="note" id="note_LCL507_268_22"><a class="footnoteCrossrefLink" href="#target_note_LCL507_268_22" title="Click to highlight in text"><sup class="lineRef">22</sup><span class="italic">corr. Haupt</span></a></li><script type="text/javascript">document.getElementById('note_LCL507_268_22').style.display = "none";</script><li class="note" id="note_LCL507_268_23"><a class="footnoteCrossrefLink" href="#target_note_LCL507_268_23" title="Click to highlight in text"><sup class="lineRef">23</sup><span class="italic">corr. Lambinus</span></a></li><script type="text/javascript">document.getElementById('note_LCL507_268_23').style.display = "none";</script><li class="note" id="note_LCL507_268_24"><a class="footnoteCrossrefLink" href="#target_note_LCL507_268_24" title="Click to highlight in text"><sup class="lineRef">24</sup>vi <span class="italic">Clark: del</span>. ϛ</a></li><script type="text/javascript">document.getElementById('note_LCL507_268_24').style.display = "none";</script></ul></section></notes></section>