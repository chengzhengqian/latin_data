<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Latina est, id propter tuam divinam pietatem novum inducis.</p>
<p><span class="br"></span><span class="lineNumber">44</span><span class="br"></span>“—nec Plancum prodere participem consiliorum.”</p>
<p>‘Plancum participem’? Cuius memorabilis ac divina
virtus lucem adfert rei publicae—nisi forte eum subsidio
tibi venire arbitraris cum fortissimis legionibus, maximo
equitatu peditatu Gallorum—quique, nisi ante eius adventum
rei publicae poenas dederis, ille huius belli feret
principatum. Quamquam enim prima praesidia utiliora rei
publicae sunt, tamen extrema sunt gratiora.</p>
</section>
<section class="div2">
<p><span class="br"></span><span class="lineNumber">45</span><span class="br"></span>[20] Sed iam se colligit et ad extremum incipit philosophari:</p>
<p>“Si me rectis sensibus euntem di immortales, ut spero,
adiuverint, vivam libenter. Sin autem me aliud fatum manet,
praecipio gaudia suppliciorum vestrorum. Namque si
victi Pompeiani tam insolentes sunt, victores quales futuri
sint vos potius experiemini.”</p>
<p>‘Praecipias’ licet ‘gaudia’: non enim tibi cum Pompeianis,
sed cum universa re publica bellum est. Omnes te di
homines, summi medii infimi, cives peregrini, viri mulieres,
liberi servi oderunt. Sensimus hoc nuper falso nuntio;
vero prope diem sentiemus. Quae si tecum ipse recolueris,
aequiore animo et maiore consolatione moriere.</p>
<p><span class="br"></span><span class="lineNumber">46</span><span class="br"></span>“Denique summa iudici mei spectat huc ut meorum
iniurias ferre possim, si aut oblivisci velint ipsi fecisse aut



</p></section><notes></notes></section>