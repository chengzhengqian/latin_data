<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quidem omnia &lt;paene&gt;<a class="footnoteLink" href="#note_LCL507_250_10" id="target_note_LCL507_250_10"><sup>10</sup></a> citius delata quam scripta sunt.
<span class="br"></span><span class="lineNumber">20</span><span class="br"></span>Ex eo non iter, sed cursus et fuga in Galliam. Caesarem
sequi arbitrabatur cum legione Martia, cum quarta, cum
veteranis, quorum ille nomen prae metu ferre non poterat,
eique in Galliam penetranti D. se Brutus obiecit, qui se totius
belli fluctibus circumiri quam illum aut regredi aut
progredi maluit Mutinamque illi exsultanti tamquam frenos
furoris iniecit. Quam cum operibus munitionibusque
saepsisset nec eum coloniae florentissimae dignitas neque
consulis designati maiestas a parricidio deterreret, tum
me—testor et vos et populum Romanum et omnis deos qui
huic urbi praesident—invito et repugnante legati missi
<span class="br"></span><span class="lineNumber">21</span><span class="br"></span>tres consulares ad latronum et gladiatorum ducem. Quis
tam barbarus umquam, tam immanis, tam ferus? Non audivit,
non respondit; neque eos solum praesentis sed multo
magis nos a quibus illi erant missi sprevit et pro nihilo
putavit. Postea quod scelus, quod facinus parricida non
edidit? Circumsedet colonos nostros, exercitum populi
Romani, imperatorem, consulem designatum: agros divexat
civium optimorum; hostis taeterrimus omnibus bonis
cruces ac tormenta minitatur.</p>
</section>
<section class="div2">
<p>[10] Cum hoc, M. Lepide,
pax esse quae potest? Cuius ne supplicio quidem ullo satiari
videtur posse res publica.</p>
<p><span class="br"></span><span class="lineNumber">22</span><span class="br"></span>Quod si quis adhuc dubitare potuit quin nulla societas
huic ordini populoque Romano cum illa importunissima
belua posset esse, desinet<a class="footnoteLink" href="#note_LCL507_250_11" id="target_note_LCL507_250_11"><sup>11</sup></a> profecto dubitare his cognitis
litteris quas mihi missas ab Hirtio consule modo accepi.


</p></section><notes><section class="footnotes"><ul><li class="note" id="note_LCL507_250_10"><a class="footnoteCrossrefLink" href="#target_note_LCL507_250_10" title="Click to highlight in text"><sup class="lineRef">10</sup><span class="italic">suppl. SB</span></a></li><script type="text/javascript">document.getElementById('note_LCL507_250_10').style.display = "none";</script><li class="note" id="note_LCL507_250_11"><a class="footnoteCrossrefLink" href="#target_note_LCL507_250_11" title="Click to highlight in text"><sup class="lineRef">11</sup><span class="italic">SB</span>: desinat <span class="italic">bv</span>: -ignat <span class="italic">n</span><sup>1</sup><span class="italic">st</span></a></li><script type="text/javascript">document.getElementById('note_LCL507_250_11').style.display = "none";</script></ul></section></notes></section>