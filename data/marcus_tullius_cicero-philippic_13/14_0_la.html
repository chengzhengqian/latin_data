<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Quid ‘ingemiscis’? ‘Hostem Dolabellam’? Quid? Te
non intellegis dilectu tota Italia habito, consulibus missis,
Caesare ornato, sagis denique sumptis hostem iudicatum?
Quid est autem, scelerate, quod gemas ‘hostem Dolabellam
iudicatum a senatu’? Quem tu ordinem omnino esse
nullum putas, sed eam tibi causam belli gerendi proponis
ut senatum funditus deleas, reliqui boni et locupletes omnes
summum ordinem subsequantur. At ‘scurrae filium’
appellat. Quasi vero ignotus nobis fuerit splendidus eques
Romanus, Treboni pater. Is autem humilitatem despicere
audet cuiusquam qui ex Fadia sustulerit liberos?</p>
</section>
<section class="div2">
<p><span class="br"></span><span class="lineNumber">24</span><span class="br"></span>[11] “Acerbissimum vero est te, A. Hirti, ornatum
[esse]<a class="footnoteLink" href="#note_LCL507_254_13" id="target_note_LCL507_254_13"><sup>13</sup></a> beneficiis Caesaris et talem ab eo relictum qualem
ipse miraris—”</p>
<p>Equidem negare non possum a Caesare Hirtium ‘ornatum,’
sed illa ornamenta in virtute et industria posita lucent.
Tu vero qui te ab eodem Caesare ornatum negare
non potes, quid esses, si tibi ille non tam multa tribuisset?
Ecquo te tua virtus provexisset, ecquo genus? In lustris,
popinis, alea, vino tempus aetatis omne consumpsisses, ut
faciebas, cum in gremiis mimarum mentum mentemque
deponeres.</p>
<p>“—et te, o puer,—”</p>
<p>‘Puerum’ appellat quem non modo virum sed etiam
fortissimum virum sensit et sentiet. Est istuc quidem nomen





</p></section><notes><section class="footnotes"><ul><li class="note" id="note_LCL507_254_13"><a class="footnoteCrossrefLink" href="#target_note_LCL507_254_13" title="Click to highlight in text"><sup class="lineRef">13</sup><span class="italic">del. Gryphius</span></a></li><script type="text/javascript">document.getElementById('note_LCL507_254_13').style.display = "none";</script></ul></section></notes></section>