<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

voluisse, ut actis Caesaris firmis ac ratis Cn. Pompei filius
posset et dignitatem et fortunas patrias recuperare.</p>
</section>
<section class="div2">
<p><span class="br"></span><span class="lineNumber">13</span><span class="br"></span>[6] Ac ne illud quidem silentio, patres conscripti, praetereundum
puto quod clarissimi viri legati, L. Paul&lt;l&gt;us,
Q. Thermus, C. Fannius, quorum habetis cognitam voluntatem
in rem publicam eamque perpetuam atque constantem,
nuntiant se Pompei conveniendi causa devertisse
Massiliam eumque cognovisse paratissimo animo ut cum
suis copiis iret ad Mutinam, ni vereretur ne veteranorum
animos offenderet. Est vero eius patris filius qui sapienter
faciebat non minus multa quam fortiter. Itaque intellegitis
et animum ei praesto fuisse nec consilium defuisse.</p>
<p>Atque etiam hoc M. Lepido providendum est, ne quid
<span class="br"></span><span class="lineNumber">14</span><span class="br"></span>adrogantius quam eius mores ferunt facere videatur. Si
enim nos exercitu terret, non meminit illum exercitum senatus
populique Romani atque universae rei publicae esse,
non suum. At uti potest pro suo. Quid tum? Omniane bonis
viris quae facere possunt facienda sunt? Etiamne si turpia,
si perniciosa erunt, si facere omnino non licebit? Quid
autem turpius aut foedius aut quod minus deceat quam
contra senatum, contra civis, contra patriam exercitum ducere?
Quid vero magis vituperandum quam id facere quod
non liceat? Licet autem nemini contra patriam ducere
exercitum, si quidem licere id dicimus quod legibus, quod
more maiorum institutisque conceditur. Neque enim,
quod quisque potest, id ei licet, nec, si non obstatur, propterea


</p></section><notes></notes></section>