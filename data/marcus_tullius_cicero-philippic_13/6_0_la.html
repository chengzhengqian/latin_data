<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dignas, non erat tamen ei tribuendum quod nec L. Aemilio
nec Aemiliano Scipioni nec superiori Africano nec Mario
nec Pompeio, qui maiora bella gesserunt; sed quod silentio
bellum civile confecerat, cum primum licuit, honores in
<span class="br"></span><span class="lineNumber">10</span><span class="br"></span>eum maximos contulistis.</p>
</section>
<section class="div2">
<p>[5] Existimasne igitur, M. Lepide,
qualem Pompeium res publica habitura sit civem, talis
futuros in re publica Antonios? In altero pudor, gravitas,
moderatio, integritas; in illis—et cum hos compello, praetereo
animo ex grege latrocini neminem—libidines, scelera,
ad omne facinus immanis audacia.</p>
<p>Deinde vos obsecro, patres conscripti, quis hoc vestrum
non videt quod Fortuna ipsa quae dicitur caeca vidit?
Salvis enim actis Caesaris, quae concordiae causa defendimus,
Pompeio sua domus patebit, eamque non minoris
quam emit Antonius redimet; redimet, inquam, Cn. Pompei
domum filius. O rem acerbam! Sed haec satis diu multumque
defleta sunt. Decrevistis tantam pecuniam Pompeio
quantam ex bonis patriis in praedae dissipatione
<span class="br"></span><span class="lineNumber">11</span><span class="br"></span>inimicus victor redegisset. Sed hanc mihi dispensationem
pro paterna necessitudine et coniunctione deposco: redimet
hortos, aedis, urbana quaedam quae possidet Antonius.
Nam argentum, vestem, supellectilem, vinum amittet
aequo animo, quae ille helluo dissipavit. Albanum,
Formianum a Dolabella recuperabit; etiam ab Antonio




</p></section><notes></notes></section>