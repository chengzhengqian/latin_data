<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Prorupit subito Brundisium ut inde agmine quadrato
ad urbem accederet; lautissimum oppidum nunc municip[i]um<a class="footnoteLink" href="#note_LCL507_248_8" id="target_note_LCL507_248_8"><sup>8</sup></a>
honestissimorum, quondam colonorum, Suessam
fortissimorum militum sanguine implevit; Brundisi in
sinu non modo avarissimae sed etiam crudelissimae uxoris
delectos Martiae legionis centuriones trucidavit. Inde se
quo furore, quo ardore ad urbem, id est ad caedem optimi
cuiusque rapiebat!</p>
<p>Quo tempore di ipsi immortales praesidium improvisum
<span class="br"></span><span class="lineNumber">19</span><span class="br"></span>nec opinantibus nobis obtulerunt.</p>
</section>
<section class="div2">
<p>[9] Caesaris enim
incredibilis ac divina virtus latronis impetus crudelis ac
furibundos retardavit: quem tum ille demens laedere se
putabat edictis, ignorans quaecumque falso diceret in
sanctissimum adulescentem, ea vere rec&lt;c&gt;idere<a class="footnoteLink" href="#note_LCL507_248_9" id="target_note_LCL507_248_9"><sup>9</sup></a> in memoriam
pueritiae suae. Ingressus urbem est quo comitatu
vel potius agmine, cum dextra sinistra, gemente populo
Romano, minaretur dominis, notaret domos, divisurum se
urbem palam suis polliceretur! Rediit ad milites; ibi pestifera
illa Tiburi contio. Inde ad urbem cursus; senatus in
Capitolium; parata de circumscribendo adulescente sententia
consularis, cum repente—nam Martiam legionem
Albae consedisse sciebat—adfertur ei de quarta nuntius.
Quo perculsus abiecit consilium referendi ad senatum de
Caesare: egressus est non viis, sed tramitibus paludatus.
Eoque ipso die innumerabilia senatus consulta fecit, quae





</p></section><notes><section class="footnotes"><ul><li class="note" id="note_LCL507_248_8"><a class="footnoteCrossrefLink" href="#target_note_LCL507_248_8" title="Click to highlight in text"><sup class="lineRef">8</sup><span class="italic">corr. Manutius</span></a></li><script type="text/javascript">document.getElementById('note_LCL507_248_8').style.display = "none";</script><li class="note" id="note_LCL507_248_9"><a class="footnoteCrossrefLink" href="#target_note_LCL507_248_9" title="Click to highlight in text"><sup class="lineRef">9</sup><span class="italic">add. SB, cf. 4.10</span></a></li><script type="text/javascript">document.getElementById('note_LCL507_248_9').style.display = "none";</script></ul></section></notes></section>