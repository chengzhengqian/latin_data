<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Scilicet verba dedimus, decepimus: ignorabat legio
Martia, quarta, nesciebant veterani quid ageretur; non illi
senatus auctoritatem, non libertatem populi sequebantur:
Caesaris mortem ulcisci volebant, quam omnes fatalem
fuisse arbitrabantur; te videlicet salvum, beatum, florentem
<span class="br"></span><span class="lineNumber">34</span><span class="br"></span>esse cupiebant.</p>
</section>
<section class="div2">
<p>[17] O miser cum re, tum hoc ipso
quod non sentis quam miser sis!</p>
<p>Sed maximum crimen audite:</p>
<p>“Denique quid non aut probastis aut fecistis quod faciat,
si reviviscat—”</p>
<p>Quis? Credo enim, adferet aliquod scelerati hominis
exemplum!</p>
<p>“—Cn. Pompeius ipse—”</p>
<p>O nos turpis, si quidem Cn. Pompeium imitati sumus!</p>
<p>“—aut filius eius, si modo possit?”</p>
<p>‘Poterit,’ mihi crede: nam paucis diebus et in domum et
in hortos paternos immigrabit.</p>
<p>“Postremo negatis pacem fieri posse, nisi aut emisero
Brutum aut frumento iuvero.”</p>
<p>Alii istuc negant: ego vero, ne si ista quidem feceris,
umquam tecum pacem huic civitati futuram puto.</p>
<p>“Quid? Hoc placetne veteranis istis quibus adhuc omnia
integra sunt,—”</p>
<p>Nihil vidi tam integrum quam ut oppugnare imperatorem
incipiant quem tanto studio consensuque ostenderint
&lt;quam oderint&gt;.<a class="footnoteLink" href="#note_LCL507_270_25" id="target_note_LCL507_270_25"><sup>25</sup></a></p>
</section><notes><section class="footnotes"><ul><li class="note" id="note_LCL507_270_25"><a class="footnoteCrossrefLink" href="#target_note_LCL507_270_25" title="Click to highlight in text"><sup class="lineRef">25</sup>offenderint <span class="italic">bsv</span>: ostenderint <span class="italic">t</span> | <span class="italic">suppl. Lehmann</span></a></li><script type="text/javascript">document.getElementById('note_LCL507_270_25').style.display = "none";</script></ul></section></notes></section>