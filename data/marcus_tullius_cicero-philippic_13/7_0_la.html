<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Tusculanum; eique qui nunc Mutinam oppugnant, D.
Brutum obsident, de Falerno Anseres depellentur. Sunt
alii plures fortasse, sed &lt;e&gt;<a class="footnoteLink" href="#note_LCL507_240_4" id="target_note_LCL507_240_4"><sup>4</sup></a> mea memoria dilabuntur. Ego
etiam eos dico qui hostium numero non sunt Pompeianas
<span class="br"></span><span class="lineNumber">12</span><span class="br"></span>possessiones quanti emerint filio reddituros. Satis inconsiderati
fuit, ne dicam audacis, rem ullam ex illis attingere;
retinere vero quis poterit clarissimo domino restituto?
An is non reddet qui domini patrimonium circumplexus
quasi thesaurum draco, Pompei servus, libertus Caesaris,
agri Lucani possessiones occupavit? Atque illud bis<a class="footnoteLink" href="#note_LCL507_240_5" id="target_note_LCL507_240_5"><sup>5</sup></a> miliens,
quod adulescenti, patres conscripti, spopondistis, ita
discribetur ut videatur a vobis Cn. Pompei filius in patrimonio
suo collocatus.</p>
<p>Haec senatus: reliqua populus Romanus in ea familia
quam vidit amplissimam persequetur, in primis paternum
auguratus locum, in quem ego eum, ut quod a patre accepi
filio reddam, mea nominatione cooptabo. Utrum igitur
augurem Iuppiter Optimus Maximus cuius interpretes
internuntiique constituti sumus, utrum populus Romanus
libentius sanciet, Pompeiumne an Antonium? Mihi quidem
numine deorum immortalium videtur hoc Fortuna






</p></section><notes><section class="footnotes"><ul><li class="note" id="note_LCL507_240_4"><a class="footnoteCrossrefLink" href="#target_note_LCL507_240_4" title="Click to highlight in text"><sup class="lineRef">4</sup><span class="italic">suppl. Clark</span></a></li><script type="text/javascript">document.getElementById('note_LCL507_240_4').style.display = "none";</script><li class="note" id="note_LCL507_240_5"><a class="footnoteCrossrefLink" href="#target_note_LCL507_240_5" title="Click to highlight in text"><sup class="lineRef">5</sup><span class="italic">nescio quis coni. teste SB</span>: septiens <span class="italic">D</span></a></li><script type="text/javascript">document.getElementById('note_LCL507_240_5').style.display = "none";</script></ul></section></notes></section>