<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sanctitas a scelere revocabit. Illis locus si in hac urbe fuerit,
ipsi urbi locus non erit. Ora vobis eorum ponite ante oculos
et maxime Antoniorum, incessum, aspectum, vultum, spiritum,
latera tegentis alios, alios praegredientis amicos.
Quem vini anhelitum, quas contumelias fore censetis minasque
verborum! Nisi forte eos pax ipsa leniet maximeque,
cum in hunc ordinem venerint, salutabunt benigne,
comiter appellabunt unum quemque nostrum.</p>
</section>
<section class="div2">
<p>[3] <span class="br"></span><span class="lineNumber">5</span><span class="br"></span>Non recordamini, per deos immortalis, quas in eos sententias
dixeritis? Acta M. Antoni rescidistis; leges refixistis;
per vim et contra auspicia latas decrevistis; totius Italiae
dilectus excitavistis; collegam et scelerum socium omnium
hostem iudicavistis. Cum hoc quae pax potest esse? Hostis
si esset externus, id ipsum vix talibus factis, sed posset aliquo
modo. Maria, montes, regionum magnitudines interessent;
odisses eum quem non videres. Hi in oculis haerebunt
et, cum licebit, in faucibus; quibus enim saeptis tam
immanis beluas continebimus?</p>
<p>At incertus exitus belli. Est omnino fortium virorum,
quales vos esse debetis, virtutem praestare—tantum enim
possunt—fortunae culpam non extimescere. Sed quoniam
ab hoc ordine non fortitudo solum verum etiam sapientia
<span class="br"></span><span class="lineNumber">6</span><span class="br"></span>postulatur—quamquam vix videntur haec posse seiungi,
seiungamus tamen—fortitudo dimicare iubet, iustum odium
incendit, ad confligendum impellit, vocat ad periculum:
quid sapientia? Cautioribus utitur consiliis, in posterum
</p></section><notes></notes></section>