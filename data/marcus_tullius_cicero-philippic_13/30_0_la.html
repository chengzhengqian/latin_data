<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

est, non est tertium, sed postremum omnium, maximam
turpitudinem suscipere vitae cupiditate.</p>
<p><span class="br"></span><span class="lineNumber">50</span><span class="br"></span>Quae cum ita sint, de mandatis litterisque M. Lepidi,
viri clarissimi, Servilio adsentior, et hoc amplius censeo:</p>
<p>“Magnum Pompeium, Gnaei filium, pro patris maiorumque
suorum animo studioque in rem publicam suaque
pristina virtute, industria, voluntate fecisse quod suam eorumque
quos secum haberet operam senatui populoque
Romano pollicitus esset, eamque rem senatui populoque
Romano gratam acceptamque esse, eique honori dignitatique
eam rem fore.”</p>
<p>Hoc vel coniungi cum hoc senatus consulto licet vel
seiungi potest separatimque perscribi, ut proprio senatus
consulto Pompeius collaudatus esse videatur.</p>
</section><notes></notes></section>