<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

consules gerit bellum. Huic cedamus, huius condiciones
audiamus, cum hoc pacem fieri posse credamus?</p>
</section>
<section class="div2">
<p>[8] At periculum est ne opprimamur. Non metuo ne
is qui suis amplissimis fortunis nisi bonis salvis frui non
potest prodat salutem suam. Bonos civis primum natura
efficit, adiuvat deinde Fortuna. Omnibus enim bonis expedit
salvam esse rem publicam, sed in eis qui fortunati sunt
<span class="br"></span><span class="lineNumber">17</span><span class="br"></span>magis id apparet. Quis fortunatior Lepido, ut ante dixi,
quis eodem sanior? Vidit eius maestitiam atque lacrimas
populus Romanus Lupercalibus; vidit quam abiectus,
quam confectus esset, cum Caesari diadema imponens
Antonius servum se illius quam collegam esse malebat.
Qui si reliquis flagitiis et sceleribus abstinere potuisset,
tamen unum ob hoc factum dignum illum omni poena putarem.
Nam si ipse servire poterat, nobis dominum cur imponebat?
Et si eius pueritia pertulerat libidines eorum qui
erant in eum tyranni, etiamne in nostros liberos dominum
et tyrannum compararet?<a class="footnoteLink" href="#note_LCL507_246_6" id="target_note_LCL507_246_6"><sup>6</sup></a> Itaque illo interfecto qualem in
nos eum esse voluit, talis ipse in ceteros exstitit.</p>
<p><span class="br"></span><span class="lineNumber">18</span><span class="br"></span>Qua enim &lt;in&gt;<a class="footnoteLink" href="#note_LCL507_246_7" id="target_note_LCL507_246_7"><sup>7</sup></a> barbaria quisquam tam taeter, tam crudelis
tyrannus quam in hac urbe armis barbarorum stipatus
Antonius? Caesare dominante veniebamus in senatum,
si non libere, at tamen tuto. Hoc archipirata—quid enim
dicam tyranno?—haec subsellia ab Ituraeis occupabantur.





</p></section><notes><section class="footnotes"><ul><li class="note" id="note_LCL507_246_6"><a class="footnoteCrossrefLink" href="#target_note_LCL507_246_6" title="Click to highlight in text"><sup class="lineRef">6</sup><span class="italic">SB</span>: comparabat <span class="italic">D</span></a></li><script type="text/javascript">document.getElementById('note_LCL507_246_6').style.display = "none";</script><li class="note" id="note_LCL507_246_7"><a class="footnoteCrossrefLink" href="#target_note_LCL507_246_7" title="Click to highlight in text"><sup class="lineRef">7</sup><span class="italic">add</span>. ϛ</a></li><script type="text/javascript">document.getElementById('note_LCL507_246_7').style.display = "none";</script></ul></section></notes></section>