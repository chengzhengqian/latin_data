<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

conscriptus repente factus est. Non novi Sex. Albisium,
sed tamen neminem tam maledicum offendi qui illum negaret
dignum Antoni senatu. Arbitror me aliquos praeterisse;
de eis tamen qui occurrebant tacere non potui.</p>
<p>Hoc igitur fretus senatu Pompeianum senatum despicit,
in quo decem fuimus consulares: qui si omnes viverent,
bellum omnino hoc non fuisset; auctoritati cessisset audacia.
<span class="br"></span><span class="lineNumber">29</span><span class="br"></span>Sed quantum praesidi fuerit in ceteris, hinc intellegi
potest, quod ego unus relictus ex multis contudi et fregi
adiuvantibus vobis exsultantis praedonis audaciam.</p>
</section>
<section class="div2">
<p>[14] Quod si non Fortuna nobis modo eripuisset Ser. Sulpicium
eiusque collegam ante, &lt;M.&gt;<a class="footnoteLink" href="#note_LCL507_262_20" id="target_note_LCL507_262_20"><sup>20</sup></a> Marcellum—quos
civis, quos viros!—si duo consules, amicissimos patriae,
simul ex Italia eiectos, si L. Afranium, summum ducem, si
P. Lentulum, civem cum in ceteris rebus tum in salute mea
singularem, si &lt;M.&gt;<a class="footnoteLink" href="#note_LCL507_262_21" id="target_note_LCL507_262_21"><sup>21</sup></a> Bibulum, cuius est in rem publicam
semper merito laudata constantia, si L. Domitium, praestantissimum
civem, si Appium Claudium, pari nobilitate
et voluntate praeditum, si P. Scipionem, clarissimum virum
maiorumque suorum simillimum, res publica tenere
potuisset, certe eis consularibus non esset Pompeianus
<span class="br"></span><span class="lineNumber">30</span><span class="br"></span>despiciendus senatus. Utrum igitur aequius, utrum melius
rei publicae fuit, Cn. Pompeium an sectorem Cn. Pompei
vivere Antonium? Qui vero praetorii! Quorum princeps
M. Cato idemque omnium gentium virtute princeps. Quid





</p></section><notes><section class="footnotes"><ul><li class="note" id="note_LCL507_262_20"><a class="footnoteCrossrefLink" href="#target_note_LCL507_262_20" title="Click to highlight in text"><sup class="lineRef">20</sup><span class="italic">add. Naugerius</span></a></li><script type="text/javascript">document.getElementById('note_LCL507_262_20').style.display = "none";</script><li class="note" id="note_LCL507_262_21"><a class="footnoteCrossrefLink" href="#target_note_LCL507_262_21" title="Click to highlight in text"><sup class="lineRef">21</sup><span class="italic">add. R. Klotz</span></a></li><script type="text/javascript">document.getElementById('note_LCL507_262_21').style.display = "none";</script></ul></section></notes></section>