<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Eas dum recito dumque de singulis sententiis breviter disputo,
velim, patres conscripti, ut adhuc fecistis, me attente
audiatis.</p>
<p>“Antonius Hirtio et Caesari.”</p>
<p>Neque se imperatorem neque Hirtium consulem nec
pro praetore Caesarem. Satis hoc quidem scite: deponere
alienum nomen ipse maluit quam illis suum reddere.</p>
<p>“Cognita morte C. Treboni non plus gavisus sum quam
dolui.”</p>
<p>Videte quid se ‘gavisum,’ quid ‘doluisse’ dicat: facilius
de pace deliberabitis.</p>
<p>“Dedisse poenas sceleratum cineri atque ossibus clarissimi
viri et apparuisse numen deorum intra finem anni vertentis
aut iam soluto supplicio parricidi aut impendente
laetandum est.”</p>
<p>O Spartace! Quem enim te potius appellem, cuius
propter nefanda scelera tolerabilis videtur fuisse Catilina?
‘Laetandum esse’ ausus es scribere Trebonium ‘dedisse
poenas’? ‘Sceleratum Trebonium’? Quo scelere, nisi quod
<span class="br"></span><span class="lineNumber">23</span><span class="br"></span>te Idibus Martiis a debita tibi peste seduxit? Age, hoc laetaris:
videamus quid moleste feras.</p>
<p>“&lt;A senatu&gt;<a class="footnoteLink" href="#note_LCL507_252_12" id="target_note_LCL507_252_12"><sup>12</sup></a> iudicatum hostem populi Romani Dolabellam
eo quod sicarium occiderit et videri cariorem populo
Romano filium scurrae quam C. Caesarem, patriae
parentem, ingemiscendum est.”</p>
</section><notes><section class="footnotes"><ul><li class="note" id="note_LCL507_252_12"><a class="footnoteCrossrefLink" href="#target_note_LCL507_252_12" title="Click to highlight in text"><sup class="lineRef">12</sup><span class="italic">add. C. F. W. Müller</span></a></li><script type="text/javascript">document.getElementById('note_LCL507_252_12').style.display = "none";</script></ul></section></notes></section>