<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

omnibusne pax esse possit an sit aliquod bellum inexpiabile,
in quo pactio pacis lex sit servitutis. Pacem cum
Scipione Sulla sive faciebat sive simulabat, non erat desperandum,
si convenisset, fore aliquem tolerabilem statum
civitatis. Cinna si concordiam cum Octavio confirmare
voluisset, &lt;aliqua&gt;<a class="footnoteLink" href="#note_LCL507_230_1" id="target_note_LCL507_230_1"><sup>1</sup></a> [hominum]<a class="footnoteLink" href="#note_LCL507_230_2" id="target_note_LCL507_230_2"><sup>2</sup></a> in re publica sanitas remanere
potuisset. Proximo bello si aliquid de summa gravitate
Pompeius, multum de cupiditate Caesar remisisset,
et pacem stabilem et aliquam rem publicam nobis habere
licuisset.</p>
</section>
<section class="div2">
<p>[2] Hoc vero quid est? Cum Antoniis pax potest esse?
Cum Censorino, Ventidio, Trebellio, Bestia, Nucula, Munatio,
Lentone, Saxa? Exempli causa paucos nominavi: genus
infinitum immanitatemque ipsi cernitis reliquorum.
<span class="br"></span><span class="lineNumber">3</span><span class="br"></span>Addite illa naufragia Caesaris amicorum, Barbas Cassios,
Barbatios Polliones; addite Antoni collusores et sodalis,
Eutrapelum, Melam Pontium, Caelium, Crassicium, Tironem,
Mustelam, Petusium: comitatum relinquo, duces
nomino. Huc accedunt Alaudae ceterique veterani, seminarium
iudicum decuriae tertiae, qui suis rebus exhaustis,
beneficiis Caesaris devoratis, fortunas nostras concupiverunt.</p>
<p><span class="br"></span><span class="lineNumber">4</span><span class="br"></span>O fidam dexteram Antoni qua ille plurimos civis trucidavit,
o ratum religiosumque foedus quod cum Antoniis
fecerimus! Hoc si Marcus violare conabitur, Luci eum






</p></section><notes><section class="footnotes"><ul><li class="note" id="note_LCL507_230_1"><a class="footnoteCrossrefLink" href="#target_note_LCL507_230_1" title="Click to highlight in text"><sup class="lineRef">1</sup><span class="italic">add. SB</span></a></li><script type="text/javascript">document.getElementById('note_LCL507_230_1').style.display = "none";</script><li class="note" id="note_LCL507_230_2"><a class="footnoteCrossrefLink" href="#target_note_LCL507_230_2" title="Click to highlight in text"><sup class="lineRef">2</sup><span class="italic">del. SB</span>: hominum . . . potuisset <span class="italic">om. V</span><sup>1</sup></a></li><script type="text/javascript">document.getElementById('note_LCL507_230_2').style.display = "none";</script></ul></section></notes></section>