<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ob rectissimum facinus’—ita enim videtur Antonio—sibi
<span class="br"></span><span class="lineNumber">37</span><span class="br"></span>‘parcere idem sentienti.’</p>
</section>
<section class="div2">
<p>[18] Quid huic facias
qui hoc litteris memoriaeque mandarit, ita sibi convenisse
cum Dolabella ut ille Trebonium et, si posset, etiam Brutum,
Cassium, discruciatos necaret, eadem ipse inhiberet
supplicia nobis? O conservandus civis cum tam pio iustoque
foedere! Is etiam queritur condiciones suas repudiatas,
aequas quidem et verecundas, ut haberet Galliam
ultimam, aptissimam ad bellum renovandum instruendumque
provinciam; ut Alaudae in tertia decuria iudicarent,
id est ut perfugium scelerum esset [cum]<a class="footnoteLink" href="#note_LCL507_274_30" id="target_note_LCL507_274_30"><sup>30</sup></a> turpissimis
rei publicae sordibus; ut acta sua rata essent, cuius
nullum remanet consulatus vestigium. Cavebat etiam L.
Antonio, qui fuerat aequissimus agri privati et publici decempedator,
Nucula et Lentone collega.</p>
<p><span class="br"></span><span class="lineNumber">38</span><span class="br"></span>“Quam ob rem vos potius animadvertite utrum sit elegantius
et partibus utilius Treboni mortem persequi an
Caesaris, et utrum sit aequius concurrere nos quo facilius
reviviscat Pompeianorum causa totiens iugulata an
consentire ne ludibrio simus inimicis—”</p>
<p>Si esset ‘iugulata,’ numquam exsurgeret: quod tibi
tuisque contingat. ‘Utrum,’ inquit, ‘elegantius.’ Atqui hoc
<span class="br"></span><span class="lineNumber">39</span><span class="br"></span>bello de elegantia quaeritur! ‘Et partibus utilius.’ ‘Partes,’
furiose, dicuntur in foro, in curia. Bellum contra patriam
nefarium suscepisti; oppugnas Mutinam, circumse-




</p></section><notes><section class="footnotes"><ul><li class="note" id="note_LCL507_274_30"><a class="footnoteCrossrefLink" href="#target_note_LCL507_274_30" title="Click to highlight in text"><sup class="lineRef">30</sup><span class="italic">del. Garatoni</span>: quam <span class="italic">Clark</span></a></li><script type="text/javascript">document.getElementById('note_LCL507_274_30').style.display = "none";</script></ul></section></notes></section>