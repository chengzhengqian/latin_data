<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quam duo consules contra quos arma fert, quam Caesar
cuius patris flamen est, quam consul designatus quem oppugnat,
quam Mutina quam obsidet, quam patria cui igni
ferroque minitatur!</p>
<p><span class="br"></span><span class="lineNumber">48</span><span class="br"></span>“Cum venerint, quae postulant cognoscam.”</p>
<p>Quin tu abis in malam pestem malumque cruciatum?
Ad te quisquam veniat nisi Ventidi similis? Oriens incendium
qui restinguerent summos viros misimus; repudiasti:
nunc in tantam flammam tamque inveteratam mittamus,
cum locum tibi reliquum non modo ad pacem sed ne ad
deditionem quidem feceris?</p>
<p>Hanc ego epistulam, patres conscripti, non quo illum
dignum putarem, recitavi, sed ut confessionibus ipsius
<span class="br"></span><span class="lineNumber">49</span><span class="br"></span>omnia patefacta eius parricidia videretis. Cum hoc pacem
M. Lepidus, vir ornatissimus omnibus et virtutis et fortunae
bonis, si haec audiret,<a class="footnoteLink" href="#note_LCL507_284_32" id="target_note_LCL507_284_32"><sup>32</sup></a> aut vellet &lt;aut&gt;<a class="footnoteLink" href="#note_LCL507_284_33" id="target_note_LCL507_284_33"><sup>33</sup></a> denique
fieri posse arbitraretur? “Prius undis flamma,” ut ait poeta
nescio quis, prius denique omnia quam aut cum Antoniis
res publica aut cum re publica Antonii redeant in gratiam.
Monstra quaedam ista et portenta sunt et prodigia rei publicae.
Moveri sedibus huic urbi melius est atque in alias,
si fieri possit, terras demigrare, unde Antoniorum“nec facta
nec nomen audiat,” quam illos, Caesaris virtute eiectos,
Bruti retentos, intra haec moenia videre. Optatissimum
est vincere; secundum est nullum casum pro dignitate et
libertate patriae non ferendum putare. Quod reliquum





</p></section><notes><section class="footnotes"><ul><li class="note" id="note_LCL507_284_32"><a class="footnoteCrossrefLink" href="#target_note_LCL507_284_32" title="Click to highlight in text"><sup class="lineRef">32</sup><span class="italic">SB</span> (<span class="italic">transp</span>. denique <span class="italic">ante</span> fieri): videret denique <span class="italic">bsv</span>:
denique <span class="italic">t</span></a></li><script type="text/javascript">document.getElementById('note_LCL507_284_32').style.display = "none";</script><li class="note" id="note_LCL507_284_33"><a class="footnoteCrossrefLink" href="#target_note_LCL507_284_33" title="Click to highlight in text"><sup class="lineRef">33</sup><span class="italic">add</span>. ϛ</a></li><script type="text/javascript">document.getElementById('note_LCL507_284_33').style.display = "none";</script></ul></section></notes></section>