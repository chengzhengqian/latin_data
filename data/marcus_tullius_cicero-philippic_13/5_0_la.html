<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quod hoc animo in rem publicam est, quae mihi vita
<span class="br"></span><span class="lineNumber">8</span><span class="br"></span>mea semper fuit carior. Nam cum Magnum Pompeium,
clarissimum adulescentem, praestantissimi viri filium,
auctoritate adduxit ad pacem remque publicam sine armis
maximo civilis belli periculo liberavit, tum me eius beneficio
plus quam pro virili parte obligatum putavi. Itaque et
honores ei decrevi quos potui amplissimos, in quibus mihi
vos estis adsensi, nec umquam de illo et sperare optime et
loqui destiti. Magnis et multis pignoribus M. Lepidum res
publica illigatum tenet. Summa nobilitas est, omnes honores,
amplissimum sacerdotium, plurima urbis ornamenta,
ipsius, fratris maiorumque monumenta; probatissima
uxor, optatissimi liberi, res familiaris cum ampla tum casta
a cruore civili. Nemo ab eo civis violatus, multi eius beneficio
et misericordia liberati. Talis igitur vir et civis opinione
labi potest, voluntate a re publica dissidere nullo
pacto potest.</p>
<p><span class="br"></span><span class="lineNumber">9</span><span class="br"></span>Pacem vult M. Lepidus. Praeclare, si talem potest efficere
qualem nuper effecit, qua pace Cn. Pompei filium
res publica aspiciet suoque sinu complexuque recipiet,
neque solum illum, sed cum illo se ipsam sibi restitutam
putabit. Haec causa fuit cur decerneretis statuam in rostris
cum inscriptione praeclara, cur absenti triumphum.
Quamquam enim magnas res bellicas gesserat et triumpho




</p></section><notes></notes></section>