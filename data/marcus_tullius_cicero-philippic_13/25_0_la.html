<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

des consulem designatum; bellum contra te duo consules
gerunt cumque eis pro praetore Caesar; cuncta contra te
Italia armata est. Istas tu partis potius quam a populo Romano
defectionem vocas? Potius Treboni mortem quam
Caesaris persequimur? Treboni satis persecuti sumus
hoste iudicato Dolabella; Caesaris mors facillime defenditur
oblivione et silentio. Sed videte quid moliatur: cum
mortem Caesaris ulciscendam putat, mortem proponit
non eis solum qui illam rem gesserunt sed eis etiam si qui
non moleste tulerunt.</p>
</section>
<section class="div2">
<p><span class="br"></span><span class="lineNumber">40</span><span class="br"></span>[19] “—quibus, utri nostrum ceciderint, lucro futurum
est, quod spectaculum adhuc ipsa Fortuna vitavit, ne videret
unius corporis duas acies lanista Cicerone dimicantis:
qui usque eo felix est ut isdem ornamentis deceperit vos
quibus deceptum Caesarem gloriatus est.”</p>
<p>Pergit in me maledicta, quasi vero ei pulcherrime priora
processerint: quem ego inustum verissimis maledictorum
notis tradam hominum memoriae sempiternae. Ego
‘lanista’? Et quidem non insipiens: deteriores enim iugulari
cupio, meliores vincere. ‘Utri ceciderint,’ scribit, ‘lucro
<span class="br"></span><span class="lineNumber">41</span><span class="br"></span>nobis futurum.’ O praeclarum lucrum, cum te victore—quod
di omen avertant!—beata mors eorum futura sit qui
e vita excesserint sine tormentis. A me ‘deceptos’ ait ‘isdem
ornamentis’ Hirtium et Caesarem. Quod, quaeso, adhuc




</p></section><notes></notes></section>