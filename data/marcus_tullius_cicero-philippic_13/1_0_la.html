<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">M. Tulli Ciceronis in M. Antonium Oratio Philippica Tertia Decima</span></h1>
<section class="div2">
<p><span class="br"></span><span class="lineNumber">1</span><span class="br"></span>[1] A principio huius belli, patres conscripti, quod cum
impiis civibus consceleratisque suscepimus, timui ne condicio
insidiosa pacis libertatis recuperandae studia restingueret.
Dulce enim etiam nomen est pacis, res vero ipsa
cum iucunda tum salutaris. Nam nec privatos focos nec
publicas leges videtur nec libertatis iura cara habere quem
discordiae, quem caedes civium, quem bellum civile delectat,
eumque ex numero hominum eiciendum, ex finibus
humanae naturae exterminandum puto. Itaque sive Sulla
sive Marius sive uterque sive Octavius sive Cinna sive iterum
Sulla sive alter Marius et Carbo sive qui alius civile
bellum optavit, eum detestabilem civem rei publicae natum
<span class="br"></span><span class="lineNumber">2</span><span class="br"></span>iudico. Nam quid ego de proximo dicam cuius acta
defendimus, auctorem ipsum iure caesum fatemur? Nihil
igitur hoc cive, nihil hoc homine taetrius, si aut civis aut
homo habendus est, qui civile bellum concupiscit.</p>
<p>Sed hoc primum videndum est, patres conscripti, cum




</p></section><notes></notes></section>