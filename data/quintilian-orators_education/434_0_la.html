<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


iudicabit quibus maxime rebus vel occurrendum sit vel instandum.</p>
<span class="br"></span><span class="lineNumber">53</span><span class="br"></span><p>Ordo quidem in parte nulla minus adfert laboris. Nam si agimus, nostra confirmanda sunt primum, tum quae nostris opponuntur refutanda: si respondemus, prius<a class="footnoteLink" href="#note_LCL125_496_14" id="target_note_LCL125_496_14"><sup>14</sup></a> incipiendum <span class="br"></span><span class="lineNumber">54</span><span class="br"></span>a refutatione. Nascuntur autem ex iis quae contradictioni opposuimus aliae contradictiones, euntque interim longius: ut gladiatorum manus quae secundae vocantur fiunt et tertiae si prima ad evocandum aduersarii ictum prolata erat, et quartae si geminata captatio est, ut bis cavere, bis repetere oportuerit. Quae ratio et ultra <span class="br"></span><span class="lineNumber">55</span><span class="br"></span>ducit. Sed illam etiam quam supra ostendi simplicem ex adfectibus atque ex adfirmatione sola probationem recipit refutatio, qualis est illa Scauri de qua supra dixi, quin nescio an etiam frequentior ubi quid negatur. Videndum praecipue utrique parti ubi sit rei summa; nam fere accidit ut in causis multa dicantur, de paucis iudicetur.</p>
<span class="br"></span><span class="lineNumber">56</span><span class="br"></span><p>In his probandi refutandique ratio est, sed adiuvanda viribus dicentis et adornanda. Quamlibet enim sint ad docendum quod volumus accommodata, ieiuna<a class="footnoteLink" href="#note_LCL125_496_15" id="target_note_LCL125_496_15"><sup>15</sup></a> tamen erunt et infirma nisi maiore quodam oratoris spiritu implentur. <span class="br"></span><span class="lineNumber">57</span><span class="br"></span>Quare et illi communes loci de testibus, de tabulis, de argumentis aliisque similibus magnam vim animis iudicum adferunt, et hi proprii quibus factum quodque laudaÂ­mus





</p></section><notes><section class="footnotes"><ul><li class="note" id="note_LCL125_496_14"><a class="footnoteCrossrefLink" href="#target_note_LCL125_496_14" title="Click to highlight in text"><sup class="lineRef">14</sup><span class="italic">E</span>: plus <span class="italic">AB</span>: potius <span class="italic">Kiderlin</span></a></li><script type="text/javascript">document.getElementById('note_LCL125_496_14').style.display = "none";</script><li class="note" id="note_LCL125_496_15"><a class="footnoteCrossrefLink" href="#target_note_LCL125_496_15" title="Click to highlight in text"><sup class="lineRef">15</sup><span class="italic">Bonnell</span>: pecunia <span class="italic">A</span>: <span class="italic">om. B</span></a></li><script type="text/javascript">document.getElementById('note_LCL125_496_15').style.display = "none";</script></ul></section></notes></section>