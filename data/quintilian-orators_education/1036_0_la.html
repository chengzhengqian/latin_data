<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">64</span><span class="br"></span><p>Nam et Homerus brevem quidem cum iucunditate et propriam (id enim est non deerrare verbis) et carentem supervacuis eloquentiam Menelao dedit, quae sunt virtutes generis illius primi, et ex ore Nestoris dixit dulciorem melle profluere sermonem, qua certe delectatione nihil fingi maius potest: sed summam expressurus in Ulixe facundiam et magnitudinem illi vocis et vim orationis nivibus 〈hibernis〉<a class="footnoteLink" href="#note_LCL494_316_30" id="target_note_LCL494_316_30"><sup>30</sup></a> copia [verborum]<a class="footnoteLink" href="#note_LCL494_316_31" id="target_note_LCL494_316_31"><sup>31</sup></a> atque
<span class="br"></span><span class="lineNumber">65</span><span class="br"></span>impetu parem tribuit. Cum hoc igitur nemo mortalium contendet, hunc ut deum homines intuebuntur. Hanc vim et celeritatem in Pericle miratur Eupolis, hanc fulminibus Aristophanes comparat, haec est vere dicendi facultas.</p>
<span class="br"></span><span class="lineNumber">66</span><span class="br"></span><p>Sed neque his tribus quasi formis inclusa eloquentia est. Nam ut inter gracile validumque tertium aliquid constitutum est, ita horum intervalla sunt atque inter haec ipsa
<span class="br"></span><span class="lineNumber">67</span><span class="br"></span>mixtum quiddam ex duobus medium est, quoniam et subtili plenius aliquid atque subtilius et vehementi remissius atque vehementius invenitur, ut illud lene aut ascendit ad fortiora aut ad tenuiora summittitur. Ac sic prope innumerabiles species reperiuntur, quae utique aliquo momento inter se differant: sicut quattuor ventos generaliter a totidem mundi cardinibus accepimus flare, cum interim plurimi medii et eorum varia nomina et quidam etiam regionum</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_316_30"><a class="footnoteCrossrefLink" href="#target_note_LCL494_316_30" title="Click to highlight in text"><sup class="lineRef">30</sup> <span class="italic">add. recc.</span></a></li><script type="text/javascript">document.getElementById('note_LCL494_316_30').style.display = "none";</script><li class="note" id="note_LCL494_316_31"><a class="footnoteCrossrefLink" href="#target_note_LCL494_316_31" title="Click to highlight in text"><sup class="lineRef">31</sup> <span class="italic">del. Eussner</span></a></li><script type="text/javascript">document.getElementById('note_LCL494_316_31').style.display = "none";</script></ul></section></notes></section>