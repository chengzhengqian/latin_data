<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


discerent ea quorum ne ieiuna atque arida traditio averteret animos et aures praesertim tam delicatas raderet <span class="br"></span><span class="lineNumber">4</span><span class="br"></span>verebamur. Qua ratione se Lucretius dicit praecepta philosophiae carmine esse complexum; namque hac, ut est notum, similitudine utitur:</p>
<blockquote><p>
<span class="line">ac veluti pueris absinthia taetra medentes</span><span class="linebreak"></span>
<span class="line">cum dare conantur, prius oras pocula circum</span><span class="linebreak"></span>
<span class="line">adspirant<a class="footnoteLink" href="#note_LCL125_10_1" id="target_note_LCL125_10_1"><sup>1</sup></a> mellis dulci flavoque liquore</span><span class="linebreak"></span>
</p></blockquote>
<span class="br"></span><span class="lineNumber">5</span><span class="br"></span><p class="noindent">et quae secuntur. Sed nos veremur ne parum hic liber mellis et absinthii multum habere videatur, sitque salubrior studiis quam dulcior. Quin etiam hoc timeo, ne ex eo minorem gratiam ineat, quod pleraque non inventa per me sed ab aliis tradita continebit, habeat etiam quosdam qui contra sentiant et adversentur, propterea quod plurimi auctores, quamvis eodem tenderent, diversas tamen vias <span class="br"></span><span class="lineNumber">6</span><span class="br"></span>munierunt atque in suam quisque induxit sequentes. Illi autem probant qualecumque ingressi sunt iter, nec facile inculcatas pueris persuasiones mutaveris, quia nemo non <span class="br"></span><span class="lineNumber">7</span><span class="br"></span>didicisse mavult quam discere. Est autem, ut procedente libro patebit, infinita dissensio auctorum, primo ad ea quae rudia atque inperfecta adhuc erant adicientibus quod invenissent scriptoribus, mox, ut aliquid sui viderentur adferre, etiam recta mutantibus.</p>
<span class="br"></span><span class="lineNumber">8</span><span class="br"></span><p>Nam primus post eos quos poetae tradiderunt movisse



</p></section><notes><section class="footnotes"><ul><li class="note" id="note_LCL125_10_1"><a class="footnoteCrossrefLink" href="#target_note_LCL125_10_1" title="Click to highlight in text"><sup class="lineRef">1</sup>inspirant <span class="italic">A</span>: contingunt <span class="italic">Lucretius</span> 1.938 = 4.13</a></li><script type="text/javascript">document.getElementById('note_LCL125_10_1').style.display = "none";</script></ul></section></notes></section>