<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


ut huic iudicem praeparent, et status nosse atque ea de quibus supra scripsimus intueri supervacuum foret nisi <span class="br"></span><span class="lineNumber">1</span><span class="br"></span>ad hanc perveniremus. Denique ex quinque quas iudicialis materiae fecimus partibus quaecumque alia potest aliquando necessaria causae non esse: lis nulla est cui probatione opus non sit.</p>
<p>Eius praecepta sic optime divisuri videmur ut prius quae in commune ad omnis quaestiones pertinent ostendamus, deinde quae in quoque causae genere propria sunt exequamur.</p>
<h3>1</h3>
<span class="br"></span><span class="lineNumber">1</span><span class="br"></span><p>Ac prima quidem illa partitio ab Aristotele tradita consensum fere omnium meruit, alias esse probationes quas extra dicendi rationem acciperet orator, alias quas ex causa traheret ipse et quodam modo gigneret; ideoque illas ἀτέχνoυς, id est inartificiales, &lt;has ἐντέχνoυς, id est artificiales,&gt;<a class="footnoteLink" href="#note_LCL125_324_1" id="target_note_LCL125_324_1"><sup>1</sup></a> <span class="br"></span><span class="lineNumber">2</span><span class="br"></span>vocaverunt. Ex illo priore genere sunt praeiudicia, rumores, tormenta, tabulae, ius iurandum, testes, in quibus pars maxima contentionum forensium consistit. Sed ut ipsa per se carent arte, ita summis eloquentiae viribus et adiuvanda<a class="footnoteLink" href="#note_LCL125_324_2" id="target_note_LCL125_324_2"><sup>2</sup></a> sunt plerumque et refellenda. Quare mihi videntur magnopere damnandi qui totum hoc genus a <span class="br"></span><span class="lineNumber">3</span><span class="br"></span>praeceptis removerunt. Nec tamen in animo est omnia quae pro his aut contra dici solent complecti. Non enim





</p></section><notes><section class="footnotes"><ul><li class="note" id="note_LCL125_324_1"><a class="footnoteCrossrefLink" href="#target_note_LCL125_324_1" title="Click to highlight in text"><sup class="lineRef">1</sup><span class="italic">add. Regius</span></a></li><script type="text/javascript">document.getElementById('note_LCL125_324_1').style.display = "none";</script><li class="note" id="note_LCL125_324_2"><a class="footnoteCrossrefLink" href="#target_note_LCL125_324_2" title="Click to highlight in text"><sup class="lineRef">2</sup><span class="italic">Winterbottom</span>: adlevanda <span class="italic">AB</span></a></li><script type="text/javascript">document.getElementById('note_LCL125_324_2').style.display = "none";</script></ul></section></notes></section>