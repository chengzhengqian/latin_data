<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
modo dixit Augustus praefecto quem ignominia mittebat, subinde interponenti precibus: ‘quid respondebo patri meo?’ ‘dic me tibi displicuisse’, quo Gabba paenulam roganti: ‘non possum commodare, domi maneo’, cum cenaculum eius perplueret. Tertium adhuc illud, nisi quod ut ne auctorem ponam verecundia ipsius facit: ‘libidinosior es quam ullus spado’, quo sine dubio et opinio decipitur, sed ex contrario. Et hoc ex eodem loco est, sed nulli priorum simile, quod dixit M. Vestinus cum ei nuntiatum esset . . .<a class="footnoteLink" href="#note_LCL126_96_29" id="target_note_LCL126_96_29"><sup>29</sup></a> <span class="br"></span><span class="lineNumber">65</span><span class="br"></span>‘aliquando desinet putere.’ Onerabo librum exemplis, similemque iis qui risus gratia componuntur efficiam, si persequi voluero singula veterum.</p>
<p>Ex omnibus argumentorum locis eadem occasio est. Nam et finitione usus est Augustus de pantomimis duobus qui alternis gestibus contendebant, cum eorum alterum <span class="br"></span><span class="lineNumber">66</span><span class="br"></span>saltatorem dixit, alterum interpellatorem, et partitione Gabba, cum paenulam roganti respondit: ‘non pluit, non opus est tibi: si pluet, ipse utar.’ Proinde genere specie propriis differentibus iugatis adiunctis consequentibus antecedentibus repugnantibus causis effectis, comparatione parium maiorum minorum similis materia praebetur, sicut <span class="br"></span><span class="lineNumber">67</span><span class="br"></span>in tropos quoque omnis cadit. An non plurima dicuntur &lt;per hyperbolen ridicula? ut&gt;<a class="footnoteLink" href="#note_LCL126_96_30" id="target_note_LCL126_96_30"><sup>30</sup></a> quod refert Cicero de homine praelongo, caput eum ad fornicem Fabium offen­disse,





</p></section><notes><section class="footnotes"><ul><li class="note" id="note_LCL126_96_29"><a class="footnoteCrossrefLink" href="#target_note_LCL126_96_29" title="Click to highlight in text"><sup class="lineRef">29</sup><span class="italic">Lacuna marked by Burman: we expect to be told what the news was</span></a></li><script type="text/javascript">document.getElementById('note_LCL126_96_29').style.display = "none";</script><li class="note" id="note_LCL126_96_30"><a class="footnoteCrossrefLink" href="#target_note_LCL126_96_30" title="Click to highlight in text"><sup class="lineRef">30</sup><span class="italic">add. Radermacher</span></a></li><script type="text/javascript">document.getElementById('note_LCL126_96_30').style.display = "none";</script></ul></section></notes></section>