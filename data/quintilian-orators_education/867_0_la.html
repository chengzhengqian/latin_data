<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

sunt dicturi congerentibus: quo fit ut, timentes ne sequentia perdant, priora confundant.</p>
<h3>6</h3>
<p class="noindent"><span class="br"></span><span class="lineNumber">1</span><span class="br"></span> Proxima stilo cogitatio est, quae et ipsa vires ab hoc accipit et est inter scribendi laborem extemporalemque fortunam media quaedam et nescio an usus frequentissimi. Nam scribere non ubique nec semper possumus, cogitationi temporis ac loci plurimum est. Haec paucis admodum horis magnas etiam causas complectitur: haec, quotiens intermissus est somnus, ipsis noctis tenebris adiuvatur: haec inter medios rerum actus aliquid invenit vacui nec <span class="br"></span><span class="lineNumber">2</span><span class="br"></span> 〈perire〉<a class="footnoteLink" href="#note_LCL127_368_1" id="target_note_LCL127_368_1"><sup>1</sup></a> otium patitur. Neque vero rerum ordinem modo, quod ipsum satis erat, intra se ipsa disponit, sed verba etiam copulat, totamque ita contexit orationem ut ei nihil praeter manum desit: nam memoriae quoque plerumque inhaerent fidelius quae nulla scribendi securitate laxantur.</p>
<p>Sed ne ad hanc quidem vim cogitandi perveniri potest <span class="br"></span><span class="lineNumber">3</span><span class="br"></span> aut subitoaut cito. Nam primum facienda multostiloforma est quae nos etiam cogitantis sequatur: tum adsumendus usus paulatim, ut pauca primum complectamur animo quae reddi fideliter possint, mox per incrementa, tam modica ut onerari se labor ille non sentiat, augenda vis et

</p></section><notes><section class="footnotes"><ul><li class="note" id="note_LCL127_368_1"><a class="footnoteCrossrefLink" href="#target_note_LCL127_368_1" title="Click to highlight in text"><sup class="lineRef">1</sup><span class="italic">add. anon. in Peterson</span></a></li><script type="text/javascript">document.getElementById('note_LCL127_368_1').style.display = "none";</script></ul></section></notes></section>