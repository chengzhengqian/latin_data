<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Omnes adhuc quaestiones ex persona petitoris ipsius duximus: cur non aliquid circa patrem quaerimus? Dictum <span class="br"></span><span class="lineNumber">55</span><span class="br"></span>enim est: ‘quisquis non adfuerit, exheres erit.’ Cur non conamur et sic quaerere: ‘num cuicumque non adfuerit?’ Facimus hoc saepe in iis controversiis in quibus petuntur in vincula qui parentis suos non alunt, ut eam quae testimonium in filium peregrinitatis reum dixit, eum qui filium lenoni vendidit. In hoc de quo loquimur patre quid adprendi <span class="br"></span><span class="lineNumber">56</span><span class="br"></span>potest? Damnatus est. Numquid igitur lex ad absolutos tantum patres pertinet? Dura prima fronte quaestio. Non desperemus: credibile est hoc voluisse legum latorem, ne auxilia liberorum innocentibus deessent. Sed hoc dicere rustico &lt;parum&gt;<a class="footnoteLink" href="#note_LCL126_180_23" id="target_note_LCL126_180_23"><sup>23</sup></a> verecundum est, quia innocentem <span class="br"></span><span class="lineNumber">57</span><span class="br"></span>fuisse patrem fatetur. Dat aliud argumentum controversia: ‘damnatus proditionis cum advocato exulet.’ Vix videtur posse fieri ut poena filio in eodem patre et si adfuerit et si non adfuerit constituta sit. Praeterea lex ad exules nulla pertinet; non ergo credibile est de advocato damnati <span class="br"></span><span class="lineNumber">58</span><span class="br"></span>scriptum: an possint enim bona esse ulla exulis? Rusticus<a class="footnoteLink" href="#note_LCL126_180_24" id="target_note_LCL126_180_24"><sup>24</sup></a> in utramque partem dubium facit: disertus et verbis inhaerebit, in quibus nulla exceptio est, et propter hoc ipsum poenam esse constitutam eis qui non adfuerint, ne periculo exilii deterreantur advocatione, et rusticum innocenti





</p></section><notes><section class="footnotes"><ul><li class="note" id="note_LCL126_180_23"><a class="footnoteCrossrefLink" href="#target_note_LCL126_180_23" title="Click to highlight in text"><sup class="lineRef">23</sup><span class="italic">add. Winterbottom after Spalding</span></a></li><script type="text/javascript">document.getElementById('note_LCL126_180_23').style.display = "none";</script><li class="note" id="note_LCL126_180_24"><a class="footnoteCrossrefLink" href="#target_note_LCL126_180_24" title="Click to highlight in text"><sup class="lineRef">24</sup><span class="italic">Regius</span>: scolastica <span class="italic">A</span></a></li><script type="text/javascript">document.getElementById('note_LCL126_180_24').style.display = "none";</script></ul></section></notes></section>