<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


‘virtus bonum est’ verum est: si quis rationem subiciat ‘quod ea locupletes faciat’, verae intentionis falsa sit ratio.</p>
<span class="br"></span><span class="lineNumber">22</span><span class="br"></span><p>Conexio autem aut vera negatur, cum aliud colligit quam id quod ex prioribus efficitur, aut nihil ad quaestionem dicitur pertinere. Non est vera sic: ‘insidiator iure occiditur; nam cum vitae vim adferat ut hostis, debet etiam repelli ut hostis: recte igitur Clodius ut hostis occisus est’; non utique, nondum enim Clodium insidiatorem ostendimus. Sed sit vera conexio ‘recte igitur insidiator ut hostis occiditur’: nihil ad nos, nondum enim Clodius insidiator <span class="br"></span><span class="lineNumber">23</span><span class="br"></span>apparet. Sed ut potest vera esse intentio et ratio et tamen falsa conexio, ita, si illa falsa sunt, numquam est vera conexio.</p>
<span class="br"></span><span class="lineNumber">24</span><span class="br"></span><p>Enthymema ab aliis oratorius syllogismus, ab aliis pars dicitur syllogismi, propterea quod syllogismus utique conclusionem et propositionem habet et per omnes partes efficit quod proposuit, enthymema tantum intellegi contentum est.<a class="footnoteLink" href="#note_LCL125_512_12" id="target_note_LCL125_512_12"><sup>12</sup></a></p>
<span class="br"></span><span class="lineNumber">25</span><span class="br"></span><p>Syllogismus talis: ‘solum bonum virtus, nam id demum bonum est quo nemo male uti potest: virtute nemo male uti potest; bonum est ergo virtus.’</p>
<p>Enthymema ex consequentibus: ‘bonum est virtus, qua nemo male uti potest.’ Et contra: ‘non est bonum pecunia; non enim bonum est quo quis male uti potest; pecunia



</p></section><notes><section class="footnotes"><ul><li class="note" id="note_LCL125_512_12"><a class="footnoteCrossrefLink" href="#target_note_LCL125_512_12" title="Click to highlight in text"><sup class="lineRef">12</sup><span class="italic">Winterbottom</span>: sit <span class="italic">A</span></a></li><script type="text/javascript">document.getElementById('note_LCL125_512_12').style.display = "none";</script></ul></section></notes></section>