<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">24</span><span class="br"></span>Saguntini nec in rate Opitergini<a class="footnoteLink" href="#note_LCL125_128_3" id="target_note_LCL125_128_3"><sup>3</sup></a> circumventi. Igitur in his quoque causis aut de sola utilitate ambigetur aut quaestio inter utile atque honestum consistet. At enim si quis liberos procreare volet, necesse habet ducere uxorem. Quis dubitat? Sed ei qui pater vult fieri liqueat necesse est <span class="br"></span><span class="lineNumber">25</span><span class="br"></span>uxorem esse ducendam. Itaque mihi ne consilium quidem videtur ubi necessitas est, non magis quam ubi constat quid fieri non posse: omnis enim deliberatio de dubiis est. Melius igitur qui tertiam partem duxerunt δυνατόν, quod nostri ‘possibile’ nominant: quae ut dura videatur appellatio, tamen sola est.</p>
<span class="br"></span><span class="lineNumber">26</span><span class="br"></span><p>Quas partes non omnes in omnem cadere suasoriam manifestius est quam ut docendum sit. Tamen apud plerosque earum numerus augetur: a quibus ponuntur ut partes quae superiorum species sunt partium. Nam fas iustum pium aecum, mansuetum quoque (sic enim sunt interpretati τὸ ἣμερoν), et si qua adhuc adicere quis eiusdem generis <span class="br"></span><span class="lineNumber">27</span><span class="br"></span>velit, subici possunt honestati. An sit autem facile, magnum, iucundum, sine periculo, ad quaestionem pertinet utilitatis. Qui loci oriuntur ex contradictione: est quidem utile sed difficile parvum iniucundum periculosum.</p>
<span class="br"></span><span class="lineNumber">28</span><span class="br"></span><p>Tamen quibusdam videtur esse nonnumquam de iucunditate sola consultatio, ut si de aedificando theatro, instituendis ludis deliberetur. Sed neminem adeo solutum luxu puto ut nihil in causa suadendi sequatur praeter



</p></section><notes><section class="footnotes"><ul><li class="note" id="note_LCL125_128_3"><a class="footnoteCrossrefLink" href="#target_note_LCL125_128_3" title="Click to highlight in text"><sup class="lineRef">3</sup><span class="italic">t</span>: Opitergina <span class="italic">AB</span></a></li><script type="text/javascript">document.getElementById('note_LCL125_128_3').style.display = "none";</script></ul></section></notes></section>