<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Thersite habita ridentur: da illa Diomedi aliive cui pari, magnum animum ferre prae se videbuntur. ‘Ego te’ inquit ‘consulem putem’ L. Crassus Philippo ‘cum tu me non putes senatorem?’: vox honestissimae libertatis, non tamen
<span class="br"></span><span class="lineNumber">38</span><span class="br"></span>ferres quemcumque dicentem. Negat se magni facere aliquis poetarum utrum Caesar ater an albus homo sit: insania; verte, ut idem Caesar de illo dixerit, adrogantia est. Maior in personis observatio est apud tragicos comicosque: multis enim utuntur et variis. Eadem et eorum qui orationes aliis scribebant fuit ratio et declamantium est: non enim semper ut advocati, sed plerumque ut litigatores dicimus.</p>
<span class="br"></span><span class="lineNumber">39</span><span class="br"></span><p>Verum etiam in iis causis quibus advocamur eadem differentia diligenter est custodienda. Utimur enim fictione personarum et velut ore alieno loquimur, dandique sunt iis quibus vocem accommodamus sui mores. Aliter enim P. Clodius, aliter Appius Caecus, aliter Caecilianus ille, aliter
<span class="br"></span><span class="lineNumber">40</span><span class="br"></span>Terentianus pater fingitur. Quid asperius lictore Verris: ‘ut adeas, tantum dabis’? quid fortius illo cuius inter ipsa verberum supplicia una vox audiebatur: ‘civis Romanus sum’? Quam dignae Milonis in peroratione ipsa<a class="footnoteLink" href="#note_LCL494_28_7" id="target_note_LCL494_28_7"><sup>7</sup></a> voces eo viro qui</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_28_7"><a class="footnoteCrossrefLink" href="#target_note_LCL494_28_7" title="Click to highlight in text"><sup class="lineRef">7</sup>dignae 〈illae〉 . . . [ipsa] <span class="italic">M.W</span>.</a></li><script type="text/javascript">document.getElementById('note_LCL494_28_7').style.display = "none";</script></ul></section></notes></section>