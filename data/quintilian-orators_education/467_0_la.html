<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
quos non permoverunt. Quare metiatur ac diligenter aestimet vires suas actor, et quantum onus subiturus sit intellegat: nihil habet ista res medium, sed aut lacrimas meretur aut risum.</p>
<p><span class="br"></span><span class="lineNumber">46</span><span class="br"></span>Non autem commovere tantum miserationem sed etiam discutere epilogi est proprium, cum oratione continua, quae motos lacrimis iudices ad iustitiam reducat, tum etiam quibusdam urbane dictis, quale est ‘date puero panem, <span class="br"></span><span class="lineNumber">47</span><span class="br"></span>ne ploret’, et corpulento litigatori, cuius adversarius, item puer, circa iudices erat ab advocato latus: ‘Quid faciam? Ego te baiulare non possum.’ Sed haec tamen non debent esse mimica. Itaque nec illum probaverim, quamquam inter clarissimos sui temporis oratores fuit, qui pueris in epilogum productis talos iecit in medium, quos illi diripere coeperunt; namque haec ipsa discriminis sui <span class="br"></span><span class="lineNumber">48</span><span class="br"></span>ignorantia potuit esse miserabilis: neque illum qui, cum esset cruentus gladius ab accusatore prolatus, quo is hominem probabat occisum, subito ex subselliis ut territus fugit, et capite ex parte velato, cum ad agendum &lt;vocatus&gt;<a class="footnoteLink" href="#note_LCL126_40_22" id="target_note_LCL126_40_22"><sup>22</sup></a> ex turba prospexisset, interrogavit an iam ille cum gladio <span class="br"></span><span class="lineNumber">49</span><span class="br"></span>recessisset. Fecit enim risum, sed ridiculus fuit. Discutiendae tamen oratione eius modi scaenae, egregieque Cicero, qui contra imaginem Saturnini pro Rabirio graviter, et contra iuvenem cuius subinde vulnus in iudicio resolvebatur




</p></section><notes><section class="footnotes"><ul><li class="note" id="note_LCL126_40_22"><a class="footnoteCrossrefLink" href="#target_note_LCL126_40_22" title="Click to highlight in text"><sup class="lineRef">22</sup><span class="italic">add. Schenkl</span>: ad cavendum <span class="italic">Watt</span> 1993 <span class="italic">(‘to see if the coast was clear’)</span></a></li><script type="text/javascript">document.getElementById('note_LCL126_40_22').style.display = "none";</script></ul></section></notes></section>