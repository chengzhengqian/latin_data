<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

esset scriptum quod apparet scriptorem noluisse. Qui sestertium nummum quinque milia legaverat, cum emendaret testamentum, sublatis sestertiis nummis ‘argenti pondo’ posuit, ‘quinque milia’ manserunt. Apparuit tamen ‘quinque pondo’ dari voluisse, quia ille in argento legati modus et inauditus erat et incredibilis.</p>
<p><span class="br"></span><span class="lineNumber">12</span><span class="br"></span>Sub hoc statu generales sunt quaestiones, scripto an voluntate standum sit, quae fuerit scribentis voluntas: tractatus omnes qualitatis aut coniecturae, de quibus satis dictum arbitror.</p>
<h3>7</h3>
<p><span class="br"></span><span class="lineNumber">1</span><span class="br"></span>Proximum est de legibus contrariis dicere, quia inter omnes artium scriptores constitit in antinomia duos esse scripti et voluntatis status: neque inmerito, quia, cum lex legi obstat, utrimque contra scriptum dicitur et quaestio est de voluntate; in utraque id ambigitur, an utique illa lege <span class="br"></span><span class="lineNumber">2</span><span class="br"></span>sit utendum. Omnibus autem manifestum est numquam esse legem legi contrariam iure ipso, quia, si diversum ius esset, alterum altero abrogaretur, sed eas casu collidi et eventu.</p>
<p>Colliduntur autem pares aut<a class="footnoteLink" href="#note_LCL126_270_1" id="target_note_LCL126_270_1"><sup>1</sup></a> inter se, ut si optio tyrannicidae et viri fortis comparentur, utrique data quod velit petendi potestate; hic meritorum temporis praemii conlatio



</p></section><notes><section class="footnotes"><ul><li class="note" id="note_LCL126_270_1"><a class="footnoteCrossrefLink" href="#target_note_LCL126_270_1" title="Click to highlight in text"><sup class="lineRef">1</sup>aut pares <span class="italic">A, transpos. D.A.R.</span></a></li><script type="text/javascript">document.getElementById('note_LCL126_270_1').style.display = "none";</script></ul></section></notes></section>