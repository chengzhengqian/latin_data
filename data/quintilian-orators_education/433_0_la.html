<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


poni potest, si quid ab adversario testationibus comprensum in advocationibus iactatum &lt;est&gt;<a class="footnoteLink" href="#note_LCL125_494_12" id="target_note_LCL125_494_12"><sup>12</sup></a> (respondebimus enim rei ab illis dictae, non a nobis excogitatae) aut si id genus erit causae ut proponere possimus certa extra quae dici nihil possit, ut, cum res furtiva in domo deprensa sit, dicat necesse est reus aut se ignorante inlatam aut depositam apud se aut donatam sibi: quibus omnibus, etiam si <span class="br"></span><span class="lineNumber">50</span><span class="br"></span>proposita non sunt, responderi potest. At in scholis recte et narrabimus<a class="footnoteLink" href="#note_LCL125_494_13" id="target_note_LCL125_494_13"><sup>13</sup></a> et contradictionibus occurremus, ut in utrumque locum, id est primum et secundum, simul exerceamur. Quod nisi fecerimus, numquam utemur contradictione; non enim erit cui respondeamus.</p>
<span class="br"></span><span class="lineNumber">51</span><span class="br"></span><p>Est et illud vitium nimium solliciti et circa omnia momenta luctantis; suspectam enim facit iudici causam, et frequenter quae statim dicta omnem dubitationem sustulissent dilata ipsis praeparationibus fidem perdunt, quia patronus et aliis crediderit opus fuisse. Fiduciam igitur orator prae se ferat, semperque ita dicat tamquam de causa optime sentiat. Quod sicut omnia in Cicerone praecipuum <span class="br"></span><span class="lineNumber">52</span><span class="br"></span>est. Nam illa summa cura securitatis est similis, tantaque in oratione auctoritas ut probationis locum optineat, dubitare nobis non audentibus. Porro qui scierit quid pars adversa, quid nostra habeat valentissimum, facile




</p></section><notes><section class="footnotes"><ul><li class="note" id="note_LCL125_494_12"><a class="footnoteCrossrefLink" href="#target_note_LCL125_494_12" title="Click to highlight in text"><sup class="lineRef">12</sup><span class="italic">add. Meister</span></a></li><script type="text/javascript">document.getElementById('note_LCL125_494_12').style.display = "none";</script><li class="note" id="note_LCL125_494_13"><a class="footnoteCrossrefLink" href="#target_note_LCL125_494_13" title="Click to highlight in text"><sup class="lineRef">13</sup><span class="italic">Winterbottom</span>: <span class="italic">om. B (but leaving space of</span> 6 <span class="italic">letters)</span>: enaribus <span class="italic">A</span>: propositionibus <span class="italic">edd. (“we shall be right to oppose both Propositions and Objections”)</span></a></li><script type="text/javascript">document.getElementById('note_LCL125_494_13').style.display = "none";</script></ul></section></notes></section>