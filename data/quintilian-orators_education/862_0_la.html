<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span> Neque ego paraphrasin esse interpretationem tantum volo, sed circa eosdem sensus certamen atque aemulationem. Ideoque ab illis dissentio qui vertere orationes Latinas vetant quia optimis occupatis quidquid aliter dixerimus necesse sit esse deterius. Nam neque semper est desperandum aliquid illis quae dicta sunt melius posse reperiri, neque adeo ieiunam ac pauperem natura eloquentiam <span class="br"></span><span class="lineNumber">6</span><span class="br"></span> fecit ut una de re bene dici nisi semel non possit; nisi forte histrionum multa circa voces easdem variare gestus potest, orandi minor vis, ut dicatur aliquid post quod in eadem materia nihil dicendum sit. Sed esto neque melius quod invenimus esse neque par, est certe proximis locus. <span class="br"></span><span class="lineNumber">7</span><span class="br"></span> An vero ipsi non bis ac saepius de eadem re dicimus et quidem continuas nonnumquam sententias?â€”nisi forte contendere nobiscum possumus, cum aliis non possumus. Nam si unogenere bene diceretur, fas erat existimari praeclusam nobis a prioribus viam: nunc vero innumerabiles <span class="br"></span><span class="lineNumber">8</span><span class="br"></span> sunt modi, plurimaeque eodem viae ducunt. Sua brevitati gratia, sua copiae, alia tralatis virtus, alia propriis, hoc oratio recta, illud figura declinata commendat. Ipsa denique utilissima est exercitationis<a class="footnoteLink" href="#note_LCL127_358_3" id="target_note_LCL127_358_3"><sup>3</sup></a> difficultas. Quid quod auctores maximi sic diligentius cognoscuntur? Non enim scripta



</p></section><notes><section class="footnotes"><ul><li class="note" id="note_LCL127_358_3"><a class="footnoteCrossrefLink" href="#target_note_LCL127_358_3" title="Click to highlight in text"><sup class="lineRef">3</sup><span class="italic">M.W</span>.: exercitationi <span class="italic">B</span></a></li><script type="text/javascript">document.getElementById('note_LCL127_358_3').style.display = "none";</script></ul></section></notes></section>