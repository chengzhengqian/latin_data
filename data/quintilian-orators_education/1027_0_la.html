<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">29</span><span class="br"></span><p>horridae, quibus Graecia caret. Nam et illa quae est sexta nostrarum paene non humana voce, vel omnino non voce potius, inter discrimina dentium efflanda est: quae etiam cum vocalem proxima accipit quassa quodam modo, utique quotiens aliquam consonantium frangit, ut in hoc ipso ‘frangit,’ multo fit horridior; Aeolicae quoque litterae, qua ‘servum’ ‘cervum’que dicimus, etiam si forma a nobis
<span class="br"></span><span class="lineNumber">30</span><span class="br"></span>repudiata est, vis tamen nos ipsa persequitur. Duras et illa syllabas facit quae ad coniungendas demum subiectas sibi vocalis est utilis, alias supervacua: ‘equos’ hac [et aecum]<a class="footnoteLink" href="#note_LCL494_298_10" id="target_note_LCL494_298_10"><sup>10</sup></a> scribimus, cum etiam ipsae hae vocales duae efficiant sonum qualis apud Graecos nullus est ideoque scribi illorum
<span class="br"></span><span class="lineNumber">31</span><span class="br"></span>litteris non potest. Quid quod pleraque nos illa quasi mugiente<a class="footnoteLink" href="#note_LCL494_298_11" id="target_note_LCL494_298_11"><sup>11</sup></a> littera cludimus, in quam nullum Graece verbum cadit? At illi ny iucundam et in fine praecipue quasi tinnientem illius loco ponunt, quae est apud nos rarissima in
<span class="br"></span><span class="lineNumber">32</span><span class="br"></span>clausulis. Quid quod syllabae nostrae in B litteram et D innituntur adeo aspere ut plerique non antiquissimorum quidem sed tamen veterum mollire temptaverint, non solum ‘aversa’ pro ‘abversis’ dicendo, sed et in praepositione b litterae absonam et ipsam s subiciendo?</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_298_10"><a class="footnoteCrossrefLink" href="#target_note_LCL494_298_10" title="Click to highlight in text"><sup class="lineRef">10</sup><span class="italic">del. Winterbottom</span></a></li><script type="text/javascript">document.getElementById('note_LCL494_298_10').style.display = "none";</script><li class="note inline" id="note_LCL494_298_11"><a class="footnoteCrossrefLink" href="#target_note_LCL494_298_11" title="Click to highlight in text"><sup class="lineRef">11</sup> mugiente 〈M〉 <span class="italic">Halm</span></a></li><script type="text/javascript">document.getElementById('note_LCL494_298_11').style.display = "none";</script></ul></section></notes></section>