<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>quod libertatem neglegentiae facit; nec quisquam se parum
<span class="br"></span><span class="lineNumber">46</span><span class="br"></span>
tenere iudicat quod ne sibi excidat non timet. Inde interruptus actionis impetus et resistens ac salebrosa oratio: et qui dicit ediscenti similis etiam omnem bene scriptorum gratiam perdit, vel hoc ipso quod scripsisse se confitetur.</p>
<p>Memoria autem facit etiam prompti ingeni famam, ut illa quae dicimus non domo attulisse sed ibi protinus sumpsisse videamur, quod et oratori et ipsi causae plurimum
<span class="br"></span><span class="lineNumber">47</span><span class="br"></span>confert: nam et magis miratur et minus timet iudex quae non putat adversus se praeparata.</p>
<p>Idque in actionibus inter praecipua servandum est, ut quaedam etiam quae optime vinxim us velut soluta enuntiemus, et cogitantibus nonnumquam et dubitantibus similes quaerere videamur quae attulimus.</p>
<span class="br"></span><span class="lineNumber">48</span><span class="br"></span><p>Ergo quid sit optimum neminem fugit. Si vero aut memoria natura durior erit aut non suffragabitur tempus, etiam inutile erit ad omnia se verba alligare, cum oblivio unius eorum cuiuslibet aut deformem haesitationem aut etiam silentium inducat,<a class="footnoteLink" href="#note_LCL494_82_15" id="target_note_LCL494_82_15"><sup>15</sup></a> tutiusque multo comprehensis animo rebus ipsis libertatem sibi eloquendi relinquere.
<span class="br"></span><span class="lineNumber">49</span><span class="br"></span>Nam et invitus perdit quisque id quod elegerat verbum, nec facile reponit aliud dum id quod scripserat quaerit. Sed ne hoc quidem infirmae memoriae remedium est nisi in iis qui sibi facultatem aliquam dicendi ex tempore paraverunt. Quod si cui utrumque defuerit, huic omittere omnino totum actionum laborem, ac si quid in litteris valet ad</p>
</section><notes><section class="footnotes"><ul><li class="note" id="note_LCL494_82_15"><a class="footnoteCrossrefLink" href="#target_note_LCL494_82_15" title="Click to highlight in text"><sup class="lineRef">15</sup><span class="italic">recc</span>.: indicat <span class="italic">B</span></a></li><script type="text/javascript">document.getElementById('note_LCL494_82_15').style.display = "none";</script></ul></section></notes></section>