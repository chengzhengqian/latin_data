<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


occiderit, iudicatio coniecturalis, an Clodius insidias fecerit. <span class="br"></span><span class="lineNumber">16</span><span class="br"></span>Ponunt et illud, saepe causam in aliquam rem dimitti quae non sit propria quaestionis, et de ea iudicari. A quibus multum dissentio. Nam et illa quaestio ‘an omnes qui paterna bona consumpserint contione sint prohibendi’ ha-beat oportet suam iudicationem. Ergo non alia quaestio, alia iudicatio erit, sed plures quaestiones et plures iudicationes. <span class="br"></span><span class="lineNumber">17</span><span class="br"></span>Quid? non in causa Milonis ipsa coniectura refertur ad qualitatem? Nam si est insidiatus Clodius, sequitur ut recte sit occisus. Cum vero in aliquam rem missa causa est, recessum est a quaestione quae erat, et hic constituta quaestio ubi iudicatio est.</p>
<span class="br"></span><span class="lineNumber">18</span><span class="br"></span><p>Paulum in his secum etiam Cicero dissentit. Nam in Rhetoricis, quem ad modum supra dixi, Hermagoran est secutus: in Topicis ex statu effectam contentionem κρινόμενoν existimat, idque Trebatio, qui iuris erat consultus, adludens ‘qua de re agitur’ appellat: quibus id contineatur ‘continentia’, ‘quasi firmamenta defensionis, quibus sublatis <span class="br"></span><span class="lineNumber">19</span><span class="br"></span>defensio nulla sit’. At in Partitionibus Oratoriis firmamentum quod opponitur defensioni, quia continens, quod primum sit, ab accusatore dicatur, ratio a reo, ex rationis et firmamenti quaestione disceptatio sit iudicationum.</p>
</section><notes></notes></section>