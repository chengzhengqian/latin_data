<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

oporteat, cum tanto plura exempla bene dicendi supersunt quam illis qui adhuc summi sunt contigerunt. Nam erit haec quoque laus eorum, ut priores superasse, posteros docuisse dicantur.</p>
<h3>3</h3>
<p class="noindent"><span class="br"></span><span class="lineNumber">1</span><span class="br"></span> Et haec quidem auxilia extrinsecus adhibentur: in iis autem quae nobis ipsis paranda sunt, ut laboris, sic utilitatis etiam longe plurimum adfert stilus. Nec inmerito M. Tullius hunc ‘optimum effectorem ac magistrum dicendi’ vocat, cui sententiae personam L. Crassi in disputationibus quae sunt de Oratore adsignando iudicium suum cum <span class="br"></span><span class="lineNumber">2</span><span class="br"></span> illius auctoritate coniunxit. Scribendum ergo quam diligentissime et quam plurimum. Nam ut terra alte refossa generandis alendisque seminibus fecundior, sic profectus non a summo petitus studiorum fructus et fundit uberius et fidelius continet. Nam sine hac quidem constantia<a class="footnoteLink" href="#note_LCL127_336_1" id="target_note_LCL127_336_1"><sup>1</sup></a> ipsa illa ex tempore dicendi facultas inanem modo loquacitatem <span class="br"></span><span class="lineNumber">3</span><span class="br"></span> dabit et verba in labris nascentia. Illic radices, illic fundamenta sunt, illic opes velut sanctiore quodam aerario conditae, unde ad subitos quoque casus cum res exiget proferantur. Vires faciamus ante omnia quae sufficiant <span class="br"></span><span class="lineNumber">4</span><span class="br"></span> labori certaminum et usu non exhauriantur. Nihil enim rerum ipsa natura voluit magnum effici cito, praeposuitque




</p></section><notes><section class="footnotes"><ul><li class="note" id="note_LCL127_336_1"><a class="footnoteCrossrefLink" href="#target_note_LCL127_336_1" title="Click to highlight in text"><sup class="lineRef">1</sup><span class="italic">Gesner</span>: conscientia <span class="italic">B</span></a></li><script type="text/javascript">document.getElementById('note_LCL127_336_1').style.display = "none";</script></ul></section></notes></section>