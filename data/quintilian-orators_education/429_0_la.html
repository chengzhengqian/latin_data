<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


vacuum, stultum,<a class="footnoteLink" href="#note_LCL125_486_9" id="target_note_LCL125_486_9"><sup>9</sup></a> contra fidem. Nam et illa accidunt parum cautis, ut crimen augeant quod probandum est, de facto disputent cum de auctore quaeratur, inpossibilia adgrediantur, pro effectis relinquant vixdum inchoata, de homine <span class="br"></span><span class="lineNumber">35</span><span class="br"></span>dicere quam de causa malint, hominum vitia rebus adsignent (ut si quis decemviratum accuset, non Appium), manifestis repugnent, dicant quod aliter accipi possit, summam quaestionis non intueantur, non ad proposita respondeant: quod unum aliquando recipi potest, cum mala causa adhibitis extrinsecus remediis tuenda est, ut cum peculatus reus Verres fortiter et industrie tuitus contra piratas Siciliam dicitur.</p>
<span class="br"></span><span class="lineNumber">36</span><span class="br"></span><p>Eadem adversus contradictiones nobis oppositas praecepta sunt, hoc tamen amplius, quod circa eas multi duobus vitiis diversis laborant. Nam quidam etiam in foro tamquam rem molestam et odiosam praetereunt, et iis plerumque quae composita domo attulerunt contenti sine adversario dicunt, et scilicet multo magis in scholis, in quibus non solum contradictiones omittuntur, verum etiam materiae ipsae sic plerumque finguntur ut nihil dici pro <span class="br"></span><span class="lineNumber">37</span><span class="br"></span>parte altera possit. Alii diligentia lapsi verbis etiam vel sententiolis omnibus respondendum putant, quod est et




</p></section><notes><section class="footnotes"><ul><li class="note" id="note_LCL125_486_9"><a class="footnoteCrossrefLink" href="#target_note_LCL125_486_9" title="Click to highlight in text"><sup class="lineRef">9</sup><span class="italic">Winterbottom</span>: servum <span class="italic">A</span>: constitutum <span class="italic">B</span></a></li><script type="text/javascript">document.getElementById('note_LCL125_486_9').style.display = "none";</script></ul></section></notes></section>