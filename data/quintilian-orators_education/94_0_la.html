<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Sint extra licet usus bellici transeamusque quod Archimedes <span class="br"></span><span class="lineNumber">49</span><span class="br"></span>unus obsidionem Syracusarum in longius traxit; illud utique iam proprium ad efficiendum quod intendimus, plurimas quaestiones, quibus difficilior alia ratione explicatio est, ut de ratione dividendi,<a class="footnoteLink" href="#note_LCL124_236_8" id="target_note_LCL124_236_8"><sup>8</sup></a> de sectione in infinitum, de celeritate augendi,<a class="footnoteLink" href="#note_LCL124_236_9" id="target_note_LCL124_236_9"><sup>9</sup></a> linearibus illis probationibus solvi solere: ut, si est oratori, quod proximus demonstrabit liber, de omnibus rebus dicendum, nullo modo sine geometria esse possit orator.</p>
<h3>11</h3>
<span class="br"></span><span class="lineNumber">1</span><span class="br"></span><p class="noindent">Dandum aliquid comoedo quoque, dum eatenus qua pronuntiandi scientiam futurus orator desiderat. Non enim puerum quem in hoc instituimus aut femineae vocis exilitate <span class="br"></span><span class="lineNumber">2</span><span class="br"></span>frangi volo aut seniliter tremere. Nec vitia ebrietatis effingat nec servili vernilitate inbuatur nec amoris avaritiae metus discat adfectum: quae neque oratori sunt necessaria et mentem praecipue in aetate prima teneram adhuc et rudem inficiunt; nam frequens imitatio transit <span class="br"></span><span class="lineNumber">3</span><span class="br"></span>in mores. Ne gestus quidem omnis ac motus a comoedis petendus est. Quamquam enim utrumque eorum ad quendam modum praestare debet orator, plurimum tamen aberit a scaenico, nec vultu nec manu nec excursionibus</p>
</section><notes><section class="footnotes"><ul><li class="note" id="note_LCL124_236_8"><a class="footnoteCrossrefLink" href="#target_note_LCL124_236_8" title="Click to highlight in text"><sup class="lineRef">8</sup><span class="italic">recc.</span>: vivendi <span class="italic">A</span>: videndi <span class="italic">B</span></a></li><script type="text/javascript">document.getElementById('note_LCL124_236_8').style.display = "none";</script><li class="note" id="note_LCL124_236_9"><a class="footnoteCrossrefLink" href="#target_note_LCL124_236_9" title="Click to highlight in text"><sup class="lineRef">9</sup>augenda <span class="italic">B</span></a></li><script type="text/javascript">document.getElementById('note_LCL124_236_9').style.display = "none";</script></ul></section></notes></section>