<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>ac veste longa, quae sunt ornamenta feminarum, deformentur viri, nec habitus triumphalis, quo nihil excogitari potest augustius, feminas deceat.</p>
<span class="br"></span><span class="lineNumber">4</span><span class="br"></span><p>Hunc locum Cicero breviter in tertio de Oratore libro perstringit, neque tamen videri potest quicquam omisisse dicendo ‘non omni causae neque auditori neque personae neque tempori congruere orationis unum genus’: nec fere pluribus in Oratore eadem. Sed illic L. Crassus, cum apud summos oratores hominesque eruditissimos dicat, satis
<span class="br"></span><span class="lineNumber">5</span><span class="br"></span>habet partem hanc velut notare inter agnoscentis, et hic Cicero adloquens Brutum testatur esse haec ei nota ideoque brevius a se dici, quamquam sit fusus locus tracteturque a philosophis latius. Nos institutionem professi non solum scientibus ista sed etiam discentibus tradimus, ideoque paulo pluribus verbis debet haberi venia.</p>
<span class="br"></span><span class="lineNumber">6</span><span class="br"></span><p>Quare notum sit nobis ante omnia quid conciliando docendo movendo iudici conveniat, quid quaque parte orationis petamus. Ita nec vetera aut tralata aut ficta verba in incipiendo, narrando, argumentando continuabimus,<a class="footnoteLink" href="#note_LCL494_10_1" id="target_note_LCL494_10_1"><sup>1</sup></a> neque decurrentis contexto nitore circumitus ubi dividenda
<span class="br"></span><span class="lineNumber">7</span><span class="br"></span>erit causa et in partis suas digerenda, neque humile atque cotidianum sermonis genus et compositione ipsa dissolutum epilogis dabimus, nec iocis lacrimas, ubi opus erit miseratione, siccabimus. Nam ornatus omnis non tam</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_10_1"><a class="footnoteCrossrefLink" href="#target_note_LCL494_10_1" title="Click to highlight in text"><sup class="lineRef">1</sup><span class="italic">D.A.R. after Spalding</span>: tractabimus <span class="italic">B</span></a></li><script type="text/javascript">document.getElementById('note_LCL494_10_1').style.display = "none";</script></ul></section></notes></section>