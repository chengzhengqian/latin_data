<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


Pamphilus fuit, sed qualitatem in plura partitus est.</p>
<p>Plurimi deinceps, mutatis tantum nominibus, in rem de qua non constet et in rem de qua constet. Nam est verum nec aliter fieri potest quam ut aut certum sit factum esse quid aut non sit; si non est certum, coniectura sit, si certum <span class="br"></span><span class="lineNumber">35</span><span class="br"></span>est, reliqui status. Nam idem dicit Apollodorus, cum quaestionem aut in rebus extra positis, quibus coniectura explicatur, aut in nostris opinionibus existimat positam, quorum illud πραγματικόν, hoc περὶ ἐννoίας vocat: idem, qui ἀπρόλημπτoν et πρoλημπτικόν dicunt, id est dubium et praesumptum, quo significatur de quo liquet. <span class="br"></span><span class="lineNumber">36</span><span class="br"></span>Idem Theodorus, qui de eo an sit et de accidentibus ei quod esse constat, id est περὶ oὑσίας καὶ συμβεβηκότων, existimat quaeri. Nam in his omnibus prius genus coniecturam habet, sequens reliqua. Sed haec reliqua Apollodorus duo vult esse, qualitatem et de nomine, id est finitivam: Theodorus, quid, quale, quantum, ad aliquid. <span class="br"></span><span class="lineNumber">37</span><span class="br"></span>Sunt et qui de eodem et de alio modo qualitatem esse, modo finitionem velint.</p>
<p>In duo et Posidonius dividit, vocem et res. In voce quaeri putat an significet, quid, quam multa, quo modo:






</p></section><notes></notes></section>