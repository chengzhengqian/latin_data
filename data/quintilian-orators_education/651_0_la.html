<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

celebratae<a class="footnoteLink" href="#note_LCL126_408_2" id="target_note_LCL126_408_2"><sup>2</sup></a> apud antiquos nostris temporibus modo carent. Ideoque mihi et de generibus earum et de usu arbitror pauca dicenda.</p>
<p><span class="br"></span><span class="lineNumber">3</span><span class="br"></span>Antiquissimae sunt quae proprie, quamvis omnibus idem nomen sit, sententiae vocantur, quas Graeci gnomas appellant: utrumque autem nomen ex eo acceperunt quod similes sunt consiliis aut decretis. Est autem haec vox universalis, quae etiam citra complexum causae possit esse laudabilis, interim ad rem tantum relata, ut ‘nihil est tam populare quam bonitas’: interim ad personam, quale est Afri Domiti: ‘princeps qui vult omnia scire necesse habet <span class="br"></span><span class="lineNumber">4</span><span class="br"></span>multa ignoscere.’ Hanc quidam partem enthymematis, quidam initium aut clausulam epichirematis esse dixerunt, et est aliquando, non tamen semper. Illud verius, esse eam aliquando simplicem, ut ea quae supra dixi, aliquando ratione subiecta: ‘nam in omni certamine qui opulentior est, etiam si accipit iniuriam, tamen quia plus potest facere videtur’: nonnumquam duplicem: ‘obsequium amicos, veritas <span class="br"></span><span class="lineNumber">5</span><span class="br"></span>odium parit.’ Sunt etiam qui decem genera fecerint, sed eo modo quo fieri vel plura possunt: per interrogationem,



</p></section><notes><section class="footnotes"><ul><li class="note" id="note_LCL126_408_2"><a class="footnoteCrossrefLink" href="#target_note_LCL126_408_2" title="Click to highlight in text"><sup class="lineRef">2</sup><span class="italic">Bonnell (from Julius Victor</span> 437.20 <span class="italic">Halm =</span> 91, 17 <span class="italic">Giomini–Celentano)</span>: crebra <span class="italic">AB</span>: crebrae <span class="italic">Meister</span></a></li><script type="text/javascript">document.getElementById('note_LCL126_408_2').style.display = "none";</script></ul></section></notes></section>