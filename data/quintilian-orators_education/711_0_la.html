<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p class="noindent">nos aut maius aliquid timuisse simulamus aut plus videri posse ignorantibus, quale est prohoemium pro Caelio.</p>
<p><span class="br"></span><span class="lineNumber">40</span><span class="br"></span> Illa vero, ut ait Cicero, sub oculos subiectio tum fieri solet cum res non gesta indicatur sed ut sit gesta ostenditur, nec universa sed per partis: quem locum proximo libro subiecimus evidentiae. Et Celsus hoc nomen isti figurae dedit: ab aliis ὑποτύπωσις dicitur, proposita quaedam forma rerum ita expressa verbis ut cerni potius videantur quam audiri: ‘ipse inflammatus scelere et furore in forum venit, ardebant oculi, toto ex ore crudelitas eminebat.’</p>
<p><span class="br"></span><span class="lineNumber">41</span><span class="br"></span> Nec solum quae facta sint aut fiant sed etiam quae futura sint aut futura fuerint imaginamur. Mire tractat hoc Cicero pro Milone, quae facturus fuerit Clodius si praeturam invasisset. Sed haec quidem tralatio temporum, quae proprie μετάστασις<a class="footnoteLink" href="#note_LCL127_56_4" id="target_note_LCL127_56_4"><sup>4</sup></a> dicitur, in diatyposi<a class="footnoteLink" href="#note_LCL127_56_5" id="target_note_LCL127_56_5"><sup>5</sup></a> verecundior apud priores fuit (praeponebant enim talia: ‘credite vos intueri’, ut Cicero: ‘haec, quae non vidistis oculis, animis cernere <span class="br"></span><span class="lineNumber">42</span><span class="br"></span> potestis’): novi vero et praecipue declamatores audacius nec mehercule sine motu quodam imaginantur, ut Seneca











</p></section><notes><section class="footnotes"><ul><li class="note" id="note_LCL127_56_4"><a class="footnoteCrossrefLink" href="#target_note_LCL127_56_4" title="Click to highlight in text"><sup class="lineRef">4</sup>μετάθεσις <span class="italic">Schindel</span></a></li><script type="text/javascript">document.getElementById('note_LCL127_56_4').style.display = "none";</script><li class="note" id="note_LCL127_56_5"><a class="footnoteCrossrefLink" href="#target_note_LCL127_56_5" title="Click to highlight in text"><sup class="lineRef">5</sup>in diatyposi <span class="italic">del. Winterbottom</span></a></li><script type="text/javascript">document.getElementById('note_LCL127_56_5').style.display = "none";</script></ul></section></notes></section>