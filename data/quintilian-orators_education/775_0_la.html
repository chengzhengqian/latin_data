<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

Ciceroni in epistulis excidit: ‘res mihi invisae visae sunt, Brute’, et in carmine:</p>
<blockquote><p>
<span class="line">o fortunatam natam me consule Romam.</span><span class="linebreak"></span>
</p></blockquote>
<p><span class="br"></span><span class="lineNumber">42</span><span class="br"></span> Etiam monosyllaba, si plura sunt, male continuabuntur, quia necesse est compositio multis clausulis concisa subsultet. Ideoque etiam brevium verborum ac nominum vitanda continuatio et ex diverso quoque longorum: adfert enim quandam dicendi tarditatem. Illa quoque vitia sunt eiusdem loci, si cadentia similiter et desinentia et eodem <span class="br"></span><span class="lineNumber">43</span><span class="br"></span> modo declinata multa iunguntur. Ne verba quidem verbis aut nomina nominibus similiaque his continuari decet, cum virtutes etiam ipsae taedium pariant nisi gratia varietatis adiutae.</p>
<p><span class="br"></span><span class="lineNumber">44</span><span class="br"></span> Membrorum incisorumque iunctura non ea modo est observanda quae verborum, quamquam et in his extrema ac prima coeunt, sed plurimum refert compositionis quae quibus anteponas. Nam et ‘vomens frustis esculentis gremium suum et totum tribunal implevit’ 〈recte se habet, cum maius sit quod tribunal implevit,〉<a class="footnoteLink" href="#note_LCL127_184_18" id="target_note_LCL127_184_18"><sup>18</sup></a> et contra (nam frequentius utar isdem diversarum quoque rerum exemplis, quo sint magis familiaria) ‘saxa atque solitudines voci respondent, bestiae saepe inmanes cantu flectuntur atque




</p></section><notes><section class="footnotes"><ul><li class="note" id="note_LCL127_184_18"><a class="footnoteCrossrefLink" href="#target_note_LCL127_184_18" title="Click to highlight in text"><sup class="lineRef">18</sup><span class="italic">suppl. Halm, e.g.</span></a></li><script type="text/javascript">document.getElementById('note_LCL127_184_18').style.display = "none";</script></ul></section></notes></section>