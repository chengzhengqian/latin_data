<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

re Graecum illud elegantissimum est, quo praecipitur προεπιπλήσσειν τῇ ὑπερβολῇ.</p>
<p><span class="br"></span><span class="lineNumber">38</span><span class="br"></span>Tralata probari nisi in contextu sermonis non possunt. Itaque de singulis verbis satis dictum, quae, ut alio loco ostendi, per se nullam virtutem habent. Sed ne inornata sunt quidem, nisi cum sunt infra rei de qua loquendum est dignitatem, excepto si obscena nudis nominibus enuntientur. <span class="br"></span><span class="lineNumber">39</span><span class="br"></span>Quod viderint qui non putant esse vitanda quia nec sit vox ulla natura turpis, et, si qua est rei deformitas, alia quoque appellatione quacumque ad intellectum eundem nihilo minus perveniat. Ego Romani pudoris more contentus etiam respondendi talibus verecundiam silentio vindicabo.</p>
<p><span class="br"></span><span class="lineNumber">40</span><span class="br"></span>Iam hinc igitur ad rationem sermonis coniuncti transeamus. Cuius ornatus in haec duo prima dividitur, quam concipiamus elocutionem, quo modo efferamus. Nam primum est ut liqueat augere quid velimus an minuere, concitate dicere an moderate, laete an severe, abundanter an presse, aspere an leniter, magnifice an subtiliter, graviter an <span class="br"></span><span class="lineNumber">41</span><span class="br"></span>urbane: tum quo tralationum genere, quibus figuris, qualibus sententiis, quo modo,<a class="footnoteLink" href="#note_LCL126_362_19" id="target_note_LCL126_362_19"><sup>19</sup></a> qua postremo conlocatione id quod intendimus efficere possimus.</p>
</section><notes><section class="footnotes"><ul><li class="note" id="note_LCL126_362_19"><a class="footnoteCrossrefLink" href="#target_note_LCL126_362_19" title="Click to highlight in text"><sup class="lineRef">19</sup>quo &lt;actionis&gt; modo <span class="italic">or</span> quo motu <span class="italic">(‘emotion,’ cf. 8.5.35) D.A.R.</span></a></li><script type="text/javascript">document.getElementById('note_LCL126_362_19').style.display = "none";</script></ul></section></notes></section>