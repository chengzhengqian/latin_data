<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


Quid ergo M. Tullius? ‘Q. enim’ inquit ‘Ligarius, cum esset nulla belli suspicio, legatus in Africam C. Considio <span class="br"></span><span class="lineNumber">110</span><span class="br"></span>profectus est’; et alibi: ‘non modo nullum ad bellum, sed ne ad minimam quidem suspicionem belli.’ Et cum esset indicaturo satis ‘Q. Ligarius nullo se inplicari negotio passus est’, adiecit ‘domum spectans, ad suos redire cupiens’. Ita quod exponebat et ratione fecit credibile et adfectu quoque implevit.</p>
<span class="br"></span><span class="lineNumber">111</span><span class="br"></span><p>Quo magis miror eos qui non putant utendum in narratione adfectibus. Qui si hoc dicunt ‘non diu neque ut in epilogo’, mecum sentiunt: effugiendae sunt enim morae. Ceterum cur ego iudicem nolim dum doceo etiam movere? <span class="br"></span><span class="lineNumber">112</span><span class="br"></span>cur, quod in summa sum actionis <span class="br"></span><span class="lineNumber">113</span><span class="br"></span>parte<a class="footnoteLink" href="#note_LCL125_274_19" id="target_note_LCL125_274_19"><sup>19</sup></a> petiturus, non in primo statim rerum ingressu, si fieri potest, consequar? cum praesertim etiam in probationibus faciliorem sim animum eius habiturus occupatum vel ira vel miseratione. An non M. Tullius circa verbera civis Romani omnis brevissime movit adfectus, non solum condicione ipsius, loco iniuriae, genere verberum, sed animi quoque commendatione? Summum enim virum ostendit, qui cum virgis caederetur non ingemuerit, non rogaverit, sed tantum civem se Romanum esse cum invidia caedentis et fiducia <span class="br"></span><span class="lineNumber">114</span><span class="br"></span>iuris clamaverit. Quid? Philodami casum nonne cum per totam expositionem incendit invidia tum in supplicio ipso lacrimis implevit, cum flentis non tam narraret quam ostenderet patrem de morte filii, filium de patris? Quid ulli




</p></section><notes><section class="footnotes"><ul><li class="note" id="note_LCL125_274_19"><a class="footnoteCrossrefLink" href="#target_note_LCL125_274_19" title="Click to highlight in text"><sup class="lineRef">19</sup><span class="italic">D.A.R.</span> (<span class="italic">A has</span> parte <span class="italic">before</span> sum, <span class="italic">B omits it</span>)</a></li><script type="text/javascript">document.getElementById('note_LCL125_274_19').style.display = "none";</script></ul></section></notes></section>