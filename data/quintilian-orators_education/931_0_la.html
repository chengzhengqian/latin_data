<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>est. Sic ima vim non habet, summa rumpi periclitatur. Mediis ergo utendum sonis, hique tum augenda intentione excitandi, tum summittenda sunt temperandi.</p>
<span class="br"></span><span class="lineNumber">43</span><span class="br"></span><p>Nam prima est observatio recte pronuntiandi aequalitas, ne sermo subsultet inparibus spatiis ac sonis, miscens longa brevibus, gravia acutis, elata summissis, et inaequalitate horum omnium sicut pedum claudicet. Secunda varietas:
<span class="br"></span><span class="lineNumber">44</span><span class="br"></span>[quod solum est pronuntiatio]<a class="footnoteLink" href="#note_LCL494_106_14" id="target_note_LCL494_106_14"><sup>14</sup></a> ac ne quis pugnare inter se putet aequalitatem et varietatem, cum illi virtuti contrarium vitium sit inaequalitas, huic quae dicitur μονοείδεια, quasi quidam unus aspectus. Ars porro variandi cum gratiam praebet ac renovat aures, tum dicentem ipsa laboris mutatione reficit, ut standi ambulandi sedendi iacendi vices sunt nihilque eorum pati unum diu possumus.</p>
<span class="br"></span><span class="lineNumber">45</span><span class="br"></span><p>Illud vero maximum (sed id paulo post tractabimus), quod secundum rationem rerum de quibus dicimus animorumque habitus conformanda vox est, ne ab oratione discordet. Vitemus igitur illam quae Graece μονοτονία vocatur, una quaedam spiritus ac soni intentio, non solum ne dicamus omnia clamose, quod insanum est, aut intra loquendi modum, quod motu caret, aut summisso murmure,
<span class="br"></span><span class="lineNumber">46</span><span class="br"></span>quo etiam debilitatur omnis intentio, sed ut in isdem partibus isdemque adfectibus sint tamen quaedam non ita</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_106_14"><a class="footnoteCrossrefLink" href="#target_note_LCL494_106_14" title="Click to highlight in text"><sup class="lineRef">14</sup><span class="italic">del. M.W</span>.: qua salem habet pronuntiatio <span class="italic">Shackleton Bailey (‘in which Delivery has its wit’)</span></a></li><script type="text/javascript">document.getElementById('note_LCL494_106_14').style.display = "none";</script></ul></section></notes></section>