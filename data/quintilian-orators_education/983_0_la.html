<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>vero tot pulcherrimas artis penitus mente complexum, datum tandem rebus humanis, qualem nulla antea vetustas cognoverit, singularem perfectumque undique, optima
<span class="br"></span><span class="lineNumber">26</span><span class="br"></span>sentientem optimeque dicentem. In hoc quota pars erit quod aut innocentis tuebitur aut improborum scelera compescet aut in pecuniariis quaestionibus veritati contra calumniam aderit? Summus ille quidem in his quoque operibus fuerit, sed maioribus clarius elucebit, cum regenda senatus consilia et popularis error ad meliora ducendus.
<span class="br"></span><span class="lineNumber">27</span><span class="br"></span>An non talem quendam videtur finxisse Vergilius, quem in seditione vulgi iam faces et saxa iaculantis moderatorem dedit?</p>
<blockquote><p>
<span class="line">tum pietate gravem ac meritis si forte virum quem</span><span class="linebreak"></span>
<span class="line">conspexere, silent arrectisque auribus adstant.</span><span class="linebreak"></span>
</p></blockquote>
<p class="noindent">Habemus igitur ante omnia virum bonum: post hoc adiciet dicendi peritum:</p>
<blockquote><p>
<span class="line">ille regit dictis animos et pectora mulcet.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">28</span><span class="br"></span>Quid? non in bellis quoque idem ille vir quem instituimus, si sit ad proelium miles cohortandus, ex mediis sapientiae praeceptis orationem trahet? Nam quo modo pugnam ineuntibus tot simul metus laboris, dolorum, postremo mortis ipsius exciderint, nisi in eorum locum pietas et fortitudo
<span class="br"></span><span class="lineNumber">29</span><span class="br"></span>et honesti praesens imago successerit? Quae certe melius persuadebit aliis qui prius persuaserit sibi. Prodit enim se, quamlibet custodiatur, simulatio, nec umquam tanta fuerit loquendi facultas ut non titubet aut<a class="footnoteLink" href="#note_LCL494_210_4" id="target_note_LCL494_210_4"><sup>4</sup></a> haereat</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_210_4"><a class="footnoteCrossrefLink" href="#target_note_LCL494_210_4" title="Click to highlight in text"><sup class="lineRef">4</sup><span class="italic">Winterbottom</span>: ad <span class="italic">B</span></a></li><script type="text/javascript">document.getElementById('note_LCL494_210_4').style.display = "none";</script></ul></section></notes></section>