<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">27</span><span class="br"></span>necessitas sit intueri voluerimus, occurret.<a class="footnoteLink" href="#note_LCL126_166_16" id="target_note_LCL126_166_16"><sup>16</sup></a> Si id non contigerit, seponamus id quod primum se optulerit, et ipsi nobiscum sic loquamur: quid si hoc non esset? Id iterum et tertium et dum nihil sit reliqui; itaque inferiora quoque scrutabimur, quae tractata faciliorem nobis iudicem <span class="br"></span><span class="lineNumber">28</span><span class="br"></span>in summa quaestione facient. Non dissimile huic est et illud praeceptum, ut a communibus ad propria veniamus: fere enim communia generalia sunt. Commune: ‘tyrannum occidit’; proprium: ‘maritum<a class="footnoteLink" href="#note_LCL126_166_17" id="target_note_LCL126_166_17"><sup>17</sup></a> tyrannum occidit’; ‘mulier occidit’; ‘uxor occidit’.</p>
<p><span class="br"></span><span class="lineNumber">29</span><span class="br"></span>Solebam et excerpere quid mihi cum adversario conveniret, si modo id pro me erat, nec solum premere confessionem sed partiendo multiplicare, ut in illa controversia: ‘Dux qui competitorem patrem in suffragiis vicerat captus est: euntes ad redimendum eum legati obvium habuerunt <span class="br"></span><span class="lineNumber">30</span><span class="br"></span>patrem revertentem ab hostibus. Is legatis dixit: sero itis. Excusserunt illi patrem et aurum in sinu eius invenerunt: ipsi perseverarunt ire quo intenderant, invenerunt ducem cruci fixum, cuius vox fuit: cavete proditorem. Reus est pater.’ Quid convenit? ‘Proditio nobis praedicta est et praedicta a duce’: quaerimus proditorem. ‘Te isse ad hostes fateris et isse clam et ab his incolumem redisse, aurum <span class="br"></span><span class="lineNumber">31</span><span class="br"></span>retulisse et aurum occultum habuisse.’ Nam quod convenit,<a class="footnoteLink" href="#note_LCL126_166_18" id="target_note_LCL126_166_18"><sup>18</sup></a> id nonnumquam potentius fit in propositione:





</p></section><notes><section class="footnotes"><ul><li class="note" id="note_LCL126_166_16"><a class="footnoteCrossrefLink" href="#target_note_LCL126_166_16" title="Click to highlight in text"><sup class="lineRef">16</sup><span class="italic">Spalding</span>: occurrit <span class="italic">A</span></a></li><script type="text/javascript">document.getElementById('note_LCL126_166_16').style.display = "none";</script><li class="note" id="note_LCL126_166_17"><a class="footnoteCrossrefLink" href="#target_note_LCL126_166_17" title="Click to highlight in text"><sup class="lineRef">17</sup><span class="italic">Watt</span> 1988: tamen <span class="italic">A</span>: talem <span class="italic">Gertz</span></a></li><script type="text/javascript">document.getElementById('note_LCL126_166_17').style.display = "none";</script><li class="note" id="note_LCL126_166_18"><a class="footnoteCrossrefLink" href="#target_note_LCL126_166_18" title="Click to highlight in text"><sup class="lineRef">18</sup><span class="italic">Watt</span> 1988: fecit <span class="italic">A (‘did’)</span>: laedit <span class="italic">Crusius (‘does damage’)</span></a></li><script type="text/javascript">document.getElementById('note_LCL126_166_18').style.display = "none";</script></ul></section></notes></section>