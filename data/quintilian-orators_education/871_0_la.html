<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

et expletis pro facultate omnibus quae proposuerint pervenisse se ad ultimum sentient.</p>
<p>Et haec quidem ex arte; illa vero ex studio, ut copiam sermonis optimi quem ad modum praeceptum est comparemus, 〈ut〉<a class="footnoteLink" href="#note_LCL127_376_4" id="target_note_LCL127_376_4"><sup>4</sup></a> multo ac fideli stilo sic formetur oratio ut scriptorum colorem etiam quae subito effusa sint reddant, <span class="br"></span><span class="lineNumber">8</span><span class="br"></span> ut, cum multa scripserimus, etiam multa dicamus. Nam consuetudo [exercitatio]<a class="footnoteLink" href="#note_LCL127_376_5" id="target_note_LCL127_376_5"><sup>5</sup></a> facilitates maxime parit: quae si paulum intermissa fuerit, non velocitas illa modo tardatur, sed ipsum os coit atque concurrit. Quamquam enim opus est naturali quadam mobilitate animi, ut, dum proxima dicimus, struere ulteriora possimus, semperque nostram vocem <span class="br"></span><span class="lineNumber">9</span><span class="br"></span> provisa et formata cogitatio excipiat: vix tamen aut natura aut ratioin tam multiplex officium diducere animum queat ut inventioni, dispositioni, elocutioni, ordini rerum verborumque, tum iis quae dicit, quae subiuncturus est, quae ultra spectanda sunt, adhibita vocis pronuntiationis <span class="br"></span><span class="lineNumber">10</span><span class="br"></span> gestus observatione unus<a class="footnoteLink" href="#note_LCL127_376_6" id="target_note_LCL127_376_6"><sup>6</sup></a> sufficiat. Longe enim praecedat oportet intentio ac prae se res agat, quantumque dicendo consumitur, tantum ex ultimo prorogetur, ut, donec perveniamus ad finem, non minus prospectu procedamus quam gradu, si non intersistentes offensantesque brevia illa atque concisa singultantium modo eiecturi sumus.</p>
<p><span class="br"></span><span class="lineNumber">11</span><span class="br"></span> Est igitur usus quidam inrationalis, quam Graeci ἄλογον τριβήν vocant, qua manus in scribendo decurrit, qua oculi totos simul in lectione versus flexusque eorum et






</p></section><notes><section class="footnotes"><ul><li class="note" id="note_LCL127_376_4"><a class="footnoteCrossrefLink" href="#target_note_LCL127_376_4" title="Click to highlight in text"><sup class="lineRef">4</sup><span class="italic">add. Spalding</span></a></li><script type="text/javascript">document.getElementById('note_LCL127_376_4').style.display = "none";</script><li class="note" id="note_LCL127_376_5"><a class="footnoteCrossrefLink" href="#target_note_LCL127_376_5" title="Click to highlight in text"><sup class="lineRef">5</sup><span class="italic">del. Winterbottom</span></a></li><script type="text/javascript">document.getElementById('note_LCL127_376_5').style.display = "none";</script><li class="note" id="note_LCL127_376_6"><a class="footnoteCrossrefLink" href="#target_note_LCL127_376_6" title="Click to highlight in text"><sup class="lineRef">6</sup><span class="italic">Winterbottom</span>: in una <span class="italic">b</span>: una <span class="italic">t</span>: in luna <span class="italic">B</span></a></li><script type="text/javascript">document.getElementById('note_LCL127_376_6').style.display = "none";</script></ul></section></notes></section>