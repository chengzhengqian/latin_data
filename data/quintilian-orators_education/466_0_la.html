<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
fuit cognomen, acciderit. Huic puer, quem is productum quid fleret interrogabat, a paedagogo se vellicari respondit. Sed nihil illa circa Caepasios Ciceronis fabula efficacius ad pericula epilogorum.</p>
<p><span class="br"></span><span class="lineNumber">42</span><span class="br"></span>Omnia tamen haec tolerabilia iis quibus actionem mutare facile est: at qui a stilo non recedunt aut conticescunt ad hos casus aut frequentissime falsa dicunt. Inde est enim ‘tendit ad genua vestra supplices manus’ et ‘haeret in complexu liberorum miser’ et ‘revocat ecce me’ etiam si nihil <span class="br"></span><span class="lineNumber">43</span><span class="br"></span>horum is de quo dicitur faciat. Ex scholis haec vitia, in quibus omnia libere fingimus et inpune, quia pro facto est quidquid voluimus; non admittit hoc idem veritas, egregieque Cassius dicenti adulescentulo: ‘quid me torvo vultu intueris, Severe?’ ‘non mehercule’ inquit ‘faciebam, sed &lt;si&gt;<a class="footnoteLink" href="#note_LCL126_38_21" id="target_note_LCL126_38_21"><sup>21</sup></a> sic scripsisti, ecce!’ et quam potuit truculentissime eum aspexit.</p>
<p><span class="br"></span><span class="lineNumber">44</span><span class="br"></span>Illud praecipue monendum, ne qui nisi summis ingenii viribus ad movendas lacrimas adgredi audeat; nam ut est longe vehementissimus hic cum invaluit adfectus, ita si nil efficit tepet; quem melius infirmus actor tacitis iudicum <span class="br"></span><span class="lineNumber">45</span><span class="br"></span>cogitationibus reliquisset. Nam et vultus et vox et ipsa illa excitati rei facies ludibrio etiam plerumque sunt hominibus





</p></section><notes><section class="footnotes"><ul><li class="note" id="note_LCL126_38_21"><a class="footnoteCrossrefLink" href="#target_note_LCL126_38_21" title="Click to highlight in text"><sup class="lineRef">21</sup><span class="italic">add. Burman</span></a></li><script type="text/javascript">document.getElementById('note_LCL126_38_21').style.display = "none";</script></ul></section></notes></section>