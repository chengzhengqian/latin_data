<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


quaestio solet: ‘qui servus est si manu mittatur, fit libertinus, <span class="br"></span><span class="lineNumber">61</span><span class="br"></span>non item addictus’, et plura, de quibus alio loco. Illud quoque differens vocant, cum genere in species<a class="footnoteLink" href="#note_LCL125_396_16" id="target_note_LCL125_396_16"><sup>16</sup></a> diducto<a class="footnoteLink" href="#note_LCL125_396_17" id="target_note_LCL125_396_17"><sup>17</sup></a> species ipsa discernitur. Animal genus, mortale species, terrenum vel bipes differens; nondum enim proprium est, sed iam differt a marino vel quadrupede: quod non tam ad argumentum pertinet quam ad diligentem finitionis <span class="br"></span><span class="lineNumber">62</span><span class="br"></span>comprensionem. Cicero genus et speciem, quam eandem formam vocat, a finitione diducit, et iis quae ad aliquid sunt subicit: ut, si is cui argentum omne legatum est petat signatum quoque, utatur genere: at si quis, cum legatum sit ei quae viro mater familias esset, neget deberi ei quae in manum non convenerit, specie, quoniam duae formae sint matrimoniorum.</p>
<span class="br"></span><span class="lineNumber">63</span><span class="br"></span><p>Divisione autem adiuvari finitionem docet, eamque differre a partitione quod haec sit totius in partis, illa generis in formas. Partis incertas esse, ut ‘quibus constet res publica’, formas certas, ut ‘quot sint species rerum publicarum’, quas tris accepimus: <span class="br"></span><span class="lineNumber">64</span><span class="br"></span>quae populi, quae paucorum, quae unius potestate regerentur. Et ille quidem non iis








</p></section><notes><section class="footnotes"><ul><li class="note" id="note_LCL125_396_16"><a class="footnoteCrossrefLink" href="#target_note_LCL125_396_16" title="Click to highlight in text"><sup class="lineRef">16</sup><span class="italic">edd.</span>: speciem <span class="italic">AB</span></a></li><script type="text/javascript">document.getElementById('note_LCL125_396_16').style.display = "none";</script><li class="note" id="note_LCL125_396_17"><a class="footnoteCrossrefLink" href="#target_note_LCL125_396_17" title="Click to highlight in text"><sup class="lineRef">17</sup><span class="italic">edd.</span>: diductos <span class="italic">A</span>: deducto <span class="italic">B</span></a></li><script type="text/javascript">document.getElementById('note_LCL125_396_17').style.display = "none";</script></ul></section></notes></section>