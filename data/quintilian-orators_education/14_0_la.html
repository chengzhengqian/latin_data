<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>summo eius aetatis philosopho voluisset, aut ille suscepisset hoc officium, si non studiorum initia et a perfectissimo quoque optime tractari et pertinere ad summam credidissent?<a class="footnoteLink" href="#note_LCL124_76_5" id="target_note_LCL124_76_5"><sup>5</sup></a> <span class="br"></span><span class="lineNumber">24</span><span class="br"></span>Fingamus igitur Alexandrum dari nobis, impositum gremio dignum tanta cura infantem (quamquam suus cuique dignus est): pudeatne me in ipsis statim elementis etiam brevia docendi monstrare compendia?</p>
<p>Neque enim mihi illud saltem placet, quod fieri in plurimis video, ut litterarum nomina et contextum prius quam <span class="br"></span><span class="lineNumber">25</span><span class="br"></span>formas parvoli discant. Obstat hoc agnitioni earum, non intendentibus mox animum ad ipsos ductus dum antecedentem memoriam secuntur. Quae causa est praecipientibus ut, etiam cum satis adfixisse eas pueris recto illo quo primum scribi solent contextu videntur, retro agant rursus et varia permutatione turbent, donec litteras qui instituuntur facie norint, non ordine: quapropter optime sicut hominum pariter et habitus et nomina edocebuntur.</p>
<span class="br"></span><span class="lineNumber">26</span><span class="br"></span><p>Sed quod in litteris obest in syllabis non nocebit. Non excludo autem (id quod est notum) irritandae ad discendum infantiae gratia eburneas etiam litterarum formas in lusum offerre, vel si quid aliud quo magis illa aetas gaudeat inveniri potest quod tractare intueri nominare iucundum sit.</p>
<span class="br"></span><span class="lineNumber">27</span><span class="br"></span><p>Cum vero iam ductus sequi coeperit, non inutile erit eos tabellae quam optime insculpi, ut per illos velut sulcos</p>
</section><notes><section class="footnotes"><ul><li class="note" id="note_LCL124_76_5"><a class="footnoteCrossrefLink" href="#target_note_LCL124_76_5" title="Click to highlight in text"><sup class="lineRef">5</sup><span class="italic">Anon. in Spalding</span>: credidisset <span class="italic">AB</span></a></li><script type="text/javascript">document.getElementById('note_LCL124_76_5').style.display = "none";</script></ul></section></notes></section>