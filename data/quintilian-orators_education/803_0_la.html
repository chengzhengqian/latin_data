<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

enervem, qualis apud multos, et cotidie magis, lascivissimis syntonorum modis saltat. Ac ne tam bona quidem ulla erit ut debeat esse continua et in eosdem semper pedes <span class="br"></span><span class="lineNumber">143</span><span class="br"></span> ire. Nam et versificandi genus est unam legem omnibus sermonibus dare, et id cum manifestae adfectationis est, cuius rei maxime cavenda suspicio est, tum etiam taedium ex similitudine ac satietatem creat, quoque est dulcius 〈eo〉<a class="footnoteLink" href="#note_LCL127_240_89" id="target_note_LCL127_240_89"><sup>89</sup></a> magis 〈fastiditur,〉 perditque<a class="footnoteLink" href="#note_LCL127_240_90" id="target_note_LCL127_240_90"><sup>90</sup></a> et fidem et adfectus motusque omnis qui est in hac cura deprensus, nec potest ei credere aut propter eum dolere et irasci iudex cui putat <span class="br"></span><span class="lineNumber">144</span><span class="br"></span> hoc vacare. Ideoque interim quaedam quasi solvenda de industria sunt, et quidem illa maximi laboris, ne laborata videantur.</p>
<p>Sed neque longioribus quam oportet hyperbatis compositioni serviamus, ne quae eius rei gratia fecerimus propter eam fecisse videamur, et certe nullum aptum atque <span class="br"></span><span class="lineNumber">145</span><span class="br"></span> idoneum verbum permutemus gratia levitatis. Neque enim ullum erit tam difficile quod non commode inseri possit, nisi quod in evitandis eius modi verbis non decorem compositionis quaerimus, sed facilitatem.</p>
<p>Non tamen mirabor Latinos magis indulsisse compositioni quam Atticos, quo minus in verbis habeant venustatis<a class="footnoteLink" href="#note_LCL127_240_91" id="target_note_LCL127_240_91"><sup>91</sup></a> <span class="br"></span><span class="lineNumber">146</span><span class="br"></span> et gratiae, nec vitium duxerim si Cicero a Demosthene paulum in hac parte descivit. Sed quae sit differentia





</p></section><notes><section class="footnotes"><ul><li class="note" id="note_LCL127_240_89"><a class="footnoteCrossrefLink" href="#target_note_LCL127_240_89" title="Click to highlight in text"><sup class="lineRef">89</sup><span class="italic">add. D.A.R.</span></a></li><script type="text/javascript">document.getElementById('note_LCL127_240_89').style.display = "none";</script><li class="note" id="note_LCL127_240_90"><a class="footnoteCrossrefLink" href="#target_note_LCL127_240_90" title="Click to highlight in text"><sup class="lineRef">90</sup>magis 〈fastiditur,〉 perditque <span class="italic">D.A.R.</span>: magis perdit atque <span class="italic">G</span></a></li><script type="text/javascript">document.getElementById('note_LCL127_240_90').style.display = "none";</script><li class="note" id="note_LCL127_240_91"><a class="footnoteCrossrefLink" href="#target_note_LCL127_240_91" title="Click to highlight in text"><sup class="lineRef">91</sup><span class="italic">Ammon</span>: veritatis <span class="italic">G (‘sincerity’?)</span></a></li><script type="text/javascript">document.getElementById('note_LCL127_240_91').style.display = "none";</script></ul></section></notes></section>