<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

longinqua similitudine ductae, ut ‘capitis nives’ et</p>
<blockquote><p>
<span class="line">Iuppiter hibernas cana nive conspuit Alpes.</span><span class="linebreak"></span>
</p></blockquote>
<p class="noindent">In illo vero plurimum erroris, quod ea quae poetis, qui et omnia ad voluptatem referunt et plurima vertere etiam ipsa metri necessitate coguntur, permissa sunt convenire <span class="br"></span><span class="lineNumber">18</span><span class="br"></span>quidam etiam prorsae putant. At ego in agendo nec ‘pastorem populi’ auctore Homero dixerim nec volucres per aëra ‘nare’,<a class="footnoteLink" href="#note_LCL126_434_6" id="target_note_LCL126_434_6"><sup>6</sup></a> licet hoc Vergilius in apibus ac Daedalo speciosissime sit usus. Metaphora enim aut vacantem locum occu-pare debet aut, si in alienum venit, plus valere eo quod expellit.</p>
<p><span class="br"></span><span class="lineNumber">19</span><span class="br"></span>Quod [aliquando]<a class="footnoteLink" href="#note_LCL126_434_7" id="target_note_LCL126_434_7"><sup>7</sup></a> paene iam magis de synecdoche dicam. Nam tralatio permovendis animis plerumque et signandis rebus ac sub oculos subiciendis reperta est: haec variare sermonem potest, ut ex uno plura<a class="footnoteLink" href="#note_LCL126_434_8" id="target_note_LCL126_434_8"><sup>8</sup></a> intellegamus, parte totum, specie genus, praecedentibus sequentia, vel <span class="br"></span><span class="lineNumber">20</span><span class="br"></span>omnia haec contra. Liberior poetis quam oratoribus, nam prorsa, ut ‘mucronem’ pro gladio et ‘tectum’ pro domo recipiet, ita non ‘puppem’ pro navi nec ‘abietem’ pro tabellis, et rursus, ut pro gladio ‘ferrum’, ita non pro equo ‘quadrupedem’.









</p></section><notes><section class="footnotes"><ul><li class="note" id="note_LCL126_434_6"><a class="footnoteCrossrefLink" href="#target_note_LCL126_434_6" title="Click to highlight in text"><sup class="lineRef">6</sup>per aera nare <span class="italic">Halm, after Burman</span>: sperae sanare <span class="italic">G</span>: pennis remigare <span class="italic">a</span></a></li><script type="text/javascript">document.getElementById('note_LCL126_434_6').style.display = "none";</script><li class="note" id="note_LCL126_434_7"><a class="footnoteCrossrefLink" href="#target_note_LCL126_434_7" title="Click to highlight in text"><sup class="lineRef">7</sup><span class="italic">del. Bonnell</span>: aliquanto <span class="italic">Regius</span></a></li><script type="text/javascript">document.getElementById('note_LCL126_434_7').style.display = "none";</script><li class="note" id="note_LCL126_434_8"><a class="footnoteCrossrefLink" href="#target_note_LCL126_434_8" title="Click to highlight in text"><sup class="lineRef">8</sup><span class="italic">D.A.R., cf. Ad Herennium</span> 4.45: plures <span class="italic">AB (‘many persons’)</span></a></li><script type="text/javascript">document.getElementById('note_LCL126_434_8').style.display = "none";</script></ul></section></notes></section>