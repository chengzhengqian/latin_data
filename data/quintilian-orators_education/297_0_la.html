<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


testamento’. Diversae partis expositio est cur ea non <span class="br"></span><span class="lineNumber">7</span><span class="br"></span>debeantur. Et satis est actori et magis expedit sic indicare: ‘dico ab Horatio sororem suam interfectam’. Namque et &lt;ex&gt;<a class="footnoteLink" href="#note_LCL125_222_2" id="target_note_LCL125_222_2"><sup>2</sup></a> propositione iudex crimen omne cognoscit, et ordo <span class="br"></span><span class="lineNumber">8</span><span class="br"></span>et causa facti pro adversario magis est. Reus contra tunc narrationem subtrahet cum id quod obicitur neque negari neque excusari poterit, sed in sola iuris quaestione consistet; ut in eo qui, cum pecuniam privatam ex aede sacra surripuerit, sacrilegii reus est confessio verecundior est quam expositio: ‘non negamus pecuniam de templo esse sublatam, calumniatur tamen accusator actione sacrilegii, cum privata fuerit, non sacra: vos autem de hoc cognoscitis, an sacrilegium sit admissum.’</p>
<span class="br"></span><span class="lineNumber">9</span><span class="br"></span><p>Sed ut has aliquando non narrandi causas puto, sic ab illis dissentio qui non existimant esse narrationem cum reus quod obicitur tantum negat: in qua est opinione Cornelius Celsus, qui condicionis huius esse arbitratur plerasque <span class="br"></span><span class="lineNumber">10</span><span class="br"></span>caedis causas et omnis ambitus ac repetundarum. Non enim putat esse narrationem nisi quae summam criminis de quo iudicium est contineat, deinde fatetur ipse pro Rabirio Postumo narrasse Ciceronem: atqui ille et negavit pervenisse ad Rabirium pecuniam, qua de re erat quaestio constituta, et in hac narratione nihil de crimine exposuit. <span class="br"></span><span class="lineNumber">11</span><span class="br"></span>Ego autem magnos alioqui secutus auctores duas esse in iudiciis narrationum species existimo, alteram &lt;in&gt;<a class="footnoteLink" href="#note_LCL125_222_3" id="target_note_LCL125_222_3"><sup>3</sup></a> ipsius causae, alteram in rerum ad causam pertinentium expositione.







</p></section><notes><section class="footnotes"><ul><li class="note" id="note_LCL125_222_2"><a class="footnoteCrossrefLink" href="#target_note_LCL125_222_2" title="Click to highlight in text"><sup class="lineRef">2</sup><span class="italic">add. Halm</span></a></li><script type="text/javascript">document.getElementById('note_LCL125_222_2').style.display = "none";</script><li class="note" id="note_LCL125_222_3"><a class="footnoteCrossrefLink" href="#target_note_LCL125_222_3" title="Click to highlight in text"><sup class="lineRef">3</sup><span class="italic">add. Halm</span></a></li><script type="text/javascript">document.getElementById('note_LCL125_222_3').style.display = "none";</script></ul></section></notes></section>