<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

vel tribus eodem ordine singulis continua reddatur, quale apud Brutum de dictatura Cn. Pompei: ‘praestat enim nemini imperare quam alicui servire: sine illo enim vivere honeste licet, cum hoc vivendi nulla condicio est.’ <span class="br"></span><span class="lineNumber">96</span><span class="br"></span> Sed et uni rei multiplex ratio subiungitur, ut apud Vergilium:</p>
<blockquote><p>
<span class="line">sive inde occultas vires et pabula terrae</span><span class="linebreak"></span>
<span class="line">pinguia concipiunt, sive illis omne per ignem</span><span class="linebreak"></span>
<span class="line">excoquitur vitium,</span><span class="linebreak"></span>
</p></blockquote>
<p class="noindent">et totus locus,</p>
<blockquote><p>
<span class="line">seu pluris calor ille vias . . . seu durat magis.</span><span class="linebreak"></span>
</p></blockquote>
<p><span class="br"></span><span class="lineNumber">97</span><span class="br"></span> Relationem quid accipi velit non liquet mihi: nam si ἀντανάκλασιν<a class="footnoteLink" href="#note_LCL127_158_56" id="target_note_LCL127_158_56"><sup>56</sup></a> aut ἐπάνοδον aut ἀντιμεταβολήν dicit, de omnibus his locuti sumus. Sed quidquid est, nec hoc nec superiora in Oratore repetit. Sola est in eo libro posita inter figuras verborum exclamatio quam sententiae potius puto (adfectus enim est); de<a class="footnoteLink" href="#note_LCL127_158_57" id="target_note_LCL127_158_57"><sup>57</sup></a> ceteris omnibus consentio.</p>
<p><span class="br"></span><span class="lineNumber">98</span><span class="br"></span> Adicit his Caecilius περίφρασιν, de qua dixi, Cornificius interrogationem ratiocinationem subiectionem transitionem occultationem, praeterea sententiam membrum articulos interpretationem conclusionem. Quorum priora alterius generis sunt schemata, sequentia schemata omnino non sunt.</p>
</section><notes><section class="footnotes"><ul><li class="note" id="note_LCL127_158_56"><a class="footnoteCrossrefLink" href="#target_note_LCL127_158_56" title="Click to highlight in text"><sup class="lineRef">56</sup><span class="italic">Winterbottom</span>: ANANKACIN <span class="italic">A</span>: ἀνάκλασιν <span class="italic">Spalding (cf.</span> 9.3.68)</a></li><script type="text/javascript">document.getElementById('note_LCL127_158_56').style.display = "none";</script><li class="note" id="note_LCL127_158_57"><a class="footnoteCrossrefLink" href="#target_note_LCL127_158_57" title="Click to highlight in text"><sup class="lineRef">57</sup><span class="italic">Halm</span>: et <span class="italic">A</span></a></li><script type="text/javascript">document.getElementById('note_LCL127_158_57').style.display = "none";</script></ul></section></notes></section>