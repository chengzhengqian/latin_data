<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>alia dicimus, quae dicturi sumus intuenda sunt: ita cum semper cogitatio ultra eat, id quod est longius quaerit, quidquid autem repperit quodam modo apud memoriam deponit, quod illa quasi media quaedam manus acceptum ab inventione tradit elocutioni.</p>
<span class="br"></span><span class="lineNumber">4</span><span class="br"></span><p>Non arbitror autem mihi in hoc inmorandum, quid sit quod memoriam faciat, quamquam plerique inprimi quaedam vestigia animo, velut in ceris anulorum signa serventur, existimant. Neque ero tam credulus ut †quam abitu tardiorem firmioremque memoriam fieri et actem quoque
<span class="br"></span><span class="lineNumber">5</span><span class="br"></span>ad animum pertire.†<a class="footnoteLink" href="#note_LCL494_60_1" id="target_note_LCL494_60_1"><sup>1</sup></a> Magis admirari naturam subit, tot res vetustas tanto ex intervallo repetitas reddere se et offerre, nec tantum requirentibus sed sponte interim, nec
<span class="br"></span><span class="lineNumber">6</span><span class="br"></span>vigilantibus sed etiam quiete compositis: eo magis quod illa quoque animalia quae carere intellectu videntur meminerunt et agnoscunt et quamlibet longo itinere deducta ad adsuetas sibi sedes revertuntur. Quid? non haec varietas mira est, excidere proxima, vetera inhaerere, hesternorum
<span class="br"></span><span class="lineNumber">7</span><span class="br"></span>inmemores acta pueritiae recordari? Quid quod quaedam requisita se occultant et eadem forte succurrunt, nec manet semper memoria, sed aliquando etiam redit? Nesciretur tamen quanta vis esset eius, quanta divinitas</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_60_1"><a class="footnoteCrossrefLink" href="#target_note_LCL494_60_1" title="Click to highlight in text"><sup class="lineRef">1</sup><span class="italic">No convincing reconstruction is available. See note on page</span> 342</a></li><script type="text/javascript">document.getElementById('note_LCL494_60_1').style.display = "none";</script></ul></section></notes></section>