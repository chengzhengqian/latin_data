<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
haec differentia et apud plurimos ac prudentissimos durat.</p>
<p>Et de hoc quidem genere dispositionis, etiam si non <span class="br"></span><span class="lineNumber">5</span><span class="br"></span>omnia, tradi tamen aliqua potuerunt. Sunt alia quae nisi proposita de qua dicendum est materia viam docendi non praebeant. Non enim causa &lt;tantum&gt;<a class="footnoteLink" href="#note_LCL126_290_4" id="target_note_LCL126_290_4"><sup>4</sup></a> universa in quaestiones ac locos diducenda est, sed hae ipsae partes habent rursus ordinem suum. Nam et in prohoemio primum est aliquid et secundum ac deinceps, et quaestio omnis ac locus habet suam dispositionem, ut thesis etiam simplices. <span class="br"></span><span class="lineNumber">6</span><span class="br"></span>Nisi forte satis erit dividendi peritus qui controversiam in haec diduxerit, an omne praemium viro forti dandum sit, an ex privato, an nuptiae, an eius quae nupta sit, an hae: deinde, cum fuerit de prima quaestione dicendum, passim et ut quidque in mentem veniet miscuerit, non primum in ea scierit esse tractandum verbis legis standum sit an voluntate, <span class="br"></span><span class="lineNumber">7</span><span class="br"></span>huius ipsius particulae aliquod initium fecerit, deinde proxima subnectens struxerit orationem, ut pars hominis est manus, eius digiti, illorum quoque articuli. Hoc est quod scriptor demonstrare non possit nisi certa <span class="br"></span><span class="lineNumber">8</span><span class="br"></span>definitaque materia. Sed quid una faciet aut altera, quin




</p></section><notes><section class="footnotes"><ul><li class="note" id="note_LCL126_290_4"><a class="footnoteCrossrefLink" href="#target_note_LCL126_290_4" title="Click to highlight in text"><sup class="lineRef">4</sup><span class="italic">add. Halm</span></a></li><script type="text/javascript">document.getElementById('note_LCL126_290_4').style.display = "none";</script></ul></section></notes></section>