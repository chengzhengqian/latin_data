<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

ea sibi iudex de quibus cognoscit narrari credit, non exprimi et oculis mentis ostendi.</p>
<p><span class="br"></span><span class="lineNumber">63</span><span class="br"></span>Sed quoniam pluribus modis accipi solet, non equidem in omnis eam particulas secabo, quarum ambitiose a quibusdam numerus augetur, sed maxime necessarias attingam.</p>
<p>Est igitur unum genus, quo tota rerum imago quodam modo verbis depingitur:</p>
<blockquote><p>
<span class="line">constitit in digitos extemplo arrectus uterque</span><span class="linebreak"></span>
</p></blockquote>
<p class="noindent">et cetera, quae nobis illam pugilum congredientium faciem ita ostendunt ut non clarior futura fuerit spectantibus. <span class="br"></span><span class="lineNumber">64</span><span class="br"></span>Plurimum in hoc genere sicut ceteris eminet Cicero: an quisquam tam procul a concipiendis imaginibus rerum abest ut non, cum illa in Verrem legit: ‘stetit soleatus praetor populi Romani cum pallio purpureo tunicaque talari muliercula nixus in litore’, non solum ipsos intueri videatur et locum et habitum, sed quaedam etiam ex iis quae <span class="br"></span><span class="lineNumber">65</span><span class="br"></span>dicta non sunt sibi ipse adstruat? Ego certe mihi cernere videor et vultum et oculos et deformes utriusque blanditias et eorum qui aderant tacitam aversationem ac timidam verecundiam.</p>
<p><span class="br"></span><span class="lineNumber">66</span><span class="br"></span>Interim ex pluribus efficitur illa quam conamur exprimere facies, ut est apud eundem (namque ad omnium ornandi virtutum exemplum vel unus sufficit) in descriptione convivii luxuriosi: ‘Videbar videre alios intrantis,




</p></section><notes></notes></section>