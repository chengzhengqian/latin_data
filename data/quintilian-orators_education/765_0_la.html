<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

prohoemiis praeparare, docere expositione, argumentis probare, adfectibus commovere scierunt. Ergo his omnibus, non sola compositione caruerunt: quorum si fieri nihil melius licebat, ne domibus quidem casas aut vestibus pellium tegmina aut urbibus montes ac silvas mutari oportuit. <span class="br"></span><span class="lineNumber">5</span><span class="br"></span> Quae porro ars statim fuit? Quid non cultu mitescit? Cur vites coercemus manu? Cur eas fodimus? Rubos arvis excidimus: terra et hos generat. Mansuefacimus animalia: indomita nascuntur. Verum id est maxime naturale quod fieri natura optime patitur.</p>
<p><span class="br"></span><span class="lineNumber">6</span><span class="br"></span> Fortius vero qui incompositum potest esse quam vinctum et bene conlocatum? Neque, si pravi pedes vim detrahunt rebus, ut sotadeorum et galliamborum et quorundam in oratione simili paene licentia lascivientium, 〈id vitium〉<a class="footnoteLink" href="#note_LCL127_164_2" id="target_note_LCL127_164_2"><sup>2</sup></a> <span class="br"></span><span class="lineNumber">7</span><span class="br"></span> compositionis est iudicandum. Ceterum quanto vehementior fluminum cursus est prono alveo ac nullas moras obiciente quam inter obstantia saxa fractis aquis ac reluctantibus, tanto quae conexa est et totis viribus fluit fragosa atque interrupta melior oratio. Cur ergo vires ipsa specie solvi putent, quando res nec ulla sine arte satis valeat et <span class="br"></span><span class="lineNumber">8</span><span class="br"></span> comitetur semper artem decor? An non eam quae missa optime est hastam speciosissime contortam ferri videmus,




</p></section><notes><section class="footnotes"><ul><li class="note" id="note_LCL127_164_2"><a class="footnoteCrossrefLink" href="#target_note_LCL127_164_2" title="Click to highlight in text"><sup class="lineRef">2</sup><span class="italic">add. Winterbottom after Halm and Kuehnert</span></a></li><script type="text/javascript">document.getElementById('note_LCL127_164_2').style.display = "none";</script></ul></section></notes></section>