<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">68</span><span class="br"></span><p>ac fluminum proprii deprehenduntur. Eademque musicis ratioest, qui cum in cithara quinque constituerunt sonos, plurima deinde varietate complent spatia illa nervorum, atque his quos interposuerant inserunt alios, ut pauci illi transitus multos gradus habeant.</p>
<span class="br"></span><span class="lineNumber">69</span><span class="br"></span><p>Plures igitur etiam eloquentiae facies, sed stultissimum quaerere ad quam se recturus sit orator, cum omnis species, quae modo recta est, habeat usum, atque id ipsum non sit oratoris quod vulgo genus dicendi vocant: utetur enim, ut res exiget, omnibus, nec pro causa modo sed pro
<span class="br"></span><span class="lineNumber">70</span><span class="br"></span>partibus causae. Nam ut non eodem modo pro reo capitis et in certamine hereditatis et de interdictis ac sponsionibus et de certa credita dicet, sententiarum quoque in senatu et contionum et privatorum consiliorum servabit discrimina, multa ex differentia personarum locorum temporumque mutabit: ita in eadem oratione 〈aliter concitabit〉,<a class="footnoteLink" href="#note_LCL494_318_32" id="target_note_LCL494_318_32"><sup>32</sup></a> aliter conciliabit, non ex isdem haustibus iram et misericordiam petet, alias ad docendum, alias ad movendum
<span class="br"></span><span class="lineNumber">71</span><span class="br"></span>adhibebit artis. Non unus color prohoemii narrationis</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_318_32"><a class="footnoteCrossrefLink" href="#target_note_LCL494_318_32" title="Click to highlight in text"><sup class="lineRef">32</sup><span class="italic">suppl. Halm</span></a></li><script type="text/javascript">document.getElementById('note_LCL494_318_32').style.display = "none";</script></ul></section></notes></section>