<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

dictus est caecus ‘secundum viam<a class="footnoteLink" href="#note_LCL126_338_8" id="target_note_LCL126_338_8"><sup>8</sup></a> stare’, et qui suos artus morsu lacerasse fingitur in scholis ‘supra se cubasse’. <span class="br"></span><span class="lineNumber">21</span><span class="br"></span>Ingeniosa haec et fortia et ex ancipiti diserta creduntur, pervasitque iam multos ista persuasio, ut id demum eleganter atque exquisite dictum putent quod interpretandum sit. Sed auditoribus etiam nonnullis grata sunt haec, quae cum intellexerunt acumine suo delectantur, et gaudent non quasi audierint sed quasi invenerint.</p>
<p><span class="br"></span><span class="lineNumber">22</span><span class="br"></span>Nobis prima sit virtus perspicuitas, propria verba, rectus ordo, non in longum dilata conclusio, nihil neque desit neque superfluat: ita sermo et doctis probabilis et planus imperitis erit. Haec eloquendi observatio: nam rerum perspicuitas quo modo praestanda sit diximus in praeceptis <span class="br"></span><span class="lineNumber">23</span><span class="br"></span>narrationis. Similis autem ratio est in omnibus. Nam si neque pauciora quam oportet neque plura neque inordinata aut indistincta dixerimus, erunt dilucida et neglegenter quoque audientibus aperta: quod et ipsum in consilio est habendum, non semper tam esse acrem iudicis intentionem ut obscuritatem apud se ipse discutiat et tenebris orationis inferat quoddam intellegentiae suae lumen, sed multis eum frequenter cogitationibus avocari, nisi tam clara fuerint quae dicemus ut in animum eius oratio, ut sol in




</p></section><notes><section class="footnotes"><ul><li class="note" id="note_LCL126_338_8"><a class="footnoteCrossrefLink" href="#target_note_LCL126_338_8" title="Click to highlight in text"><sup class="lineRef">8</sup>vitam <span class="italic">G</span>: vitem <span class="italic">Watt</span> 1988 <span class="italic">(‘staff, stick’)</span></a></li><script type="text/javascript">document.getElementById('note_LCL126_338_8').style.display = "none";</script></ul></section></notes></section>