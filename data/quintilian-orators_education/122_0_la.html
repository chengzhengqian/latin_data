<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

(ut ‘rusticane vita an urbana potior’, ‘iuris periti an militaris viri laus maior’) mire sunt ad exercitationem dicendi speciosae atque uberes, quae vel ad suadendi officium vel etiam ad iudiciorum disceptationem iuvant plurimum: nam posterior ex praedictis locus in causa Murenae copiosissime <span class="br"></span><span class="lineNumber">25</span><span class="br"></span>a Cicerone tractatur. Sunt et illae paene totae ad deliberativum pertinentes genus: ‘ducendane uxor’, ‘petendine sint magistratus’; namque et hae personis modo adiectis suasoriae erunt.</p>
<span class="br"></span><span class="lineNumber">26</span><span class="br"></span><p>Solebant praeceptores mei neque inutili et nobis etiam iucundo genere exercitationis praeparare nos coniecturalibus causis cum quaerere atque exequi iuberent ‘cur armata apud Lacedaemonios Venus’ et ‘quid ita crederetur Cupido puer atque volucer et sagittis ac face armatus’ et similia, in quibus scrutabamur voluntatem, cuius in controversiis frequens quaestio est: quod genus chriae videri potest.</p>
<span class="br"></span><span class="lineNumber">27</span><span class="br"></span><p>Nam locos quidem, quales sunt de testibus ‘semperne his credendum’ et de argumentis ‘an habenda etiam parvis fides’, adeo manifestum est ad forensis actiones pertinere ut quidam neque ignobiles in officiis civilibus scriptos eos memoriaeque diligentissime mandatos in promptu habuerint, ut, quotiens esset occasio, extemporales eorum <span class="br"></span><span class="lineNumber">28</span><span class="br"></span>dictiones his velut emblematis exornarentur: quo quidem




</p></section><notes></notes></section>