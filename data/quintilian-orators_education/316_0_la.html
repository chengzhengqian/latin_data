<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">82</span><span class="br"></span><p>At enim quaedam argumenta turba valent, diducta leviora sunt. Id quidem non eo pertinet ut quaeratur an narrandum, sed quo modo narrandum sit. Nam et congerere plura in expositione quid prohibet, si id utile est causae, et promittere, sed et dividere narrationem et probationes subiungere partibus atque ita transire ad sequentia?</p>
<span class="br"></span><span class="lineNumber">83</span><span class="br"></span><p>Namque ne iis quidem accedo qui semper eo putant ordine quo quid actum sit esse narrandum, sed eo malo narrare quo expedit. Quod fieri plurimis figuris licet. Nam et aliquando nobis excidisse simulamus cum quid utiliore loco reducimus, et interim nos relicturos<a class="footnoteLink" href="#note_LCL125_260_11" id="target_note_LCL125_260_11"><sup>11</sup></a> rerum<a class="footnoteLink" href="#note_LCL125_260_12" id="target_note_LCL125_260_12"><sup>12</sup></a> ordinem <span class="br"></span><span class="lineNumber">84</span><span class="br"></span>testamur quia sic futura sit causa lucidior: interim re exposita subiungimus causas quae antecesserunt. Neque enim est una lex defensionis certumque praescriptum: pro re, pro tempore intuenda quae prosint, atque ut erit vulnus, ita vel curandum protinus vel, si curatio differri potest, interim deligandum.</p>
<span class="br"></span><span class="lineNumber">85</span><span class="br"></span><p>Nec saepius narrare duxerim nefas, quod Cicero pro Cluentio fecit, estque non concessum modo sed aliquando etiam necessarium, ut in causis repetundarum omnibusque quae simplices non sunt. Amentis est enim superstitione




</p></section><notes><section class="footnotes"><ul><li class="note" id="note_LCL125_260_11"><a class="footnoteCrossrefLink" href="#target_note_LCL125_260_11" title="Click to highlight in text"><sup class="lineRef">11</sup><span class="italic">Zumpt</span>: reddituros <span class="italic">A</span>: reducturos <span class="italic">B</span></a></li><script type="text/javascript">document.getElementById('note_LCL125_260_11').style.display = "none";</script><li class="note" id="note_LCL125_260_12"><a class="footnoteCrossrefLink" href="#target_note_LCL125_260_12" title="Click to highlight in text"><sup class="lineRef">12</sup><span class="italic">Vassis</span>: relicum <span class="italic">AB</span></a></li><script type="text/javascript">document.getElementById('note_LCL125_260_12').style.display = "none";</script></ul></section></notes></section>