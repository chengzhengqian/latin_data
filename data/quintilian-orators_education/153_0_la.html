<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

quidem Galbam miseratione sola, qua non suos modo liberos parvolos in contione produxerat, sed Galli etiam Sulpici filium suis ipse manibus circumtulerat, elapsum esse cum aliorum monumentis, tum Catonis oratione testatum <span class="br"></span><span class="lineNumber">9</span><span class="br"></span>est. Et Phrynen non Hyperidis actione quamquam admirabili, sed conspectu corporis, quod illa speciosissimum alioqui diducta nudaverat tunica, putant periculo liberatam.</p>
<p>Quae si omnia persuadent, non est hic de quo locuti</p>
<span class="br"></span><span class="lineNumber">10</span><span class="br"></span><p class="noindent">sumus idoneus finis. Ideoque diligentiores sunt visi sibi qui, cum de rhetorice idem sentirent, existimarunt eam vim dicendo persuadendi. Quem finem Gorgias in eodem de quo supra diximus libro velut coactus a Socrate facit; a quo non dissentit Theodectes, sive ipsius id opus est quod de rhetorice nomine eius inscribitur, sive, ut creditum est, Aristotelis: in quo est finem esse rhetorices: ‘ducere homines dicendo in id quod actor<a class="footnoteLink" href="#note_LCL124_354_1" id="target_note_LCL124_354_1"><sup>1</sup></a> velit’.</p>
<span class="br"></span><span class="lineNumber">11</span><span class="br"></span><p>Sed ne hoc quidem satis est comprehensum: persuadent enim dicendo vel ducunt in id quod volunt alii quoque, ut meretrices adulatores corruptores. At contra non persuadet semper orator, ut interim non sit proprius hic finis eius, interim sit communis cum iis qui ab oratore <span class="br"></span><span class="lineNumber">12</span><span class="br"></span>procul absunt. Atqui non multum ab hoc fine abest Apollodorus





</p></section><notes><section class="footnotes"><ul><li class="note" id="note_LCL124_354_1"><a class="footnoteCrossrefLink" href="#target_note_LCL124_354_1" title="Click to highlight in text"><sup class="lineRef">1</sup>auctor <span class="italic">B</span>: <span class="italic">del. Winterbottom</span></a></li><script type="text/javascript">document.getElementById('note_LCL124_354_1').style.display = "none";</script></ul></section></notes></section>