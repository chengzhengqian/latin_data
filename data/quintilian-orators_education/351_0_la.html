<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


innocentissimo possit accidere fraude inimicorum falsa vulgantium. Exempla utrimque non deerunt.</p>
<h3>4</h3>
<span class="br"></span><span class="lineNumber">1</span><span class="br"></span><p>Sicut in tormentis quoque, qui est locus frequentissimus, cum pars altera quaestionem vera fatendi necessitatem vocet, altera saepe etiam causam falsa dicendi, quod aliis patientia facile mendacium faciat, aliis infirmitas necessarium. Quid attinet de his plura? Plenae sunt orationes veterum <span class="br"></span><span class="lineNumber">2</span><span class="br"></span>ac novorum. Quaedam tamen in hac parte erunt propria cuiusque litis. Nam sive de habenda quaestione agetur, plurimum intererit quis et quem postulet aut offerat et in quem et ex qua causa: sive iam erit habita, quis ei praefuerit, quis et quo modo sit tortus, an credibilia dixerit, an inter se constantia, perseveraverit in eo quod coeperat an aliquid dolore mutarit, prima parte quaestionis an procedente cruciatu. Quae utrimque tam infinita sunt quam ipsa rerum varietas.</p>
<h3>5</h3>
<span class="br"></span><span class="lineNumber">1</span><span class="br"></span><p>Contra tabulas quoque saepe dicendum est, cum eas non solum refelli sed etiam accusari sciamus usitatum esse.


</p></section><notes></notes></section>