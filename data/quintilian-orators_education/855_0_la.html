<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

nec indocti nec rustici diu quaerunt unde incipiant: quo pudendum est magis si difficultatem facit doctrina. Non ergo semper putemus optimum esse quod latet: inmutescamus alioqui, si nihil dicendum videatur nisi quod non invenimus.</p>
<p><span class="br"></span><span class="lineNumber">17</span><span class="br"></span> Diversum est huic eorum vitium qui primo decurrere per materiam stilo quam velocissimo volunt, et sequentes calorem atque impetum ex tempore scribunt: hanc silvam vocant. Repetunt deinde et componunt quae effuderant: sed verba emendantur et numeri, manet in rebus temere <span class="br"></span><span class="lineNumber">18</span><span class="br"></span> congestis quae fuit levitas. Protinus ergo adhibere curam rectius erit, atque ab initio sic opus ducere ut caelandum, non ex integro fabricandum sit. Aliquando tamen adfectus sequemur, in quibus fere plus calor quam diligentia valet.</p>
<p>Satis apparet ex eo quod hanc scribentium neglegentiam <span class="br"></span><span class="lineNumber">19</span><span class="br"></span> damno quid de illis dictandi deliciis sentiam. Nam in stilo quidem quamlibet properato dat aliquam cogitationi moram non consequens celeritatem eius manus: ille cui dictamus urget, atque interim pudet etiam dubitare aut resistere aut mutare quasi conscium infirmitatis nostrae <span class="br"></span><span class="lineNumber">20</span><span class="br"></span> timentis. Quo fit ut non rudia tantum et fortuita, sed inpropria interim, dum sola est conectendi sermonis cupiditas, effluant, quae nec scribentium curam nec dicentium impetum consequantur. At idem ille qui excipit si tardior in scribendo aut incertior in intellegendo<a class="footnoteLink" href="#note_LCL127_344_5" id="target_note_LCL127_344_5"><sup>5</sup></a> velut offensator



</p></section><notes><section class="footnotes"><ul><li class="note" id="note_LCL127_344_5"><a class="footnoteCrossrefLink" href="#target_note_LCL127_344_5" title="Click to highlight in text"><sup class="lineRef">5</sup><span class="italic">H.J</span>. <span class="italic">Mueller</span>: legendo <span class="italic">B</span>: (et) diligendo <span class="italic">b</span></a></li><script type="text/javascript">document.getElementById('note_LCL127_344_5').style.display = "none";</script></ul></section></notes></section>