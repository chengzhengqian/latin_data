<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>argumentorum egressionis perorationis servabitur. Dicet idem graviter severe acriter vehementer concitate copiose amare, idem comiter remisse subtiliter blande leniter [dulciter]<a class="footnoteLink" href="#note_LCL494_320_33" id="target_note_LCL494_320_33"><sup>33</sup></a> breviter urbane, non ubique similis sed ubique
<span class="br"></span><span class="lineNumber">72</span><span class="br"></span>par sibi. Sic fiet cum id propter quod maxime repertus est usus orationis, ut dicat utiliter et ad efficiendum quod intendit potenter, tum laudem quoque, nec doctorum modo sed etiam vulgi, consequatur.</p>
<span class="br"></span><span class="lineNumber">73</span><span class="br"></span><p>Falluntur enim plurimum qui vitiosum et corruptum dicendi genus, quod aut verborum licentia exultat aut puerilibus sententiolis lascivit aut inmodico tumore turgescit aut inanibus locis bacchatur aut casuris si leviter excutiantur flosculis nitet aut praecipitia pro sublimibus habet aut specie libertatis insanit, magis existimant populare atque
<span class="br"></span><span class="lineNumber">74</span><span class="br"></span>plausibile. Quod quidem placere multis nec infitior nec miror: est enim iucunda res<a class="footnoteLink" href="#note_LCL494_320_34" id="target_note_LCL494_320_34"><sup>34</sup></a> ac favorabilis qualiscumque eloquentia, et ducit animos naturali voluptate vox omnis, neque aliunde illi per fora atque aggerem circuli. Quo minus mirum est quod nulli non agentium parata vulgi
<span class="br"></span><span class="lineNumber">75</span><span class="br"></span>corona est. Ubi vero quid exquisitius dictum accidit auribus imperitorum, qualecumque id est, quod modo se ipsi posse desperent, habet admirationem, neque inmerito: nam ne illud quidem facile est. Sed evanescunt haec atque emoriuntur comparatione meliorum, ut ‘lana tincta fuco’</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_320_33"><a class="footnoteCrossrefLink" href="#target_note_LCL494_320_33" title="Click to highlight in text"><sup class="lineRef">33</sup><span class="italic">del. Christ</span></a></li><script type="text/javascript">document.getElementById('note_LCL494_320_33').style.display = "none";</script><li class="note inline" id="note_LCL494_320_34"><a class="footnoteCrossrefLink" href="#target_note_LCL494_320_34" title="Click to highlight in text"><sup class="lineRef">34</sup>iucunda res <span class="italic">Winterbottom</span>: iocundiores <span class="italic">G</span>: iucunda auribus <span class="italic">Halm (‘pleasing to the ears’)</span></a></li><script type="text/javascript">document.getElementById('note_LCL494_320_34').style.display = "none";</script></ul></section></notes></section>