<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

Lartium, hominem callidum et versutum, cum is in quadam causa suspectus esset:</p>
<blockquote><p>
<span class="line">nisi si qua Ulixes lintre evasit<a class="footnoteLink" href="#note_LCL126_114_48" id="target_note_LCL126_114_48"><sup>48</sup></a> Lartius:</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">97</span><span class="br"></span>seu verbis ex parte mutatis, ut in eum qui, cum antea stultissimus esset habitus, post acceptam hereditatem primus sententiam rogabatur:</p>
<blockquote><p>
<span class="line">hereditas est quam vocant sapientiam</span><span class="linebreak"></span>
</p></blockquote>
<p class="noindent">pro illo ‘felicitas est’: seu ficti notis versibus similes, quae <span class="br"></span><span class="lineNumber">98</span><span class="br"></span>παπῳδία dicitur: et proverbia oportune aptata, ut homini nequam lapso et ut adlevaretur roganti ‘tollat te qui non novit.’</p>
<p>Ex historia etiam ducere urbanitatem eruditum est, ut Cicero fecit cum ei testem in iudicio Verris roganti dixisset Hortensius: ‘non intellego haec aenigmata’; ‘atqui debes,’ inquit ‘cum Sphingem domi habeas’; acceperat autem ille a Verre Sphingem aeneam magnae pecuniae.</p>
<p><span class="br"></span><span class="lineNumber">99</span><span class="br"></span>Subabsurda illa constant stulti simulatione: quae nisi





</p></section><notes><section class="footnotes"><ul><li class="note" id="note_LCL126_114_48"><a class="footnoteCrossrefLink" href="#target_note_LCL126_114_48" title="Click to highlight in text"><sup class="lineRef">48</sup>lintre evasit <span class="italic">Spalding</span>: intervasit <span class="italic">A</span></a></li><script type="text/javascript">document.getElementById('note_LCL126_114_48').style.display = "none";</script></ul></section></notes></section>