<section class="div1 language" lang="la"><header><hgroup><h1>Quintilian</h1></hgroup></header><section class="div2">
<blockquote><p>
<span class="line">caesa iungebant foedera porca</span><span class="linebreak"></span></p></blockquote>
<p class="noindent">fecit elegans fictio nominis, quod si fuisset ‘porco’ vile erat. In quibusdam ratio manifesta est. Risimus, et merito, nuper poetam qui dixerat:</p>
<blockquote><p>
<span class="line">praetextam in cista mures rosere camilli.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">20</span><span class="br"></span>At Vergili miramur illud</p>
<blockquote><p>
<span class="line">saepe exiguus mus;</span><span class="linebreak"></span>
</p></blockquote>
<p class="noindent">nam epitheton [exiguus]<a class="footnoteLink" href="#note_LCL126_350_5" id="target_note_LCL126_350_5"><sup>5</sup></a> aptum et proprium effecit ne plus expectaremus, et casus singularis magis decuit, et clausula ipsa unius syllabae non usitata addidit gratiam. Imitatus est itaque utrumque Horatius:</p>
<blockquote><p>
<span class="line indent1">nascetur ridiculus mus.</span><span class="linebreak"></span>
</p></blockquote>
<p><span class="br"></span><span class="lineNumber">21</span><span class="br"></span>Nec augenda semper oratio, sed summittenda nonnumquam est. Vim rebus aliquando verborum ipsa humilitas adfert. An cum dicit in Pisonem Cicero ‘cum tibi tota cognatio serraco advehatur’, incidisse videtur in sordidum nomen, non eo contemptum hominis quem destructum



</p></section><notes><section class="footnotes"><ul><li class="note" id="note_LCL126_350_5"><a class="footnoteCrossrefLink" href="#target_note_LCL126_350_5" title="Click to highlight in text"><sup class="lineRef">5</sup><span class="italic">del. Winterbottom</span></a></li><script type="text/javascript">document.getElementById('note_LCL126_350_5').style.display = "none";</script></ul></section></notes></section>