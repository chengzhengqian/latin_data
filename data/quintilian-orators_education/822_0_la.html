<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

epilogus quidem quis umquam poterit illis Priami rogantis Achillem precibus aequari? Quid? in verbis, sententiis, figuris, dispositione totius operis nonne humani ingenii modum excedit?â€”ut magni sit viri virtutes eius non aemulatione, quod fieri non potest, sed intellectu sequi.</p>
<p><span class="br"></span><span class="lineNumber">51</span><span class="br"></span> Verum hic omnis sine dubio et in omni genere eloquentiae procul a se reliquit, epicos tamen praecipue, videlicet quia durissima in materia simili comparatio est. <span class="br"></span><span class="lineNumber">52</span><span class="br"></span> Raro adsurgit Hesiodus magnaque pars eius in nominibus est occupata, tamen utiles circa praecepta sententiae, levitasque verborum et compositionis probabilis, daturque ei <span class="br"></span><span class="lineNumber">53</span><span class="br"></span> palma in illomedio<a class="footnoteLink" href="#note_LCL127_278_20" id="target_note_LCL127_278_20"><sup>20</sup></a> genere dicendi. Contra in Antimacho vis et gravitas et minime vulgare eloquendi genus habet laudem. Sed quamvis ei secundas fere grammaticorum consensus deferat, et adfectibus et iucunditate et dispositione et omnino arte deficitur, ut plane manifesto appareat <span class="br"></span><span class="lineNumber">54</span><span class="br"></span> quanto sit aliud proximum esse, aliud secundum. Panyasin, ex utroque mixtum, putant in eloquendo neutrius aequare virtutes, alterum tamen ab eo materia, alterum






</p></section><notes><section class="footnotes"><ul><li class="note" id="note_LCL127_278_20"><a class="footnoteCrossrefLink" href="#target_note_LCL127_278_20" title="Click to highlight in text"><sup class="lineRef">20</sup>mediocri <span class="italic">recc.</span></a></li><script type="text/javascript">document.getElementById('note_LCL127_278_20').style.display = "none";</script></ul></section></notes></section>