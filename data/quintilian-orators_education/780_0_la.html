<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">60</span><span class="br"></span> et quidquid sententiis aut elocutioni non nocebit. Praecipuum tamen in hoc opus est, scire quod quoque loco verbum<a class="footnoteLink" href="#note_LCL127_194_28" id="target_note_LCL127_194_28"><sup>28</sup></a> maxime quadret. Atque is optime componet qui hoc non solum componendi gratia facit.</p>
<p>Ratio vero pedum in oratione est multo quam in versu difficilior: primum quod versus paucis continetur, oratio longiores habet saepe circumitus, deinde quod versus semper similis sibi est et una ratione decurrit, orationis compositio, nisi varia est, et offendit similitudine et in adfectatione <span class="br"></span><span class="lineNumber">61</span><span class="br"></span> deprenditur. Et in omni quidem corpore toto-que, ut ita dixerim, tractu numerus insertus est: neque enim loqui possum nisi e syllabis brevibus ac longis, ex quibus pedes fiunt. Magis tamen et desideratur in clausulis et apparet, primum quia sensus omnis habet suum finem poscitque naturale intervallum quoa sequentis initio dividatur, deinde quod aures continuam vocem secutae, ductaeque velut prono decurrentis orationis flumine, tum magis iudicant cum ille impetus stetit et intuendi tempus <span class="br"></span><span class="lineNumber">62</span><span class="br"></span> dedit. Non igitur durum sit neque abruptum quo animi velut respirant ac reficiuntur. Haec est sedes orationis, hoc auditor expectat, hic laus omnis exclamat.<a class="footnoteLink" href="#note_LCL127_194_29" id="target_note_LCL127_194_29"><sup>29</sup></a></p>
<p>Proximam clausulis diligentiam postulant initia: nam <span class="br"></span><span class="lineNumber">63</span><span class="br"></span> et in haec intentus auditor est. Sed eorum facilior ratio est; non enim cohaerent aliis nec praecedentibus serviunt:


</p></section><notes><section class="footnotes"><ul><li class="note" id="note_LCL127_194_28"><a class="footnoteCrossrefLink" href="#target_note_LCL127_194_28" title="Click to highlight in text"><sup class="lineRef">28</sup><span class="italic">edd.</span>: verborum <span class="italic">A</span></a></li><script type="text/javascript">document.getElementById('note_LCL127_194_28').style.display = "none";</script><li class="note" id="note_LCL127_194_29"><a class="footnoteCrossrefLink" href="#target_note_LCL127_194_29" title="Click to highlight in text"><sup class="lineRef">29</sup><span class="italic">Rollin</span>: declamat <span class="italic">A</span>: declaratur <span class="italic">Winterbottom</span>: detonabit <span class="italic">D.A.R. (‘will thunder out,’ cf.</span> 12.9.4<span class="italic">)</span> (detonat <span class="italic">Watt</span> 1998)</a></li><script type="text/javascript">document.getElementById('note_LCL127_194_29').style.display = "none";</script></ul></section></notes></section>