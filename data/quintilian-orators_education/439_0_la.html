<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


argumentis sed in totis causis, quae sunt simplices, et in <span class="br"></span><span class="lineNumber">11</span><span class="br"></span>quaestionibus. Nam et hae primam habent propositionem: ‘sacrilegium commisisti’, ‘non quisquis hominem occidit caedis tenetur’, deinde rationem (sed haec est in causis et quaestione longior quam in singulis argumentis), et plerumque summa complexione vel per enumerationem vel per brevem conclusionem testantur quid effecerint. In hoc genere propositio dubia est, de hac enim quaeritur.</p>
<span class="br"></span><span class="lineNumber">12</span><span class="br"></span><p>Altera est complexio non par intentioni, sed vim habens parem: ‘mors nihil ad nos, nam quod est dissolutum sensu caret, quod autem sensu caret nihil ad nos.’</p>
<p>In alio genere non eadem propositio est quae conexio: ‘omnia animalia meliora sunt</p>
<span class="br"></span><span class="lineNumber">13</span><span class="br"></span><p class="noindent">quam inanima, nihil autem melius est mundo, mundus igitur animal.’ Hic potest videri deesse intentio; potuit enim sic constitui ratiocinatio: ‘animal est mundus, omnia enim animalia meliora sunt quam inanima’ et cetera. Haec propositio aut confessa est ut proxima, aut probanda, ut: ‘qui beatam vitam vivere volet, philosophetur oportet’, non enim conceditur; cetera sequi nisi confirmata prima parte non possunt.</p>
<p>Item adsumptio interim confessa est, ut: ‘omnes autem volunt beatam vitam vivere’, interim probanda ut illa: ‘quod est dissolutum sensu caret’, cum soluta corpore



</p></section><notes></notes></section>