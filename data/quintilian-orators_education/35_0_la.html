<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

ille praeceptor acer atque subtilis origines nominum: quae ex habitu corporis ‘Rufos’ ‘Longos’que fecerunt (ubi erit aliquid secretius &lt;ut&gt;<a class="footnoteLink" href="#note_LCL124_118_11" id="target_note_LCL124_118_11"><sup>11</sup></a> ‘Sullae’ ‘Burri’ ‘Galbae’ ‘Plauti’ ‘Pansae’ ‘Scauri’ taliaque) et ex casu nascentium (hic Agrippa et Opiter et Cordus et Postumus erunt) et ex iis quae post natos eveniunt, unde ‘Vopiscus’. Iam ‘Cottae’ <span class="br"></span><span class="lineNumber">26</span><span class="br"></span>‘Scipiones’ ‘Laenates’ ‘Serani’ sunt ex variis causis. Gentes quoque ac loca et alia multa reperias inter nominum causas. In servis iam intercidit illud genus quod ducebatur a domino, unde ‘Marcipores’ ‘Publipores’que.</p>
<p>Quaerat etiam sitne apud Graecos vis quaedam sexti casus et apud nos quoque septimi. Nam cum dico ‘hasta percussi’, non utor ablativi natura, nec si idem Graece dicam, dativi.</p>
<span class="br"></span><span class="lineNumber">27</span><span class="br"></span><p>Sed in verbis quoque quis est adeo imperitus ut ignoret genera et qualitates et personas et numeros? Litterarii paene ista sunt ludi et trivialis scientiae. Iam quosdam illa turbabunt quae declinationibus non cernuntur.<a class="footnoteLink" href="#note_LCL124_118_12" id="target_note_LCL124_118_12"><sup>12</sup></a> Nam et quaedam participia an [verba an]<a class="footnoteLink" href="#note_LCL124_118_13" id="target_note_LCL124_118_13"><sup>13</sup></a> appellationes sint dubitari</p>
</section><notes><section class="footnotes"><ul><li class="note" id="note_LCL124_118_11"><a class="footnoteCrossrefLink" href="#target_note_LCL124_118_11" title="Click to highlight in text"><sup class="lineRef">11</sup><span class="italic">add. Burman</span></a></li><script type="text/javascript">document.getElementById('note_LCL124_118_11').style.display = "none";</script><li class="note" id="note_LCL124_118_12"><a class="footnoteCrossrefLink" href="#target_note_LCL124_118_12" title="Click to highlight in text"><sup class="lineRef">12</sup><span class="italic">Halm</span>: teruntur <span class="italic">AB</span></a></li><script type="text/javascript">document.getElementById('note_LCL124_118_12').style.display = "none";</script><li class="note" id="note_LCL124_118_13"><a class="footnoteCrossrefLink" href="#target_note_LCL124_118_13" title="Click to highlight in text"><sup class="lineRef">13</sup><span class="italic">del. Claussen</span></a></li><script type="text/javascript">document.getElementById('note_LCL124_118_13').style.display = "none";</script></ul></section></notes></section>