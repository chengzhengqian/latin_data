<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>et in stando deforme est et accedente motu prope obscenum. Procursio oportuna brevis moderata [rara]<a class="footnoteLink" href="#note_LCL494_150_45" id="target_note_LCL494_150_45"><sup>45</sup></a>
<span class="br"></span><span class="lineNumber">126</span><span class="br"></span>conveniet: iam et ambulatio quaedam propter inmodicas laudationum moras, quamquam Cicero rarum incessum neque ita longum probat. Discursare vero et, quod Domitius Afer de Sura Manlio dixit, ‘satagere’ ineptissimum: urbaneque Flavus Verginius interrogavit de quodam suo
<span class="br"></span><span class="lineNumber">127</span><span class="br"></span>antisophiste quot milia passum declamasset. Praecipi et illud scio, ne ambulantes avertamur a iudicibus, sed sint obliqui pedes ad consilium nobis respicientibus. Id fieri iudiciis privatis non potest, verum et breviora sunt spatia nec aversi diu sumus. Interim tamen recedere sensim datur.
<span class="br"></span><span class="lineNumber">128</span><span class="br"></span>Quidam et resiliunt, quod est plane ridiculum. Pedis supplosio ut loco est oportuna, ut ait Cicero, in contentionibus aut incipiendis aut finiendis, ita crebra et inepti est hominis et desinit iudicem in se convertere. Est et illa indecora in dextrum ac laevum latus vacillatio alternis pedibus insistentium. Longissime fugienda mollis actio, qualem in Titio Cicero dicit fuisse, unde etiam saltationis quoddam genus
<span class="br"></span><span class="lineNumber">129</span><span class="br"></span>Titius sit appellatum. Reprehendenda et illa frequens et concitata in utramque partem nutatio, quam in Curione patre inrisit et Iulius, quaerens quis in luntre loqueretur, et Sicinius: nam cum adsidente collega, qui erat propter valetudinem</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_150_45"><a class="footnoteCrossrefLink" href="#target_note_LCL494_150_45" title="Click to highlight in text"><sup class="lineRef">45</sup><span class="italic">del. M.W</span>.</a></li><script type="text/javascript">document.getElementById('note_LCL494_150_45').style.display = "none";</script></ul></section></notes></section>