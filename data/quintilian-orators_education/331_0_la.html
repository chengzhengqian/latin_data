<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


in orationibus contra Verrem compositis Siciliae laus, Proserpinae raptus, pro C. Cornelio popularis illa virtutum Cn. Pompei commemoratio: in quam ille divinus orator, veluti nomine ipso ducis cursus dicendi teneretur, abrupto quem inchoaverat sermone devertit actutum.</p>
<span class="br"></span><span class="lineNumber">14</span><span class="br"></span><p>Παρέκβασις est, ut mea quidem fert opinio, alicuius rei, sed ad utilitatem causae pertinentis, extra ordinem excurrens tractatio. Quapropter non video cur hunc ei potissimum locum adsignent qui rerum ordinem sequitur, non magis quam illud, cur hoc nomen ita demum proprium pu-tent si aliquid in digressu sit exponendum, cum tot modis a <span class="br"></span><span class="lineNumber">15</span><span class="br"></span>recto itinere declinet oratio. Nam quidquid dicitur praeter illas quinque quas fecimus partes egressio est: indignatio, miseratio, invidia, convicium, excusatio, conciliatio, male-dictorum refutatio, similia his, quae non sunt in quaestione: omnis amplificatio, minutio, omne adfectus genus: et quae<a class="footnoteLink" href="#note_LCL125_290_4" id="target_note_LCL125_290_4"><sup>4</sup></a> maxime iucundam et ornatam faciunt orationem, de luxuria, de avaritia, de religione, de officiis. Quae cum sunt argumentis subiecta similium rerum, quia cohaerent <span class="br"></span><span class="lineNumber">16</span><span class="br"></span>egredi non videntur; sed plurima sunt quae rebus nihil secum cohaerentibus inseruntur, quibus iudex reficitur admonetur placatur rogatur laudatur. Innumerabilia sunt haec, quorum alia sic praeparata adferimus, quaedam ex




</p></section><notes><section class="footnotes"><ul><li class="note" id="note_LCL125_290_4"><a class="footnoteCrossrefLink" href="#target_note_LCL125_290_4" title="Click to highlight in text"><sup class="lineRef">4</sup>et quae <span class="italic">Spalding</span>: atque ea <span class="italic">AB</span>: atque ea &lt;quae&gt; <span class="italic">Winterbottom</span></a></li><script type="text/javascript">document.getElementById('note_LCL125_290_4').style.display = "none";</script></ul></section></notes></section>