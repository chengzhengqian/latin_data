<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

Romanus admirationem suam non adclamatione tantum sed etiam plausu confiteretur? Sublimitas profecto et magnificentia et nitor et auctoritas expressit illum fragorem. <span class="br"></span><span class="lineNumber">4</span><span class="br"></span>Nec tam insolita laus esset prosecuta dicentem si usitata et ceteris similis fuisset oratio. Atque ego illos credo qui aderant nec sensisse quid facerent nec sponte iudicioque plausisse, sed velut mente captos et quo essent in loco ignaros erupisse in hunc voluptatis adfectum.</p>
<p><span class="br"></span><span class="lineNumber">5</span><span class="br"></span>Sed ne causae quidem parum conferet idem hic orationis ornatus. Nam qui libenter audiunt et magis attendunt et facilius credunt, plerumque ipsa delectatione capiuntur, nonnumquam admiratione auferuntur. Nam et ferrum adfert oculis terroris aliquid, et fulmina ipsa non tam nos confunderent si vis eorum tantum, non etiam ipse fulgor <span class="br"></span><span class="lineNumber">6</span><span class="br"></span>timeretur. Recteque Cicero his ipsis ad Brutum verbis quadam in epistula scribit: ‘nam eloquentiam quae admirationem non habet nullam iudico.’ Eandem Aristoteles quoque petendam maxime putat.</p>
<p>Sed hic ornatus (repetam enim) virilis et fortis et sanctus sit nec effeminatam levitatem et fuco ementitum colorem <span class="br"></span><span class="lineNumber">7</span><span class="br"></span>amet: sanguine et viribus niteat. Hoc autem adeo verum est ut, cum in hac maxime parte sint vicina virtutibus vitia, etiam qui vitiis utuntur virtutum tamen iis nomen imponant. Quare nemo ex corruptis dicat me inimicum





</p></section><notes></notes></section>