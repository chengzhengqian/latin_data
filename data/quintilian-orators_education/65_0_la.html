<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

(quasi vero non omnibus animalibus eadem origo, aut illi primi mortales ante nomen imposuerint terrae quam sibi), <span class="br"></span><span class="lineNumber">35</span><span class="br"></span>et ‘verba’ ab aëre verberato? Pergamus: sic perveniemus eo usque ut ‘stella’ luminis stilla credatur, cuius etymologiae auctorem clarum sane in litteris nominari in ea <span class="br"></span><span class="lineNumber">36</span><span class="br"></span>parte qua a me reprenditur inhumanum est. Qui vero talia libris complexi sunt, nomina sua ipsi inscripserunt, ingenioseque visus est Gavius ‘caelibes’ dicere veluti ‘caelites’, quod onere gravissimo vacent, idque Graeco argumento iuvit: ἠϊθέους enim eadem de causa dici adfirmat. Nec ei cedit Modestus inventione: nam, quia Caelo Saturnus genitalia absciderit, hoc nomine appellatos qui uxore careant <span class="br"></span><span class="lineNumber">37</span><span class="br"></span>ait; Aelius ‘pituitam’ quia petat vitam. Sed cui non post Varronem sit venia? Qui ‘agrum’ quia in eo agatur aliquid, et ‘gragulos’ quia gregatim volent dictos voluit persuadere Ciceroni (ad eum enim scribit), cum alterum ex Graeco sit <span class="br"></span><span class="lineNumber">38</span><span class="br"></span>manifestum duci, alterum ex vocibus avium. Sed huic<a class="footnoteLink" href="#note_LCL124_178_14" id="target_note_LCL124_178_14"><sup>14</sup></a>
</p></section><notes><section class="footnotes"><ul><li class="note" id="note_LCL124_178_14"><a class="footnoteCrossrefLink" href="#target_note_LCL124_178_14" title="Click to highlight in text"><sup class="lineRef">14</sup><span class="italic">edd.</span>: hoc <span class="italic">AB</span></a></li><script type="text/javascript">document.getElementById('note_LCL124_178_14').style.display = "none";</script></ul></section></notes></section>