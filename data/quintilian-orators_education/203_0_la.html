<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">10</span><span class="br"></span><p>Protagoran transeo, qui interrogandi respondendi mandandi precandi (quod εὑχωλήν dixit) partes solas putat.</p>
<p>Plato in Sophiste iudiciali et contionali tertiam adiecit πρoσoμιλητικήν, quam sane permittamus nobis dicere sermocinatricem: quae a forensi ratione diiungitur et est accommodata privatis disputationibus. Cuius vis eadem profecto est quae dialecticae.</p>
<span class="br"></span><span class="lineNumber">11</span><span class="br"></span><p>Isocrates in omni genere inesse laudem ac vituperationem existimavit.</p>
<p>Nobis et tutissimum est auctores plurimos sequi et ita <span class="br"></span><span class="lineNumber">12</span><span class="br"></span>videtur ratio dictare. Est igitur, ut dixi, unum genus, quo laus ac vituperatio continetur, sed est appellatum a parte meliore laudativum. (Idem alii demonstrativum vocant. Utrumque nomen ex Graeco creditur fluxisse; nam <span class="br"></span><span class="lineNumber">13</span><span class="br"></span>έγκωμιαστικóν aut έπιδεικτικóν dicunt. Sed mihi έπιδεικικóν non tam demonstrationis vim habere quam ostentationis videtur et multum ab illo έγκωμιαστικῷ differre; nam ut continet laudativum in se genus, ita non intra <span class="br"></span><span class="lineNumber">14</span><span class="br"></span>hoc solum consistit. An quisquam negaverit panegyricos ἐπιδεικτικoύς esse? Atqui formam suadendi habent et plerumque de utilitatibus Graeciae locuntur: ut causarum quidem genera tria sint, sed ea tum in negotiis, tum in ostentatione posita. Nisi forte non ex Graeco mutantes







</p></section><notes></notes></section>