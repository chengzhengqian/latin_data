<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

leve praesidiumst’ (nam synaliphe facit ut duae ultimae <span class="br"></span><span class="lineNumber">110</span><span class="br"></span> syllabae pro una sonent), melior fiet praecedente spondio vel bacchio, ut si idem mutes ‘leve innocentiae praesidiumst’.</p>
<p>Non me capit, ut a magnis viris dissentiam, paean qui est ex tribus brevibus et longa (nam est et ipse una plus brevi anapaestos): ‘facilitas’ et ‘agilitas’. Qui quid ita placuerit his non video, nisi quod illum fere probaverunt <span class="br"></span><span class="lineNumber">111</span><span class="br"></span> quibus loquendi magis quam orandi studium fuit. Nam et ante se brevibus gaudet pyrrhichio vel choreo: ‘mea facilitas’, ‘nostra facilitas’, ac praecedente spondio tamen plane finis est trimetri. [cum sit per se quoque]<a class="footnoteLink" href="#note_LCL127_222_68" id="target_note_LCL127_222_68"><sup>68</sup></a> Ei contrarius principiis meritolaudatur: nam et primam stabilem et tres celeres habet. Tamen hoc quoque meliores alios puto.</p>
<p><span class="br"></span><span class="lineNumber">112</span><span class="br"></span> Totus vero hic locus non ideo tractatur a nobis ut oratio, quae ferri debet ac fluere, dimetiendis pedibus ac perpendendis syllabis consenescat: nam id cum miseri, tum in <span class="br"></span><span class="lineNumber">113</span><span class="br"></span> minimis occupati est: neque enim qui se totum in hac cura consumpserit potioribus vacabit, si quidem relicto rerum pondere ac nitore contempto ‘tesserulas’, ut ait Lucilius,




</p></section><notes><section class="footnotes"><ul><li class="note" id="note_LCL127_222_68"><a class="footnoteCrossrefLink" href="#target_note_LCL127_222_68" title="Click to highlight in text"><sup class="lineRef">68</sup><span class="italic">del. Halm</span></a></li><script type="text/javascript">document.getElementById('note_LCL127_222_68').style.display = "none";</script></ul></section></notes></section>