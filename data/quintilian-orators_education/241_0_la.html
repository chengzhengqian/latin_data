<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


possint divini honores et decreta et publice statuae <span class="br"></span><span class="lineNumber">18</span><span class="br"></span>constitutae. Inter quae numeraverim ingeniorum monumenta quae saeculis probarentur; nam quidam sicut Menander iustiora posterorum quam suae aetatis iudicia sunt consecuti. Adferunt laudem liberi parentibus, urbes conditoribus, leges latoribus, artes inventoribus, nec non instituta quoque auctoribus, ut a Numa traditum deos colere, a Publicola fasces populo summittere.</p>
<span class="br"></span><span class="lineNumber">19</span><span class="br"></span><p>Qui omnis etiam in vituperatione ordo constabit, tantum in diversum. Nam et turpitudo generis opprobrio multis fuit et quosdam claritas ipsa notiores circa vitia et invisos magis fecit, et in quibusdam, ut in Paride traditur, est praedicta pernicies, et corporis ac fortunae quibusdam mala contemptum, sicut Thersitae atque Iro,<a class="footnoteLink" href="#note_LCL125_110_2" id="target_note_LCL125_110_2"><sup>2</sup></a> quibusdam bona vitiis corrupta odium attulerunt, ut Nirea inbellem, <span class="br"></span><span class="lineNumber">20</span><span class="br"></span>Plisthenen inpudicum a poetis accepimus, et animi totidem vitia quot virtutes sunt, nec minus quam in laudibus duplici ratione tractantur; et post mortem adiecta quibusdam ignominia est, ut Maelio, cuius domus solo aequata, Marcoque Manlio, cuius praenomen e familia in posterum








</p></section><notes><section class="footnotes"><ul><li class="note" id="note_LCL125_110_2"><a class="footnoteCrossrefLink" href="#target_note_LCL125_110_2" title="Click to highlight in text"><sup class="lineRef">2</sup>atque Iro <span class="italic">Obrecht</span>: at vero <span class="italic">B</span>: adquisiere <span class="italic">a</span></a></li><script type="text/javascript">document.getElementById('note_LCL125_110_2').style.display = "none";</script></ul></section></notes></section>