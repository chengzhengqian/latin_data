<section class="div1 language" lang="la"><header><hgroup><h1>Quintilian</h1></hgroup></header><section class="div2">
<h3>4</h3>
<span class="br"></span><span class="lineNumber">1</span><span class="br"></span><p>Sed tria an plura sint ambigitur. Nec dubie prope omnes utique summae apud antiquos auctoritatis scriptores Aristotelen secuti, qui nomine tantum alio contionalem pro <span class="br"></span><span class="lineNumber">2</span><span class="br"></span>deliberativa appellat, hac partitione contenti fuerunt. Verum et tum leviter est temptatum, cum apud Graecos quosdam tum apud Ciceronem in libris de Oratore, et nunc maximo temporum nostrorum auctore prope inpulsum, ut non modo plura haec genera sed paene innumerabilia <span class="br"></span><span class="lineNumber">3</span><span class="br"></span>videantur. Nam si laudandi ac vituperandi officium in parte tertia ponimus, in quo genere versari videbimur cum querimur consolamur mitigamus concitamus terremus confirmamus praecipimus, obscure dicta interpretamur, narramus deprecamur, gratias agimus, gratulamur obiurgamus maledicimus describimus mandamus renuntiamus <span class="br"></span><span class="lineNumber">4</span><span class="br"></span>optamus opinamur, plurima alia? Ut mihi in illa vetere persuasione permanenti velut petenda sit venia, quaerendumque quo moti priores rem tam late fusam tam breviter adstrinxerint. Quos qui errasse putant, hoc secutos arbitrantur, quod in his fere versari tum oratores videbant; <span class="br"></span><span class="lineNumber">5</span><span class="br"></span>nam et laudes ac vituperationes scribebantur, et ἐπιταϕίoυς dicere erat moris, et plurimum in consiliis ac iudiciis insumebatur operae, ut scriptores artium pro solis comprenderint <span class="br"></span><span class="lineNumber">6</span><span class="br"></span>frequentissima. Qui vero defendunt, tria faciunt





</p></section><notes></notes></section>