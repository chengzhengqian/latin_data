<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>generosissimus qui optimus?’ Fatendum erit. Hoc in testium interrogatione valet plurimum, in oratione perpetua dissimile est: aut enim sibi ipse respondet orator: ‘Quod pomum generosissimum? Puto quod optimum. Et equus? Qui velocissimus. Ita hominum non qui claritate nascendi, sed qui virtute maxime excellet’ . . . <a class="footnoteLink" href="#note_LCL125_432_2" id="target_note_LCL125_432_2"><sup>2</sup></a></p>
<p>Omnia igitur ex hoc genere sumpta necesse est aut similia esse aut dissimilia aut contraria. Similitudo adsumitur interim et ad orationis ornatum; sed illa cum res exiget,</p> <span class="br"></span><span class="lineNumber">6</span><span class="br"></span><p class="noindent">nunc ea quae ad probationem pertinent exequar. Potentissimum autem est inter ea quae sunt huius generis quod proprie vocamus exemplum, id est rei gestae aut ut gestae utilis ad persuadendum id quod intenderis commemoratio. Intuendum igitur est totum simile sit an ex parte, ut aut omnia ex eo sumamus aut quae utilia erunt. Simile <span class="br"></span><span class="lineNumber">7</span><span class="br"></span>est: ‘iure occisus est Saturninus sicut Gracchi.’ Dissimile: ‘Brutus occidit liberos proditionem molientis, Manlius virtutem filii morte multavit.’ Contrarium: ‘Marcellus ornamenta Syracusanis hostibus restituit, Verres eadem sociis abstulit.’ Et probandorum et culpandorum ex his



</p></section><notes><section class="footnotes"><ul><li class="note" id="note_LCL125_432_2"><a class="footnoteCrossrefLink" href="#target_note_LCL125_432_2" title="Click to highlight in text"><sup class="lineRef">2</sup><span class="italic">Lacuna marked by Halm</span></a></li><script type="text/javascript">document.getElementById('note_LCL125_432_2').style.display = "none";</script></ul></section></notes></section>