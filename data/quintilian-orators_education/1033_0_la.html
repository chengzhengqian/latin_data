<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>non Ciceronis modo sed etiam eius qui est strictior multo, Demosthenis. Neque enim adfectus omnino movendi erunt nec aures delectatione mulcendae, cum etiam prohoemia supervacua esse apud talis Aristoteles existimet; non enim trahentur his illi sapientes: proprie et significanter
<span class="br"></span><span class="lineNumber">53</span><span class="br"></span>rem indicare, probationes colligere satis est. Cum vero iudex datur<a class="footnoteLink" href="#note_LCL494_310_23" id="target_note_LCL494_310_23"><sup>23</sup></a> aut populus aut ex populo laturique sententiam indocti saepius atque interim rustici, omnia quae ad optinendum quod intendimus prodesse credemus adhibenda sunt, eaque et cum dicimus promenda et cum scribimus ostendenda sunt, si modo ideo scribimus ut doceamus
<span class="br"></span><span class="lineNumber">54</span><span class="br"></span>quo modo dici oporteat. An Demosthenes male sic egisset ut scripsit, aut Cicero? Aut eos praestantissimos oratores alia re quam scriptis cognoscimus? Melius egerunt igitur an peius? Nam si peius, sic potius oportuit dici ut scripserunt, si melius, sic potius oportuit scribi ut dixerunt.</p>
<span class="br"></span><span class="lineNumber">55</span><span class="br"></span><p>Quid ergo? semper sic aget orator ut scribet? Si licebit, semper. Sed erunt quae impediant brevitate tempora a iudice data: multum ex eo quod potuit dici recidetur, editio habebit omnia. Quaedam secundum naturam iudicantium dicta sunt: non ita posteris tradentur, ne videantur propositi
<span class="br"></span><span class="lineNumber">56</span><span class="br"></span>fuisse, non temporis. Nam id quoque plurimum refert, quo modo audire iudex velit, atque eius vultus saepe ipse rector est dicentis, ut Cicero praecipit. Ideoque instandum</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_310_23"><a class="footnoteCrossrefLink" href="#target_note_LCL494_310_23" title="Click to highlight in text"><sup class="lineRef">23</sup><span class="italic">M.W.</span>: detur <span class="italic">G</span></a></li><script type="text/javascript">document.getElementById('note_LCL494_310_23').style.display = "none";</script></ul></section></notes></section>