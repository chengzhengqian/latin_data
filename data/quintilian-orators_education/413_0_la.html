<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


Id rarum est, non sine usu tamen. Utitur eo Cicero in libro de haruspicum responsis et in contione contra Catilinam, cum signum Iovis columnae inpositum populo ostendit, et pro Ligario, cum causam C. Caesaris meliorem quia hoc di iudicaverint confitetur. Quae cum propria causae sunt, divina testimonia vocantur, cum aliunde arcessuntur, argumenta.</p>
<span class="br"></span><span class="lineNumber">43</span><span class="br"></span><p>Nonnumquam contingit iudicis quoque aut adversarii aut eius qui ex diverso agit dictum aliquod aut factum adsumere ad eorum quae intendimus fidem. Propter quod fuerunt qui exempla et has auctoritates inartificialium probationum esse arbitrarentur, quod ea non inveniret orator, <span class="br"></span><span class="lineNumber">44</span><span class="br"></span>sed acciperet. Plurimum autem refert;<a class="footnoteLink" href="#note_LCL125_454_17" id="target_note_LCL125_454_17"><sup>17</sup></a> nam testis et quaestio et his similia de ipsa re quae in iudicio est pronuntiant: extra petita, nisi ad aliquam praesentis disceptationis utilitatem ingenio adplicantur, nihil per se valent.</p>
<h3>12</h3>
<span class="br"></span><span class="lineNumber">1</span><span class="br"></span><p>Haec fere de probatione vel ab aliis tradita vel usu percepta in hoc tempus sciebam. Neque mihi fiducia est ut ea sola esse contendam, quin immo hortor ad quaerendum et inveniri posse fateor: quae tamen adiecta fuerint, non multum ab his abhorrebunt. Nunc breviter quem ad modum sit utendum eis subiungam.</p>
</section><notes><section class="footnotes"><ul><li class="note" id="note_LCL125_454_17"><a class="footnoteCrossrefLink" href="#target_note_LCL125_454_17" title="Click to highlight in text"><sup class="lineRef">17</sup>differt <span class="italic">Shackleton Bailey</span></a></li><script type="text/javascript">document.getElementById('note_LCL125_454_17').style.display = "none";</script></ul></section></notes></section>