<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


vocant, deinde interrogati numquam respondebunt quem imitentur.</p>
<span class="br"></span><span class="lineNumber">33</span><span class="br"></span><p>Sed de figuris alio loco. Nunc illud adiciendum, ne iis quidem consentire me qui semper argumenta sermone puro et dilucido et distincto, ceterum minime elato<a class="footnoteLink" href="#note_LCL125_518_19" id="target_note_LCL125_518_19"><sup>19</sup></a> ornatoque putant esse dicenda. Namque ea distincta quidem ac perspicua debere esse confiteor, in rebus vero minoribus etiam sermone ac verbis quam maxime propriis et ex <span class="br"></span><span class="lineNumber">34</span><span class="br"></span>usu: at si maior erit materia, nullum iis ornatum, qui modo non obscuret, subtrahendum puto. Nam et saepe plurimum lucis adfert ipsa tralatio, cum etiam iuris consulti, quorum summus circa verborum proprietatem labor est, <span class="br"></span><span class="lineNumber">35</span><span class="br"></span>litus esse audeant dicere qua fluctus eludit, quoque quid est natura magis asperum, hoc pluribus condiendum est voluptatibus, et minus suspecta argumentatio dissimulatione, et multum ad fidem adiuvat audientis voluptas: nisi forte existimamus Ciceronem haec ipsa male in argumentatione dixisse, ‘silere leges inter arma’, et ‘gladium nobis interim ab ipsis porrigi legibus’. In his<a class="footnoteLink" href="#note_LCL125_518_20" id="target_note_LCL125_518_20"><sup>20</sup></a> tamen habendus is est<a class="footnoteLink" href="#note_LCL125_518_21" id="target_note_LCL125_518_21"><sup>21</sup></a> modus ut sint ornamento, non impedimento.</p>
</section><notes><section class="footnotes"><ul><li class="note" id="note_LCL125_518_19"><a class="footnoteCrossrefLink" href="#target_note_LCL125_518_19" title="Click to highlight in text"><sup class="lineRef">19</sup><span class="italic">Meister</span>: lato <span class="italic">A</span>: laeto <span class="italic">Obrecht</span></a></li><script type="text/javascript">document.getElementById('note_LCL125_518_19').style.display = "none";</script><li class="note" id="note_LCL125_518_20"><a class="footnoteCrossrefLink" href="#target_note_LCL125_518_20" title="Click to highlight in text"><sup class="lineRef">20</sup>In his <span class="italic">Julius Victor</span> 421,3 <span class="italic">Halm =</span> 67,5 <span class="italic">Giomini–Celentano</span>: his <span class="italic">A</span>:is <span class="italic">Spalding</span></a></li><script type="text/javascript">document.getElementById('note_LCL125_518_20').style.display = "none";</script><li class="note" id="note_LCL125_518_21"><a class="footnoteCrossrefLink" href="#target_note_LCL125_518_21" title="Click to highlight in text"><sup class="lineRef">21</sup>is est <span class="italic">D.A.R.</span> (est is <span class="italic">Radermacher</span>): istis <span class="italic">A</span></a></li><script type="text/javascript">document.getElementById('note_LCL125_518_21').style.display = "none";</script></ul></section></notes></section>