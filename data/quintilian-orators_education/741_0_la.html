<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

genera. Nam et verba geminantur, vel amplificandi gratia, ut ‘occidi, occidi non Spurium Maelium’ (alterum est enim quod indicat, alterum quod adfirmat), vel miserandi, ut</p>
<blockquote><p>
<span class="line">a Corydon, Corydon.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">29</span><span class="br"></span> Quae eadem figura nonnumquam per ironian ad elevandum convertitur. Similis geminationis post aliquam interiectionem repetitio est, sed paulo etiam vehementior: ‘bona 〈Cn. Pompei—miserum me! consumptis enim lacrimis infixus tamen pectori haeret dolor—bona,〉<a class="footnoteLink" href="#note_LCL127_116_14" id="target_note_LCL127_116_14"><sup>14</sup></a> inquam, Cn. Pompei acerbissimae voci subiecta praeconis’; ‘vivis, et vivis non ad deponendam sed ad confirmandam audaciam.’ <span class="br"></span><span class="lineNumber">30</span><span class="br"></span> Et ab isdem verbis plura acriter et instanter incipiunt: ‘nihilne te nocturnum praesidium Palatii, nihil urbis vigiliae, nihil timor populi, nihil consensus bonorum omnium, nihil hic munitissimus habendi senatus locus, nihil horum ora vultusque moverunt?’ et in isdem desinunt: ‘Quis eos postulavit? Appius. Quis produxit? Appius.’ <span class="br"></span><span class="lineNumber">31</span><span class="br"></span> Quamquam hoc exemplum ad aliud quoque schema pertinet, cuius et initia inter se et rursus inter se fines idem sunt (‘quis’ et ‘quis’, ‘Appius’ et ‘Appius’)—quale est: ‘Qui sunt







</p></section><notes><section class="footnotes"><ul><li class="note" id="note_LCL127_116_14"><a class="footnoteCrossrefLink" href="#target_note_LCL127_116_14" title="Click to highlight in text"><sup class="lineRef">14</sup><span class="italic">suppl. Winterbottom after Emlein (cf.</span> 9.2.26<span class="italic">)</span></a></li><script type="text/javascript">document.getElementById('note_LCL127_116_14').style.display = "none";</script></ul></section></notes></section>