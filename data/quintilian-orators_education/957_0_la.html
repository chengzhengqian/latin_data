<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Ipsam togam rutundam esse et apte caesam velim, aliter enim multis modis fiet enormis. Pars eius prior mediis cruribus optime terminatur, posterior eadem portione
<span class="br"></span><span class="lineNumber">140</span><span class="br"></span>altius qua cinctura. Sinus decentissimus si aliquo supra imam tunicam<a class="footnoteLink" href="#note_LCL494_158_47" id="target_note_LCL494_158_47"><sup>47</sup></a> fuerit, numquam certe sit inferior. Ille qui sub umero dextro ad sinistrum oblique ducitur velut balteus nec strangulet nec fluat. Pars togae quae postea imponitur sit inferior: nam ita et sedet melius et continetur. Subducenda etiam pars aliqua tunicae, ne ad lacertum in actu redeat: tum sin us iniciendus umero, cuius extremam
<span class="br"></span><span class="lineNumber">141</span><span class="br"></span>oram reiecisse non dedecet. Operiri autem umerum cum toto iugulo non oportet, alioqui amictus fiet angustus et dignitatem quae est in latitudine pectoris perdet. Sinistrum bracchium eo usque adlevandum est ut quasi normalem illum angulum faciat, super quod ora ex toga duplex aequaliter sedeat.</p>
<span class="br"></span><span class="lineNumber">142</span><span class="br"></span><p>Manus non impleatur anulis, praecipue medios articulos non transeuntibus: cuius erit habitus optimus adlevato pollice et digitis leviter inflexis, nisi si libellum tenebitâ€”quod non utique captandum est: videtur enim fateri memoriae diffidentiam et ad multos gestus est impedimento.</p>
<span class="br"></span><span class="lineNumber">143</span><span class="br"></span><p>Togam veteres ad calceos usque demittebant, ut Graeci pallium: idque ut fiat, qui de gestu scripserunt circa tempora illa, Plotius Nigidiusque, praecipiunt. Quo magis</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_158_47"><a class="footnoteCrossrefLink" href="#target_note_LCL494_158_47" title="Click to highlight in text"><sup class="lineRef">47</sup><span class="italic">Spalding</span>: togam <span class="italic">B</span></a></li><script type="text/javascript">document.getElementById('note_LCL494_158_47').style.display = "none";</script></ul></section></notes></section>