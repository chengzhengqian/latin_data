<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">67</span><span class="br"></span> paene puerilium crepitaculorum. Nam ut initia clausulaeque plurimum momenti habent quotiens incipit sensus aut desinit,<a class="footnoteLink" href="#note_LCL127_198_34" id="target_note_LCL127_198_34"><sup>34</sup></a> sic in mediis quoque sunt quidam conatus<a class="footnoteLink" href="#note_LCL127_198_35" id="target_note_LCL127_198_35"><sup>35</sup></a> iique leviter insistunt, ut currentium pes, etiam si non moratur, tamen vestigium facit. Itaque non modo membra atque incisa bene incipere atque cludi decet, sed etiam in iis quae non dubie contexta sunt nec respiratione utuntur <span class="br"></span><span class="lineNumber">68</span><span class="br"></span> sunt illi vel occulti gradus. Quis enim dubitet unum sensum in hoc et unum spiritum esse: ‘animadverti, iudices, omnem accusatoris orationem in duas divisam esse partis’; tamen et duo prima verba et tria proxima et deinceps duo rursus ac tria suos quasi numeros habent: spiritum sustinemus <span class="br"></span><span class="lineNumber">69</span><span class="br"></span> sicut rhythmis aestimatur.<a class="footnoteLink" href="#note_LCL127_198_36" id="target_note_LCL127_198_36"><sup>36</sup></a> Hae particulae prout sunt graves acres, lentae celeres, remissae exultantes, proinde id quod ex illis conficitur aut severum aut luxuriosum aut <span class="br"></span><span class="lineNumber">70</span><span class="br"></span> quadratum aut solutum erit. Quaedam etiam clausulae sunt claudae atque pendentes si relinquantur, sed sequentibus suscipi ac sustineri solent, eoque facto vitium quod erat in fine continuatio emendat. ‘Non vult populus Romanus obsoletis criminibus accusari Verrem’ durum si desinas: sed cum est continuatum his quae secuntur, quamquam natura ipsa divisa sunt: ‘nova postulat, inaudita <span class="br"></span><span class="lineNumber">71</span><span class="br"></span> desiderat’, salvus est cursus. ‘Ut adeas, tantum dabis’ male





</p></section><notes><section class="footnotes"><ul><li class="note" id="note_LCL127_198_34"><a class="footnoteCrossrefLink" href="#target_note_LCL127_198_34" title="Click to highlight in text"><sup class="lineRef">34</sup>quotiens . . . desinit <span class="italic">should perhaps be transposed to follow</span> in mediis quoque <span class="italic">(D.A.R.) or</span> clausulaeque <span class="italic">(G.S</span>. <span class="italic">Korzeniowski)</span></a></li><script type="text/javascript">document.getElementById('note_LCL127_198_34').style.display = "none";</script><li class="note" id="note_LCL127_198_35"><a class="footnoteCrossrefLink" href="#target_note_LCL127_198_35" title="Click to highlight in text"><sup class="lineRef">35</sup><span class="italic">Perhaps</span> gradus <span class="italic">D.A.R. (as below)</span></a></li><script type="text/javascript">document.getElementById('note_LCL127_198_35').style.display = "none";</script><li class="note" id="note_LCL127_198_36"><a class="footnoteCrossrefLink" href="#target_note_LCL127_198_36" title="Click to highlight in text"><sup class="lineRef">36</sup>sicut rhythmis aestimatur <span class="italic">Winterbottom</span>: sic aput rimas aestimantur <span class="italic">A</span></a></li><script type="text/javascript">document.getElementById('note_LCL127_198_36').style.display = "none";</script></ul></section></notes></section>