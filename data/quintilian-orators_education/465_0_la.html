<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

utrumque habent perorationis genus, et illud quod est ex enumeratione probationum et hoc quod ex lacrimis, si aut statu periclitari aut opinione litigator videtur. Nam in parvis quidem litibus has tragoedias movere tale est quasi si personam Herculis et coturnos aptare infantibus velis.</p>
<p><span class="br"></span><span class="lineNumber">37</span><span class="br"></span>Ne illud quidem indignum est admonitione, ingens in epilogis meo iudicio verti discrimen quo modo se dicenti qui excitatur accommodet. Nam et imperitia et rusticitas et rigor et deformitas adferunt interim frigus, diligenterque <span class="br"></span><span class="lineNumber">38</span><span class="br"></span>sunt haec actori providenda. Equidem repugnantis patrono et nihil vultu commotos et intempestive renidentis<a class="footnoteLink" href="#note_LCL126_36_17" id="target_note_LCL126_36_17"><sup>17</sup></a> et facto aliquo vel ipso vultu risum etiam moventis saepe vidi; praecipue vero cum aliqua velut scaenice fiunt aliter<a class="footnoteLink" href="#note_LCL126_36_18" id="target_note_LCL126_36_18"><sup>18</sup></a> <span class="br"></span><span class="lineNumber">39</span><span class="br"></span>cadunt. Transtulit aliquando patronus puellam, quae soror esse adversarii dicebatur (nam de hoc lis erat), in adversa subsellia, tamquam in gremio fratris relicturus; at is a nobis praemonitus discesserat. Tum ille, alioqui vir facundus, inopinatae rei casu obmutuit et infantem <span class="br"></span><span class="lineNumber">40</span><span class="br"></span>suam frigidissime reportavit. Alius imaginem mariti pro rea proferre magni putavit, at ea risum saepius fecit. Nam et ii quorum officii erat ut traderent eam, ignari quid<a class="footnoteLink" href="#note_LCL126_36_19" id="target_note_LCL126_36_19"><sup>19</sup></a> esset epilogus, quotiens respexisset patronus offerebant palam, et prolata novissime deformitate ipsa (nam senis cadaveri &lt;cera erat&gt;<a class="footnoteLink" href="#note_LCL126_36_20" id="target_note_LCL126_36_20"><sup>20</sup></a> infusa) praeteritam quoque orationis <span class="br"></span><span class="lineNumber">41</span><span class="br"></span>gratiam perdidit. Nec ignotum quid Glyconi, cui Spyridion






</p></section><notes><section class="footnotes"><ul><li class="note" id="note_LCL126_36_17"><a class="footnoteCrossrefLink" href="#target_note_LCL126_36_17" title="Click to highlight in text"><sup class="lineRef">17</sup><span class="italic">Spalding</span>: residentis <span class="italic">A (‘sitting down’)</span></a></li><script type="text/javascript">document.getElementById('note_LCL126_36_17').style.display = "none";</script><li class="note" id="note_LCL126_36_18"><a class="footnoteCrossrefLink" href="#target_note_LCL126_36_18" title="Click to highlight in text"><sup class="lineRef">18</sup><span class="italic">Halm (cf. OLD s.v</span>. aliter 5<span class="italic">)</span>: aliam <span class="italic">A</span>: aliam cadunt <span class="italic">del. Regius</span></a></li><script type="text/javascript">document.getElementById('note_LCL126_36_18').style.display = "none";</script><li class="note" id="note_LCL126_36_19"><a class="footnoteCrossrefLink" href="#target_note_LCL126_36_19" title="Click to highlight in text"><sup class="lineRef">19</sup><span class="italic">M.W</span>.: qui <span class="italic">A</span></a></li><script type="text/javascript">document.getElementById('note_LCL126_36_19').style.display = "none";</script><li class="note" id="note_LCL126_36_20"><a class="footnoteCrossrefLink" href="#target_note_LCL126_36_20" title="Click to highlight in text"><sup class="lineRef">20</sup><span class="italic">add. Halm</span></a></li><script type="text/javascript">document.getElementById('note_LCL126_36_20').style.display = "none";</script></ul></section></notes></section>