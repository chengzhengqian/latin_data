<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


—cuius haec forma est: ‘habes igitur, Tubero, quod est accusatori maxime optandum’ et cetera—convertat ad iudicem: tum enim vere aversa videatur oratio et languescat vis omnis, dicentibus nobis: ‘habet igitur <span class="br"></span><span class="lineNumber">68</span><span class="br"></span>Tubero quod est accusatori maxime optandum.’ Illo enim modo pressit atque institit, hoc tantum indicasset. Quod idem in Demosthene, si flexum illi mutaveris, accidet. Quid? non Sallustius derecto ad Ciceronem, in quem ipsum dicebat, usus est principio, et quidem protinus: ‘graviter et iniquo animo maledicta tua paterer, M. Tulli’: sicut Cicero fecerat in Catilinam: ‘quo usque tandem abutere’? <span class="br"></span><span class="lineNumber">69</span><span class="br"></span>Ac ne quis ἀπoστρoϕήν miretur, idem Cicero pro Scauro ambitus reo, quae causa est in commentariis (nam bis eundem defendit), prosopopoeia loquentis pro reo utitur; pro Rabirio vero Postumo eodemque Scauro reo repetundarum etiam exemplis; pro Cluentio, ut modo ostendi, <span class="br"></span><span class="lineNumber">70</span><span class="br"></span>partitione. Non tamen haec, quia possunt bene aliquando fieri, passim facienda sunt, sed quotiens praeceptum vicerit ratio: quo modo et similitudine, dum brevi, et tralatione







</p></section><notes></notes></section>