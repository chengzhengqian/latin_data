<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

alios autem exeuntis, quosdam ex vino vacillantis, quosdam hesterna ex potatione oscitantis. Humus erat inmunda, lutulenta vino, coronis languidulis et spinis cooperta <span class="br"></span><span class="lineNumber">67</span><span class="br"></span>piscium.’ Quid plus videret qui intrasset<a class="footnoteLink" href="#note_LCL126_378_35" id="target_note_LCL126_378_35"><sup>35</sup></a>? Sic &lt;et&gt;<a class="footnoteLink" href="#note_LCL126_378_36" id="target_note_LCL126_378_36"><sup>36</sup></a> urbium captarum crescit miseratio. Sine dubio enim qui dicit expugnatam esse civitatem complectitur omnia quaecumque talis fortuna recipit, sed in adfectus minus penetrat <span class="br"></span><span class="lineNumber">68</span><span class="br"></span>brevis hic velut nuntius. At si aperias haec, quae verbo uno inclusa erant, apparebunt effusae per domus ac templa flammae et ruentium tectorum fragor et ex diversis clamoribus unus quidam sonus, aliorum fuga incerta, alii extremo complexu suorum cohaerentes et infantium feminarumque ploratus et male usque in illum diem servati <span class="br"></span><span class="lineNumber">69</span><span class="br"></span>fato senes: tum illa profanorum sacrorumque direptio, efferentium praedas repetentiumque discursus, et acti ante suum quisque praedonem catenati, et conata retinere infantem suum mater, et sicubi maius lucrum est pugna inter victores. Licet enim haec omnia, ut dixi, complectatur <span class="br"></span><span class="lineNumber">70</span><span class="br"></span>‘eversio’, minus est tamen totum dicere quam omnia. Consequemur autem ut manifesta sint si fuerint veri similia, et licebit etiam falso adfingere quidquid fieri solet. Contingit eadem claritas etiam ex accidentibus:</p>
<blockquote><p>
<span class="line indent14">mihi frigidus horror</span><span class="linebreak"></span>
<span class="line">membra quatit gelidusque coit formidine sanguis</span><span class="linebreak"></span>
</p></blockquote>
<p class="noindent">et</p>
</section><notes><section class="footnotes"><ul><li class="note" id="note_LCL126_378_35"><a class="footnoteCrossrefLink" href="#target_note_LCL126_378_35" title="Click to highlight in text"><sup class="lineRef">35</sup>interesset <span class="italic">recc. (‘was present’)</span></a></li><script type="text/javascript">document.getElementById('note_LCL126_378_35').style.display = "none";</script><li class="note" id="note_LCL126_378_36"><a class="footnoteCrossrefLink" href="#target_note_LCL126_378_36" title="Click to highlight in text"><sup class="lineRef">36</sup><span class="italic">add. Bonnell</span></a></li><script type="text/javascript">document.getElementById('note_LCL126_378_36').style.display = "none";</script></ul></section></notes></section>