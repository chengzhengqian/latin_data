<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

quale sit si quis Afrum vel Hispanum Latinae orationi nomen inserat: ut ferrum quo rotae vinciuntur dici solet ‘cantus’, quamquam eo tamquam recepto utitur Persius, sicut Catullus ‘ploxenum’ circa Padum invenit, et in oratione Labieni (sive illa Corneli Galli est) in Pollionem ‘casamo’ [adsectator]<a class="footnoteLink" href="#note_LCL124_126_1" id="target_note_LCL124_126_1"><sup>1</sup></a> e Gallia ductum est: nam ‘mastrucam’, quod est Sardum, inridens Cicero ex industria dixit.</p>
<span class="br"></span><span class="lineNumber">9</span><span class="br"></span><p>Alterum genus barbari accipimus quod fit animi natura, ut is a quo insolenter quid aut minaciter aut crudeliter dictum sit barbare locutus existimatur.</p>
<span class="br"></span><span class="lineNumber">10</span><span class="br"></span><p>Tertium est illud vitium barbarismi, cuius exempla vulgo sunt plurima, sibi etiam quisque fingere potest, ut verbo cui libebit adiciat litteram syllabamve vel detrahat aut aliam pro alia aut eandem alio quam rectum est loco ponat.</p>
<span class="br"></span><span class="lineNumber">11</span><span class="br"></span><p>Sed quidam fere in iactationem eruditionis sumere illa ex poetis solent, et auctores quos praelegunt criminantur. Scire autem debet puer haec apud scriptores carminum aut venia digna aut etiam laude duci, potiusque illa docendi <span class="br"></span><span class="lineNumber">12</span><span class="br"></span>erunt minus vulgata. Nam duos in uno nomine faciebat barbarismos Tinga Placentinus, si reprehendenti Hortensio






</p></section><notes><section class="footnotes"><ul><li class="note" id="note_LCL124_126_1"><a class="footnoteCrossrefLink" href="#target_note_LCL124_126_1" title="Click to highlight in text"><sup class="lineRef">1</sup><span class="italic">del. D.A.R.</span>: affectate <span class="italic">Colson</span></a></li><script type="text/javascript">document.getElementById('note_LCL124_126_1').style.display = "none";</script></ul></section></notes></section>