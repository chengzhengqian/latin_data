<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>cum bona C. Rabiri nummo<a class="footnoteLink" href="#note_LCL494_176_53" id="target_note_LCL494_176_53"><sup>53</sup></a> sestertio addicit: ‘o meum miserum acerbumque praeconium.’</p>
<span class="br"></span><span class="lineNumber">173</span><span class="br"></span><p>Illa quoque mire facit in peroratione velut deficientis dolore et fatigatione confessio, ut pro eodem Milone: ‘sed finis sit, neque enim prae lacrimis iam loqui possum’: quae similem verbis habere debent etiam pronuntiationem.</p>
<span class="br"></span><span class="lineNumber">174</span><span class="br"></span><p>Possunt videri alia quoque huius partis atque officii: reos excitare, pueros attollere, propinquos producere, vestes laniare; sed suo loco dicta sunt.</p>
<p>Et quia in partibus causae talis est varietas, satis apparet accommodandam sententiis ipsis pronuntiationem, sicut ostendimus, sed verbis quoque, quod novissime dixeram,
<span class="br"></span><span class="lineNumber">175</span><span class="br"></span>non semper, sed aliquando. An non haec<a class="footnoteLink" href="#note_LCL494_176_54" id="target_note_LCL494_176_54"><sup>54</sup></a> ‘misellus’ et ‘pauperculus’ summissa atque contracta, ‘fortis’ et ‘vehemens’ et ‘latro’ erecta et concitata voce dicendum est? Accedit enim vis et proprietas rebus tali adstipulatione,
<span class="br"></span><span class="lineNumber">176</span><span class="br"></span>quae nisi adsit aliud vox, aliud animus ostendat. Quid quod eadem verba mutata pronuntiatione indicant adfirmant exprobrant negant mirantur indignantur interrogant inrident elevant? Aliter enim dicitur</p>
<blockquote><p>
<span class="line">tu mihi quodcumque hoc regni</span><span class="linebreak"></span>
</p></blockquote>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_176_53"><a class="footnoteCrossrefLink" href="#target_note_LCL494_176_53" title="Click to highlight in text"><sup class="lineRef">53</sup><span class="italic">Bentley</span>: uno <span class="italic">B</span></a></li><script type="text/javascript">document.getElementById('note_LCL494_176_53').style.display = "none";</script><li class="note inline" id="note_LCL494_176_54"><a class="footnoteCrossrefLink" href="#target_note_LCL494_176_54" title="Click to highlight in text"><sup class="lineRef">54</sup><span class="italic">Cf</span>. 1.4.8: hoc <span class="italic">Spalding</span></a></li><script type="text/javascript">document.getElementById('note_LCL494_176_54').style.display = "none";</script></ul></section></notes></section>