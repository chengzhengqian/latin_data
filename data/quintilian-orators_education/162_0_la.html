<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

Flaminius et Gracchi Saturnini Glauciae magistratus, et in medicis venena, et in iis qui philosophorum nomine male utuntur gravissima nonnumquam flagitia deprehensa sunt. <span class="br"></span><span class="lineNumber">6</span><span class="br"></span>Cibos aspernemur: attulerunt saepe valetudinis causas. Numquam tecta subeamus: super habitantes aliquando procumbunt. Non fabricetur militi gladius: potest uti eodem ferro latro. Quis nescit ignes aquas, sine quibus nulla sit vita, et, ne terrenis inmorer, solem lunamque praecipua siderum aliquando et nocere?</p>
<span class="br"></span><span class="lineNumber">7</span><span class="br"></span><p>Num igitur negabitur deformem Pyrrhi pacem Caecus ille Appius dicendi viribus diremisse? Aut non divina M. Tulli eloquentia et contra leges agrarias popularis fuit et Catilinae fregit audaciam et supplicationes, qui maximus <span class="br"></span><span class="lineNumber">8</span><span class="br"></span>honor victoribus bello ducibus datur, in toga meruit? Non perterritos militum animos frequenter a metu revocat oratio et tot pugnandi pericula ineuntibus laudem vita potiorem esse persuadet? Neque vero me Lacedaemonii atque Athenienses magis moverint quam populus Romanus, <span class="br"></span><span class="lineNumber">9</span><span class="br"></span>apud quem summa semper oratoribus dignitas fuit. Equidem nec urbium conditores reor aliter effecturos fuisse ut vaga illa multitudo coiret in populos nisi docta voce commota, nec legum repertores sine summa vi orandi consecutos




</p></section><notes></notes></section>