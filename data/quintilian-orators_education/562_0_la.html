<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">25</span><span class="br"></span>Maximus autem usus in adprobando refellendoque fine propriorum ac differentium, nonnumquam etiam ἐτυμολογίας. Quae tamen omnia, sicut in ceteris, confirmat aequitas, nonnumquam et coniectura mentis. ’Eτυμολογία maxime rara est: ‘quid enim est aliud tumultus nisi perturbatio tanta ut maior timor oriatur? unde etiam nomen <span class="br"></span><span class="lineNumber">26</span><span class="br"></span>ductum est tumultus.’ Circa propria ac differentia magna subtilitas, ut cum quaeritur an addictus, quem lex servire donec solverit iubet, servus sit. Altera pars finit ita: ‘servus est qui est iure in servitute’, altera: ‘qui in servitute est eo iure quo servus’, aut, ut antiqui dixerunt, ‘qui servitutem servit’. Quae finitio, etiam si distat aliquo, nisi tamen propriis <span class="br"></span><span class="lineNumber">27</span><span class="br"></span>et differentibus adiuvatur, inanis est. [Dicet enim adversarius servire eum servitutem aut eo iure quo servum.]<a class="footnoteLink" href="#note_LCL126_230_16" id="target_note_LCL126_230_16"><sup>16</sup></a> Videamus ergo propria et differentia, quae libro quinto leviter in transitu attigeram. Servus cum manu mittitur fit libertinus, addictus recepta libertate ingenuus: servus invito domino libertatem non consequetur, &lt;addictus vel invito solvendo consequetur:&gt;<a class="footnoteLink" href="#note_LCL126_230_17" id="target_note_LCL126_230_17"><sup>17</sup></a> ad servum nulla lex pertinet, addictus legem habet: propria liberi, quod nemo habet nisi liber, praenomen nomen cognomen tribus;<a class="footnoteLink" href="#note_LCL126_230_18" id="target_note_LCL126_230_18"><sup>18</sup></a> habet haec addictus.</p>
<p><span class="br"></span><span class="lineNumber">28</span><span class="br"></span>Excusso quid sit, prope peracta est quaestio an hoc sit:






</p></section><notes><section class="footnotes"><ul><li class="note" id="note_LCL126_230_16"><a class="footnoteCrossrefLink" href="#target_note_LCL126_230_16" title="Click to highlight in text"><sup class="lineRef">16</sup><span class="italic">del. M.W</span>.</a></li><script type="text/javascript">document.getElementById('note_LCL126_230_16').style.display = "none";</script><li class="note" id="note_LCL126_230_17"><a class="footnoteCrossrefLink" href="#target_note_LCL126_230_17" title="Click to highlight in text"><sup class="lineRef">17</sup><span class="italic">suppl. (e.g</span>.<span class="italic">) D.A</span>.<span class="italic">R. after Regius</span></a></li><script type="text/javascript">document.getElementById('note_LCL126_230_17').style.display = "none";</script><li class="note" id="note_LCL126_230_18"><a class="footnoteCrossrefLink" href="#target_note_LCL126_230_18" title="Click to highlight in text"><sup class="lineRef">18</sup><span class="italic">Halm, after Spalding</span>: tribum <span class="italic">A</span></a></li><script type="text/javascript">document.getElementById('note_LCL126_230_18').style.display = "none";</script></ul></section></notes></section>