<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">14</span><span class="br"></span><p>Quaesitum etiam potentissima argumenta primone ponenda sint loco, ut occupent animos, an summo, ut inde dimittant, an partita primo summoque, ut Homerica dispositione in medio sint infirma ac velut<a class="footnoteLink" href="#note_LCL125_462_2" id="target_note_LCL125_462_2"><sup>2</sup></a> animis crescant. Quae prout ratio causae cuiusque postulabit ordinabuntur, uno (ut ego censeo) excepto, ne a potentissimis ad levissima decrescat oratio.</p>
<span class="br"></span><span class="lineNumber">15</span><span class="br"></span><p>Ego haec breviter demonstrasse contentus, ita posui ut locos ipsos et genera quam possem apertissime ostenderem: quidam executi sunt verbosius, quibus placuit, proposita locorum communium materia, quo quaeque res modo dici posset ostendere; sed mihi supervacuum videbatur. <span class="br"></span><span class="lineNumber">16</span><span class="br"></span>Nam et fere apparet quid in iniuriam, quid in avaritiam, quid in testem inimicum, quid in potentes amicos dicendum sit, et de omnibus his omnia dicere infinitum est, tam hercule quam si controversiarum quae sunt quaeque futurae sunt quaestiones argumenta sententias tradere <span class="br"></span><span class="lineNumber">17</span><span class="br"></span>velim. Ipsas autem argumentorum velut sedes non me quidem omnis ostendisse confido, plurimas tamen.</p>
<p>Quod eo diligentius faciendum fuit quia declamationes, quibus ad pugnam forensem velut praepilatis exerceri solebamus, olim iam ab illa vera imagine orandi recesse-runt, atque ad solam compositae voluptatem nervis ca-rent, non alio medius fidius vitio docentium<a class="footnoteLink" href="#note_LCL125_462_3" id="target_note_LCL125_462_3"><sup>3</sup></a> quam quo mancipiorum negotiatores formae puerorum virilitate excisa




</p></section><notes><section class="footnotes"><ul><li class="note" id="note_LCL125_462_2"><a class="footnoteCrossrefLink" href="#target_note_LCL125_462_2" title="Click to highlight in text"><sup class="lineRef">2</sup>ac velut <span class="italic">M.W.</span>: aut <span class="italic">AB</span>:ut <span class="italic">Cousin</span>: et a vicinis crescant <span class="italic">Radermacher (“and gain strength from their neighbors”)</span>: atque in maius crescant <span class="italic">Watt</span> 1988 <span class="italic">(“and grow bigger”)</span></a></li><script type="text/javascript">document.getElementById('note_LCL125_462_2').style.display = "none";</script><li class="note" id="note_LCL125_462_3"><a class="footnoteCrossrefLink" href="#target_note_LCL125_462_3" title="Click to highlight in text"><sup class="lineRef">3</sup><span class="italic">edd.</span>: dicentium <span class="italic">B</span>: dicendum <span class="italic">A</span></a></li><script type="text/javascript">document.getElementById('note_LCL125_462_3').style.display = "none";</script></ul></section></notes></section>