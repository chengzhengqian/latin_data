<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
cum aliquo qui sit studiorum eorundem sumere materiam vel verae vel etiam fictae controversiae et diversas partes altercationis modo tueri: quod idem etiam in simplici genere quaestionum fieri potest.</p>
<p><span class="br"></span><span class="lineNumber">22</span><span class="br"></span>Ne illud quidem ignorare advocatum volo, quo quaeque ordine probatio sit apud iudicem proferenda, cuius rei eadem &lt;quae&gt;<a class="footnoteLink" href="#note_LCL126_134_10" id="target_note_LCL126_134_10"><sup>10</sup></a> in argumentis ratio est, ut potentissima prima et summa ponantur; illa enim ad credendum praeparant iudicem, haec ad pronuntiandum.</p>
<h3>5</h3>
<p><span class="br"></span><span class="lineNumber">1</span><span class="br"></span>His pro nostra facultate tractatis non dubitassem transire protinus ad dispositionem, quae ordine ipso sequitur, nisi vererer ne, quoniam fuerunt qui iudicium inventioni subiungerent, praeterisse hunc locum quibusdam viderer: qui mea quidem opinione adeo partibus operis huius omnibus conexus ac mixtus est ut ne a sententiis quidem aut verbis saltem singulis possit separari, nec magis arte traditur <span class="br"></span><span class="lineNumber">2</span><span class="br"></span>quam gustus aut odor. Ideoque nos quid in quaque re sequendum cavendumque sit docemus ac deinceps docebimus, ut ad ea iudicium derigatur. Praecipiam igitur ne quod effici non potest adgrediamur, ut contraria vitemus et communia, ne quid in eloquendo corruptum obscurum sit? Referatur oportet ad sensus, qui non docentur.</p>
</section><notes><section class="footnotes"><ul><li class="note" id="note_LCL126_134_10"><a class="footnoteCrossrefLink" href="#target_note_LCL126_134_10" title="Click to highlight in text"><sup class="lineRef">10</sup><span class="italic">add. Spalding</span></a></li><script type="text/javascript">document.getElementById('note_LCL126_134_10').style.display = "none";</script></ul></section></notes></section>