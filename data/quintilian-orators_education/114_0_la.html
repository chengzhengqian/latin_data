<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">
inbui, quanta in eluendis quae semel insederint vitiis difficultas consequatur, cum geminatum onus succedentis premat, et quidem dedocendi gravius ac prius quam docendi: <span class="br"></span><span class="lineNumber">3</span><span class="br"></span>propter quod Timotheum clarum in arte tibiarum ferunt duplices ab iis quos alius instituisset solitum exigere mercedes quam si rudes traderentur.</p>
<p>Error tamen est in re duplex: unus, quod interim sufficere illos minores existimant et bono sane stomacho</p>
<span class="br"></span><span class="lineNumber">4</span><span class="br"></span><p class="noindent">contenti sunt: quae quamquam est ipsa reprensione digna securitas, tamen esset utcumque tolerabilis si eius modi praeceptores minus docerent, non peius; alter ille etiam frequentior, quod eos qui ampliorem dicendi facultatem sint consecuti non putant ad minora descendere, idque interim fieri quia fastidiant praestare hanc inferioribus curam, <span class="br"></span><span class="lineNumber">5</span><span class="br"></span>interim quia omnino non possint. Ego porro eum qui nolit in numero praecipientium non habeo, posse autem maxime, si velit, optimum quemque contendo: primum quod eum qui eloquentia ceteris praestet illa quoque per quae ad eloquentiam pervenitur diligentissime percepisse <span class="br"></span><span class="lineNumber">6</span><span class="br"></span>credibile est, deinde quia plurimum in praecipiendo valet ratio, quae doctissimo cuique plenissima est, postremo quia nemo sic in maioribus eminet ut eum minora deficiant: nisi forte Iovem quidem Phidias optime fecit, illa



</p></section><notes></notes></section>