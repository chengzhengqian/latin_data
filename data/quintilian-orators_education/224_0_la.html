<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">53</span><span class="br"></span><p>Alii sex status putant: coniecturam, quam γένεσιν vocant, et qualitatem et proprietatem, id est ἰδιότητα, quo verbo finitio ostenditur, et quantitatem, quam ἀξίαν dicunt, et comparationem et tralationem, cuius adhuc novum nomen inventum est μετάστασις, novum tamquam in statu, alioqui ab Hermagora inter species iuridicalis usitatum.</p>
<span class="br"></span><span class="lineNumber">54</span><span class="br"></span><p>Aliis septem esse placuit, a quibus nec tralatio nec quantitas nec comparatio recepta est, sed in horum trium locum subditae quattuor legales adiectaeque tribus illis rationalibus.</p>
<span class="br"></span><span class="lineNumber">55</span><span class="br"></span><p>Alii pervenerunt usque ad octo tralatione ad septem superiores adiecta.</p>
<p>A quibusdam deinde divisa ratio est, ut status rationales appellarent, quaestiones, quem ad modum supra dixi, legales, in illis de re, in his de scripto quaereretur. Quidam in diversum hos status esse, illas quaestiones maluerunt.</p>
<span class="br"></span><span class="lineNumber">56</span><span class="br"></span><p>Sed alii rationales tres putaverunt, an sit, quid sit, quale sit, Hermagoras solus quattuor, coniecturam, proprietatem,





</p></section><notes></notes></section>