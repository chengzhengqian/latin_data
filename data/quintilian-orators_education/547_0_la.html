<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

de praemiis, ut in illa controversia: ‘Tyrannus suspicatus a medico suo datum sibi venenum torsit eum, et cum is dedisse se pernegaret arcessit alterum medicum: ille datum ei venenum dixit sed se antidotum daturum, et dedit potionem ei, qua epota tyrannus decessit. De praemio duo medici contendunt.’ Nam ut illic factum in adversarium transferentium, ita hic sibi vindicantium personae causae facultates tempora instrumenta testimonia comparantur.</p>
<p><span class="br"></span><span class="lineNumber">26</span><span class="br"></span>Illud quoque, etiam si non est ἀντικατηγορία, simili tamen ratione tractatur in quo citra accusationem quaeritur utrum factum sit. Utraque enim pars suam expositionem habet atque eam tuetur, ut in lite Urbiniana petitor dicit Clusinium Figulum filium Urbiniae acie victa in qua steterat fugisse, iactatumque casibus variis, retentum etiam a rege, tandem in Italiam ac patriam suam †marginos†<a class="footnoteLink" href="#note_LCL126_200_14" id="target_note_LCL126_200_14"><sup>14</sup></a> venisse atque ibi agnosci: Pollio contra servisse eum Pisauri dominis duobus, medicinam factitasse, manu missum alienae se familiae venali inmiscuisse, a se rogantem <span class="br"></span><span class="lineNumber">27</span><span class="br"></span>ut ei serviret emptum. Nonne tota lis constat duarum causarum comparatione et coniectura duplici atque diversa? Quae autem accusantium ac defendentium, eadem petentium et infitiantium ratio est.</p>
</section><notes><section class="footnotes"><ul><li class="note" id="note_LCL126_200_14"><a class="footnoteCrossrefLink" href="#target_note_LCL126_200_14" title="Click to highlight in text"><sup class="lineRef">14</sup>Marrucinos <span class="italic">Cuper</span>: per mangones <span class="italic">Kiderlin (‘was sold</span> (venisse) <span class="italic">by slave dealers’)</span></a></li><script type="text/javascript">document.getElementById('note_LCL126_200_14').style.display = "none";</script></ul></section></notes></section>