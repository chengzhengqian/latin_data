<section class="div1 language" lang="la"><header><hgroup><h1>Quintilian</h1></hgroup></header><section class="div2">
<h3>2</h3>
<p><span class="br"></span><span class="lineNumber">1</span><span class="br"></span>Perspicuitas in verbis praecipuam habet proprietatem, sed proprietas ipsa non simpliciter accipitur. Primus enim intellectus est sua cuiusque rei appellatio, qua non semper <span class="br"></span><span class="lineNumber">2</span><span class="br"></span>utemur. Nam et obscena vitabimus et sordida et humilia. Sunt autem humilia infra dignitatem rerum aut ordinis. In quo vitio cavendo non mediocriter errare quidam solent, qui omnia quae sunt in usu, etiam si causae necessitas postulet, reformidant: ut ille qui in actione Hibericas herbas se solo nequiquam intellegente dicebat, nisi inridens hanc vanitatem Cassius Severus spartum dicere eum velle <span class="br"></span><span class="lineNumber">3</span><span class="br"></span>indicasset. Nec video quare clarus orator duratos muria pisces nitidius esse crediderit quam ipsum id quod vitabat. In hac autem proprietatis specie, quae nominibus ipsis cuiusque rei utitur, nulla virtus est, at quod ei contrarium est vitium. Id apud nos inproprium, ἄκυρον apud Graecos <span class="br"></span><span class="lineNumber">4</span><span class="br"></span>vocatur, quale est ‘tantum sperare dolorem’, aut, quod in oratione Dolabellae emendatum a Cicerone adnotavi, ‘mortem ferre’, aut qualia nunc laudantur a quibusdam,








</p></section><notes></notes></section>