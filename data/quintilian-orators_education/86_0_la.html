<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

praecipue in Timaeo ne intellegi quidem nisi ab iis qui hanc quoque partem disciplinae diligenter perceperint potest. Quid<a class="footnoteLink" href="#note_LCL124_220_3" id="target_note_LCL124_220_3"><sup>3</sup></a> de philosophis loquar,<a class="footnoteLink" href="#note_LCL124_220_4" id="target_note_LCL124_220_4"><sup>4</sup></a> quorum fons ipse <span class="br"></span><span class="lineNumber">14</span><span class="br"></span>Socrates iam senex institui lyra non erubescebat? Duces maximos et fidibus et tibiis cecinisse traditum, exercitus Lacedaemoniorum musicis accensos modis. Quid autem aliud in nostris legionibus cornua ac tubae faciunt? Quorum concentus quanto est vehementior, tantum Romana <span class="br"></span><span class="lineNumber">15</span><span class="br"></span>in bellis gloria ceteris praestat. Non igitur frustra Plato civili viro, quem πολιτικóν vocat, necessariam musicen credidit, et eius sectae, quae aliis severissima aliis asperrima videtur, principes in hac fuere sententia, ut existimarent sapientium aliquos nonnullam operam his studiis accommodaturos, et Lycurgus, durissimarum Lacedaemoniis <span class="br"></span><span class="lineNumber">16</span><span class="br"></span>legum auctor, musices disciplinam probavit. Atque eam natura ipsa videtur ad tolerandos facilius labores velut muneri nobis dedisse, siquidem et remigem cantus hortatur; nec solum in iis operibus in quibus plurium conatus praeeunte aliqua iucunda voce conspirat, sed etiam singulorum fatigatio quamlibet se rudi modulatione solatur.</p>
<span class="br"></span><span class="lineNumber">17</span><span class="br"></span><p>Laudem adhuc dicere artis pulcherrimae videor, nondum eam tamen oratori coniungere. Transeamus igitur id quoque, quod grammatice quondam ac musice iunctae






</p></section><notes><section class="footnotes"><ul><li class="note" id="note_LCL124_220_3"><a class="footnoteCrossrefLink" href="#target_note_LCL124_220_3" title="Click to highlight in text"><sup class="lineRef">3</sup><span class="italic">om. B</span></a></li><script type="text/javascript">document.getElementById('note_LCL124_220_3').style.display = "none";</script><li class="note" id="note_LCL124_220_4"><a class="footnoteCrossrefLink" href="#target_note_LCL124_220_4" title="Click to highlight in text"><sup class="lineRef">4</sup>loquor <span class="italic">B</span></a></li><script type="text/javascript">document.getElementById('note_LCL124_220_4').style.display = "none";</script></ul></section></notes></section>