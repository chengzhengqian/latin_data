<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


vixit, vel omnibus invisus est’.</p>
<span class="br"></span><span class="lineNumber">49</span><span class="br"></span><p>Intuendae sunt praecipueque in coniecturis et facultates; credibilius est enim occisos a pluribus pauciores, a firmioribus inbecilliores, a vigilantibus dormientis, a praeparatis inopinatos: quorum contraria in diversum valent. <span class="br"></span><span class="lineNumber">50</span><span class="br"></span>Haec et in deliberando intuemur et in iudiciis ad duas res solemus referre, an voluerit quis, an potuerit; nam et voluntatem spes facit. Hinc illa apud Ciceronem coniectura: ‘insidiatus est Clodius Miloni, non Milo Clodio: ille cum servis robustis, hic cum mulierum comitatu, ille equis, hic in raeda, ille expeditus, hic paenula inretitus.’</p>
<span class="br"></span><span class="lineNumber">51</span><span class="br"></span><p>Facultati autem licet instrumentum coniungere; sunt enim in parte facultatis et copiae. Sed ex instrumento aliquando etiam signa nascuntur, ut spiculum in corpore inventum.</p>
<span class="br"></span><span class="lineNumber">52</span><span class="br"></span><p>His adicitur modus, quem τρóπoν dicunt, quo quaeritur quem ad modum quid sit factum. Idque tum ad qualitatem scriptumque pertinet, ut si negemus adulterum veneno licuisse occidere, tum ad coniecturas quoque, ut si dicam: ‘bona mente factum, ideo palam’, ‘mala, ideo ex insidiis, nocte, in solitudine’.</p>
<span class="br"></span><span class="lineNumber">53</span><span class="br"></span><p>In rebus autem omnibus de quarum vi ac natura quaeritur quasque etiam citra complexum personarum ceterorumque ex quibus fit causa per se intueri possumus, tria






</p></section><notes></notes></section>