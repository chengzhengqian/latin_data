<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


exigit privata deliberatio, eius dumtaxat rei de qua dicenda sententia est, quia nemo ignorat id de quo consulit: <span class="br"></span><span class="lineNumber">11</span><span class="br"></span>extrinsecus possunt pertinentia ad deliberationem multa narrari. In contionibus saepe est etiam illa quae <span class="br"></span><span class="lineNumber">12</span><span class="br"></span>ordinem rei docet necessaria. Adfectus ut quae maxime postulat: nam et concitanda et lenienda frequenter est ira, et ad metum cupiditatem odium conciliationem inpellendi animi. Nonnumquam etiam movenda miseratio, sive ut auxilium obsessis feratur suadere oportebit, sive sociae civitatis eversionem deflebimus. Valet autem in consiliis <span class="br"></span><span class="lineNumber">13</span><span class="br"></span>auctoritas plurimum. Nam et prudentissimus esse haberique et optimus debet qui sententiae suae de utilibus atque honestis credere omnes velit. In iudiciis enim vulgo fas habetur indulgere aliquid studio suo: consilia nemo est qui neget secundum mores dari.</p>
<span class="br"></span><span class="lineNumber">14</span><span class="br"></span><p>Graecorum quidem plurimi omne hoc officium contionale esse iudicaverunt et in sola rei publicae administratione posuerunt; quin et Cicero in hac maxime parte versatur. Ideoque suasuris de pace bello copiis operibus<a class="footnoteLink" href="#note_LCL125_122_2" id="target_note_LCL125_122_2"><sup>2</sup></a> vectigalibus haec duo esse praecipue nota voluit, vires civitatis et mores, ut ex natura cum ipsarum rerum, tum <span class="br"></span><span class="lineNumber">15</span><span class="br"></span>audientium ratio suadendi duceretur. Nobis maior in re videtur varietas; nam et consultantium et consiliorum plura sunt genera.</p>
</section><notes><section class="footnotes"><ul><li class="note" id="note_LCL125_122_2"><a class="footnoteCrossrefLink" href="#target_note_LCL125_122_2" title="Click to highlight in text"><sup class="lineRef">2</sup>opibus <span class="italic">recc. (“wealth,” cf. Cic. De oratore</span> 2.335<span class="italic">)</span></a></li><script type="text/javascript">document.getElementById('note_LCL125_122_2').style.display = "none";</script></ul></section></notes></section>