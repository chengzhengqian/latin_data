<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">



constare eloquentiam dicit: in quibus postea scriptis certior eius sententia est.</p>
<span class="br"></span><span class="lineNumber">8</span><span class="br"></span><p>Non minus mihi cupidi novitatis alicuius videntur fuisse qui adiecerunt ordinem cum dispositionem dixis-sent, quasi aliud sit dispositio quam rerum ordine quam optimo conlocatio.</p>
<p>Dion inventionem modo et dispositionem tradidit, sed utramque duplicem rerum et verborum, ut sit elocutio inventionis, pronuntiatio dispositionis, his quinta pars memoriae accedat.</p>
<p>Theodorei fere inventionem duplicem rerum atque elocutionis, deinde tris ceteras partes.</p>
<span class="br"></span><span class="lineNumber">9</span><span class="br"></span><p>Hermagoras iudicium partitionem ordinem quaeque sunt elocutionis subicit oeconomiae, quae Graece appellata ex cura rerum domesticarum et hic per abusionem posita nomine Latino caret.</p>
<span class="br"></span><span class="lineNumber">10</span><span class="br"></span><p>Est et circa hoc quaestio, quod memoriam in ordine partium quidam inventioni, quidam dispositioni subiunxe-runt: nobis quartus eius locus maxime placet. Non enim tantum inventa tenere ut disponamus, nec disposita ut eloquamur, sed etiam verbis formata memoriae mandare debemus; hac enim omnia quaecumque in orationem conlata sunt continentur.</p>
<span class="br"></span><span class="lineNumber">11</span><span class="br"></span><p>Fuerunt etiam in hac opinione non pauci, ut has non rhetorices partis esse existimarent, sed opera oratoris: eius



</p></section><notes></notes></section>