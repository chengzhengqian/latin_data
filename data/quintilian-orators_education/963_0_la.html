<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>gestum distinctum, vocem sermoni proximam et tantum acriorem, sonum simplicem frequentissime postulabit—in his dumtaxat: ‘Q. enim Ligarius, cum esset in Africa nulla belli suspicio,’ et ‘A. Cluentius Habitus pater huiusce.’ Aliud in eadem poscent adfectus, vel concitati: ‘nubit genero socrus,’ vel flebiles: ‘constituitur in foro Laodiceae spectaculum acerbum et miserum toti Asiae provinciae.’</p>
<span class="br"></span><span class="lineNumber">163</span><span class="br"></span><p>Maxime varia et multiplex actio est probationum: nam et proponere partiri interrogare sermoni sunt proxima, et contradictionem sumere: nam ea quoque diversa propositio est. Sed haec tamen aliquando inridentes, aliquando imitantes pronuntiam us.</p>
<span class="br"></span><span class="lineNumber">164</span><span class="br"></span><p>Argumentatio plerumque agilior et acrior et instantior consentientem orationi postulat etiam gestum, id est fortem celeritatem. [Instandum quibusdam in partibus et densanda oratio.]<a class="footnoteLink" href="#note_LCL494_170_50" id="target_note_LCL494_170_50"><sup>50</sup></a></p>
<p>Egressiones fere lenes et dulces et remissae, raptus Proserpinae, Siciliae descriptio, Cn. Pompei laus: neque est mirum minus habere contentionis ea quae sunt extra
<span class="br"></span><span class="lineNumber">165</span><span class="br"></span>quaestionem. Mollior nonnumquam cum reprensione diversae partis imitatio: ‘videbar videre alios intrantis, alios autem exeuntis, quosdam ex vino vacillantis,’ ubi non dissidens</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_170_50"><a class="footnoteCrossrefLink" href="#target_note_LCL494_170_50" title="Click to highlight in text"><sup class="lineRef">50</sup><span class="italic">del. D.A.R</span>.: instandum 〈enim〉 <span class="italic">M.W</span>.</a></li><script type="text/javascript">document.getElementById('note_LCL494_170_50').style.display = "none";</script></ul></section></notes></section>