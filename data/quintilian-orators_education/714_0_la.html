<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Eἰρωνεία est et cum similes imperantibus vel permit tentibus sumus:</p>
<blockquote><p>
<span class="line">i, sequere Italiam ventis,</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">49</span><span class="br"></span> et cum ea quae nolumus videri in adversariis esse concedimus eis. Id acrius fit cum eadem in nobis sunt et in adversario non sunt:</p>
<blockquote><p>
<span class="line indent10">meque timoris</span><span class="linebreak"></span>
<span class="line">argue tu, Drance, quando tot caedis acervos</span><span class="linebreak"></span>
<span class="line">Teucrorum tua dextra dedit.</span><span class="linebreak"></span>
</p></blockquote>
<p class="noindent">Quod idem contra valet cum aut ea quae a nobis absunt aut etiam quae in adversarios reccidunt quasi fatemur:</p>
<blockquote><p>
<span class="line">me duce Dardanius Spartam expugnavit adulter.</span><span class="linebreak"></span>
</p></blockquote>
<p><span class="br"></span><span class="lineNumber">50</span><span class="br"></span>Nec in personis tantum sed et in rebus versatur haec contraria dicendi quam quae intellegi velis ratio, ut totum pro Q. Ligario prohoemium et illae elevationes: ‘videlicet’, <span class="br"></span><span class="lineNumber">51</span><span class="br"></span> ‘o di boni!’, ‘scilicet is superis labor est’, et ille pro Oppio locus: ‘o amorem mirum! o benivolentiam singularem!’</p>
<p>Non procul autem absunt ab hac simulatione res inter se similes, confessio nihil nocitura, qualis est: ‘habes igitur, Tubero, quod est accusatori maxime optandum, confitentem reum’, et concessio, cum aliquid etiam inicum videmur causae fiducia pati: ‘metum virgarum nauarchus





</p></section><notes></notes></section>