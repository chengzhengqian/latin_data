<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">32</span><span class="br"></span><p>Nunc ad res transeo, in quibus maxime sunt personis iuncta quae agimus, ideoque prima tractanda.</p>
<p>In omnibus porro quae fiunt quaeritur aut quare aut ubi</p>
<span class="br"></span><span class="lineNumber">33</span><span class="br"></span><p class="noindent">aut quando aut quo modo aut per quae facta sunt. Ducuntur igitur argumenta ex causis factorum vel futurorum: quarum materiam [quam quidam ὔλμν, alii δύναμιν nominaverunt]<a class="footnoteLink" href="#note_LCL125_382_11" id="target_note_LCL125_382_11"><sup>11</sup></a> in duo genera sed quaternas utriusque dividunt species. Nam fere versatur ratio faciendi circa bonorum adeptionem incrementum conservationem usum aut malorum evitationem liberationem inminutionem tolerantiam: <span class="br"></span><span class="lineNumber">34</span><span class="br"></span>quae et in deliberando plurimum valent. Sed has causas habent recta, prava contra ex falsis opinionibus veniunt. Nam est his initium ex iis quae credunt bona aut mala, inde errores existunt et pessimi adfectus, in quibus sunt ira odium invidia cupiditas spes ambitus audacia metus, cetera generis eiusdem. Accedunt aliquando fortuita, ebrietas, ignorantia, quae interim ad veniam valent, interim ad probationem criminis, ut si quis dum alii insidiatur <span class="br"></span><span class="lineNumber">35</span><span class="br"></span>alium dicitur interemisse. Causae porro non ad convincendum modo quod obicitur, sed ad defendendum quoque excuti solent, cum quis se recte fecisse, id est honesta causa, contendit: qua de re latius in tertio libro





</p></section><notes><section class="footnotes"><ul><li class="note" id="note_LCL125_382_11"><a class="footnoteCrossrefLink" href="#target_note_LCL125_382_11" title="Click to highlight in text"><sup class="lineRef">11</sup><span class="italic">del. Kayser</span></a></li><script type="text/javascript">document.getElementById('note_LCL125_382_11').style.display = "none";</script></ul></section></notes></section>