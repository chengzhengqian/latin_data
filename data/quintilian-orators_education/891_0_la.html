<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">33</span><span class="br"></span><p>adulescentibus creditur. Simpliciora militaris decent. Philosophiam ex professo, ut quidam faciunt, ostentantibus parum decori sunt plerique orationis ornatus maximeque ex adfectibus, quos illi vitia dicunt. Verba quoque exquisitiora
<span class="br"></span><span class="lineNumber">34</span><span class="br"></span>et compositio numerosa tali proposito diversa. Non enim solum illa laetiora, qualia a Cicerone dicuntur ‘saxa atque solitudines voci respondent,’ sed etiam illa, quamquam plena sanguinis, ‘vos enim iam, Albani tumuli atque luci, vos, inquam, inploro atque testor, vosque Albanorum obrutae arae, sacrorum populi Romani sociae et aequales’
<span class="br"></span><span class="lineNumber">35</span><span class="br"></span>non conveniant barbae illi atque tristitiae. At vir civilis vereque sapiens, qui se non otiosis disputationibus sed administrationi rei publicae dederit, a qua longissime isti qui philosophi vocantur recesserunt, omnia quae ad efficiendum oratione quod proposuerit valent libenter adhibebit, cum prius quid honestum sit efficere in animo suo constituerit.</p>
<span class="br"></span><span class="lineNumber">36</span><span class="br"></span><p>Est quod principes deceat, aliis non concesseris. Imperatorum ac triumphalium separata est aliqua ex parte ratio eloquentiae, sicut Pompeius abunde disertus rerum suarum narrator, et hic qui bello civili se interfecit Cato<a class="footnoteLink" href="#note_LCL494_26_6" id="target_note_LCL494_26_6"><sup>6</sup></a> eloquens senator fuit.</p>
<span class="br"></span><span class="lineNumber">37</span><span class="br"></span><p>Idem dictum saepe in alio liberum, in alio furiosum, in alio superbum est. Verba adversus Agamemnonem a</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_26_6"><a class="footnoteCrossrefLink" href="#target_note_LCL494_26_6" title="Click to highlight in text"><sup class="lineRef">6</sup>hic . . . Cato <span class="italic">perhaps interpolated</span> (<span class="italic">Shackleton Bailey</span>)</a></li><script type="text/javascript">document.getElementById('note_LCL494_26_6').style.display = "none";</script></ul></section></notes></section>