<section class="div1 language" lang="la"><header><hgroup><h1>Quintilian</h1></hgroup></header><section class="div2">
<h3><span class="ac">Liber Quartus</span></h3>
<h3>PROHOEMIUM</h3>
<span class="br"></span><span class="lineNumber">1</span><span class="br"></span><p>Perfecto, Marce<a class="footnoteLink" href="#note_LCL125_176_1" id="target_note_LCL125_176_1"><sup>1</sup></a> Vitori, operis tibi dicati tertio libro et iam quarta fere laboris parte transacta, nova insuper mihi diligentiae causa et altior sollicitudo quale iudicium hominum emererer accessit. Adhuc enim velut studia inter nos conferebamus, et si parum nostra institutio probaretur a ceteris, contenti fore domestico usu videbamur, ut tui <span class="br"></span><span class="lineNumber">2</span><span class="br"></span>meique filii formare disciplinam satis putaremus. Cum vero mihi Domitianus Augustus sororis suae nepotum delegaverit curam, non satis honorem iudiciorum caelestium intellegam nisi ex hoc oneris quoque magnitudinem metiar. <span class="br"></span><span class="lineNumber">3</span><span class="br"></span>Quis enim mihi aut mores excolendi sit modus, ut eos non inmerito probaverit sanctissimus censor, aut studia, ne fefellisse in iis videar principem ut in omnibus ita in eloquentia <span class="br"></span><span class="lineNumber">4</span><span class="br"></span>quoque eminentissimum? Quod si nemo miratur




</p></section><notes><section class="footnotes"><ul><li class="note" id="note_LCL125_176_1"><a class="footnoteCrossrefLink" href="#target_note_LCL125_176_1" title="Click to highlight in text"><sup class="lineRef">1</sup>Marcelle <span class="italic">recc.</span>: <span class="italic">see on</span> 1 <span class="italic">prooem.</span> 6</a></li><script type="text/javascript">document.getElementById('note_LCL125_176_1').style.display = "none";</script></ul></section></notes></section>