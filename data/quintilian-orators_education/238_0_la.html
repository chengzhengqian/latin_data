<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Ut desiderat autem laus quae negotiis adhibetur probationem, sic etiam illa quae ostentationi componitur habet <span class="br"></span><span class="lineNumber">5</span><span class="br"></span>interim aliquam speciem probationis, ut qui Romulum Martis filium educatumque a lupa dicat in argumentum caelestis ortus utatur his, quod abiectus in profluentem non potuerit extingui, quod omnia sic egerit ut genitum praeside bellorum deo incredibile non esset, quod ipsum quoque caelo receptum temporis eius homines non dubitaverint. <span class="br"></span><span class="lineNumber">6</span><span class="br"></span>Quaedam vero etiam in defensionis speciem cadent, ut si in laude Herculis permutatum cum regina Lydiae habitum et imperata, ut traditur, pensa orator excuset. Sed proprium laudis est res amplificare et ornare.</p>
<p>Quae materia praecipue quidem in deos et homines cadit, est tamen et aliorum animalium, et etiam carentium <span class="br"></span><span class="lineNumber">7</span><span class="br"></span>anima. Verum in deis generaliter primum maiestatem ipsius eorum naturae venerabimur, deinde proprie vim cuiusque et inventa quae utile aliquid hominibus attulerint. <span class="br"></span><span class="lineNumber">8</span><span class="br"></span>Vis ostendetur,<a class="footnoteLink" href="#note_LCL125_104_1" id="target_note_LCL125_104_1"><sup>1</sup></a> ut in Iove regendorum omnium, in Marte belli, in Neptuno maris: inventa, ut artium in Minerva, Mercurio litterarum, medicinae Apolline, Cerere







</p></section><notes><section class="footnotes"><ul><li class="note" id="note_LCL125_104_1"><a class="footnoteCrossrefLink" href="#target_note_LCL125_104_1" title="Click to highlight in text"><sup class="lineRef">1</sup>ostenditur <span class="italic">B</span></a></li><script type="text/javascript">document.getElementById('note_LCL125_104_1').style.display = "none";</script></ul></section></notes></section>