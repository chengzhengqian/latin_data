<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">15</span><span class="br"></span><p>Ne illos quidem reprehendendos puto qui paulum etiam palaestricis vacaverunt. Non de iis loquor quibus pars vitae in oleo pars in vino consumitur, qui corporum cura mentem obruerunt; hos enim abesse ab eo quem instituimus <span class="br"></span><span class="lineNumber">16</span><span class="br"></span>quam longissime velim: sed nomen est idem iis a quibus gestus motusque formantur, ut recta sint bracchia, ne indoctae rusticae&lt;ve&gt;<a class="footnoteLink" href="#note_LCL124_242_4" id="target_note_LCL124_242_4"><sup>4</sup></a> manus, ne status indecorus, ne qua in proferendis pedibus inscitia, ne caput oculique ab <span class="br"></span><span class="lineNumber">17</span><span class="br"></span>alia corporis inclinatione dissideant. Nam neque haec esse in parte pronuntiationis negaverit quisquam neque ipsam pronuntiationem ab oratore secernet: et certe quod facere oporteat non indignandum est discere, cum praesertim haec chironomia, quae est (ut nomine ipso declaratur) lex gestus, et ab illis temporibus heroicis orta sit et a summis Graeciae viris atque ipso etiam Socrate probata, a Platone quoque in parte civilium posita virtutum, et a Chrysippo in praeceptis de liberorum educatione compositis non <span class="br"></span><span class="lineNumber">18</span><span class="br"></span>omissa. Nam Lacedaemonios quidem etiam saltationem quandam tamquam ad bella quoque utilem habuisse inter exercitationes accepimus. Neque id veteribus Romanis dedecori fuit: argumentum est sacerdotum nomine<a class="footnoteLink" href="#note_LCL124_242_5" id="target_note_LCL124_242_5"><sup>5</sup></a> ac religione







</p></section><notes><section class="footnotes"><ul><li class="note" id="note_LCL124_242_4"><a class="footnoteCrossrefLink" href="#target_note_LCL124_242_4" title="Click to highlight in text"><sup class="lineRef">4</sup><span class="italic">add. edd.</span></a></li><script type="text/javascript">document.getElementById('note_LCL124_242_4').style.display = "none";</script><li class="note" id="note_LCL124_242_5"><a class="footnoteCrossrefLink" href="#target_note_LCL124_242_5" title="Click to highlight in text"><sup class="lineRef">5</sup>&lt;cum&gt; nomine <span class="italic">Watt</span> 1988</a></li><script type="text/javascript">document.getElementById('note_LCL124_242_5').style.display = "none";</script></ul></section></notes></section>