<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

tua te purgavit, mihi crede, pudor eripuit, vita ante acta servavit.’</p>
<p><span class="br"></span><span class="lineNumber">57</span><span class="br"></span>Praeter haec usus est allegoriae ut tristia dicamus melioribus verbis urbanitatis gratia aut quaedam contrariis significemus . . . †aliut textum sp† &lt;ut&gt; ‘exta cocta numerabimus’.<a class="footnoteLink" href="#note_LCL126_458_37" id="target_note_LCL126_458_37"><sup>37</sup></a></p>
<p>Haec si quis ignorat quibus Graeci nominibus appellent, σαρκασμόν, ἀστεϊσμόν, ἀντίφρασιν, παροιμίαν <span class="br"></span><span class="lineNumber">58</span><span class="br"></span>dici sciat. Sunt etiam qui haec non species allegoriae sed ipsa tropos dicant, acri quidem ratione, quod illa obscurior sit, in his omnibus aperte appareat quid velimus. Cui accedit hoc quoque, quod genus, cum dividatur in species, nihil habet proprium, ut arbor pinus et olea et cupressus, et ipsius per se nulla proprietas, allegoria vero habet aliquid proprium. Quod quo modo fieri potest nisi ipsa species est? Sed utentium nihil refert.</p>
<p><span class="br"></span><span class="lineNumber">59</span><span class="br"></span>Adicitur his mycterismos, dissimulatus quidem sed non latens derisus.</p>
</section><notes><section class="footnotes"><ul><li class="note" id="note_LCL126_458_37"><a class="footnoteCrossrefLink" href="#target_note_LCL126_458_37" title="Click to highlight in text"><sup class="lineRef">37</sup><span class="italic">The lacuna after</span> significemus <span class="italic">conceals at least a reference to proverbs;</span> &lt;ut&gt; exta cocta numerabimus <span class="italic">(Freund) is secure, but the words obelized have not been satisfactorily emended</span>: <span class="italic">A has</span> aliut textum spectaco et enumeravimus.</a></li><script type="text/javascript">document.getElementById('note_LCL126_458_37').style.display = "none";</script></ul></section></notes></section>