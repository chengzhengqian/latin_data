<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

lectione secura transcurrimus, sed tractamus singula et necessario introspicimus et quantum virtutis habeant vel hoc ipso cognoscimus, quod imitari non possumus.</p>
<p><span class="br"></span><span class="lineNumber">9</span><span class="br"></span> Nec aliena tantum transferre, sed etiam nostra pluribus modis tractare proderit, ut ex industria sumamus sententias quasdam easque versemus quam numerosissime, velut <span class="br"></span><span class="lineNumber">10</span><span class="br"></span> eadem cera aliae aliaeque formae duci solent. Plurimum autem parari facultatis existimo ex simplicissima quaque materia. Nam illa multiplici personarum causarum temporum locorum dictorum factorum diversitate facile delitescet infirmitas, tot se undique rebus ex quibus aliquam <span class="br"></span><span class="lineNumber">11</span><span class="br"></span> adprehendas offerentibus. Illud virtutis<a class="footnoteLink" href="#note_LCL127_360_4" id="target_note_LCL127_360_4"><sup>4</sup></a> indicium est, fundere quae natura contracta sunt, augere parva, varietatem similibus voluptatem expositis dare, et bene dicere multa de paucis.</p>
<p>In hoc optime facient infinitae quaestiones, quas vocari thesis diximus, quibus Cicero iam princeps in re publica <span class="br"></span><span class="lineNumber">12</span><span class="br"></span> exerceri solebat. His confinis est restructio<a class="footnoteLink" href="#note_LCL127_360_5" id="target_note_LCL127_360_5"><sup>5</sup></a> et confirmatio sententiarum. Nam cum sit sententia decretum quoddam atque praeceptum, quod de re, idem de iudicio rei quaeri potest. Tum loci communes, quos etiam scriptos ab oratoribus scimus. Nam qui haec recta tantum et in nullos flexus







</p></section><notes><section class="footnotes"><ul><li class="note" id="note_LCL127_360_4"><a class="footnoteCrossrefLink" href="#target_note_LCL127_360_4" title="Click to highlight in text"><sup class="lineRef">4</sup>ubertatis <span class="italic">Delz (see Watt</span> 1998<span class="italic">)</span>: virtutem <span class="italic">B</span></a></li><script type="text/javascript">document.getElementById('note_LCL127_360_4').style.display = "none";</script><li class="note" id="note_LCL127_360_5"><a class="footnoteCrossrefLink" href="#target_note_LCL127_360_5" title="Click to highlight in text"><sup class="lineRef">5</sup><span class="italic">b</span>: destructio <span class="italic">B</span></a></li><script type="text/javascript">document.getElementById('note_LCL127_360_5').style.display = "none";</script></ul></section></notes></section>