<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">46</span><span class="br"></span> brevior est tropos. At in figura totius voluntatis fictio est, apparens magis quam confessa, ut illic verba sint verbis diversa, hic sensus sermoni: 〈recipiunt autem〉 et loci<a class="footnoteLink" href="#note_LCL127_60_6" id="target_note_LCL127_60_6"><sup>6</sup></a> et tota interim causae conformatio, cum etiam vita universa ironiam habere videatur, qualis est visa Socratis (nam ideo dictus εἴρων, agens imperitum et admiratorem aliorum tamquam sapientium), ut, quem ad modum ἀλληγορίαν facit continua μεταφορά, sic hoc schema faciat tropos ille contextus.</p>
<p><span class="br"></span><span class="lineNumber">47</span><span class="br"></span> Quaedam verogenera huius figurae nullam cum tropis habent societatem, ut illa statim prima quae ducitur a negando, quam nonnulli ἀντίφρασιν vocant: ‘non agam tecum iure summo, non dicam quod forsitan optinerem’, et ‘quid ego istius decreta, quid rapinas, quid hereditatium possessiones datas, quid ereptas proferam?’ et ‘mitto illam primam libidinis iniuriam’, et ‘ne illa quidem testimonia recito quae dicta sunt de sestertiis sescentis<a class="footnoteLink" href="#note_LCL127_60_7" id="target_note_LCL127_60_7"><sup>7</sup></a> milibus’, et <span class="br"></span><span class="lineNumber">48</span><span class="br"></span> ‘possum dicere.’ Quibus generibus per totas interim quaestiones decurrimus, ut Cicero: ‘hoc ego si sic agerem tamquam mihi crimen esset diluendum, haec pluribus dicerem.’</p>
</section><notes><section class="footnotes"><ul><li class="note" id="note_LCL127_60_6"><a class="footnoteCrossrefLink" href="#target_note_LCL127_60_6" title="Click to highlight in text"><sup class="lineRef">6</sup>sensus sermoni: 〈recipiunt autem〉 et loci <span class="italic">D.A.R. after Winterbottom</span>: sensus sermonis et loci (ioci <span class="italic">B</span>) <span class="italic">AB</span></a></li><script type="text/javascript">document.getElementById('note_LCL127_60_6').style.display = "none";</script><li class="note" id="note_LCL127_60_7"><a class="footnoteCrossrefLink" href="#target_note_LCL127_60_7" title="Click to highlight in text"><sup class="lineRef">7</sup>septingentis <span class="italic">A</span></a></li><script type="text/javascript">document.getElementById('note_LCL127_60_7').style.display = "none";</script></ul></section></notes></section>