<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


adsumere in causam naturas eorum qua competent aut mitigare <span class="br"></span><span class="lineNumber">18</span><span class="br"></span>qua repugnabunt oportebit. Accidit autem interim hoc quoque, ut aut nobis inimicus aut adversariis sit amicus qui iudicat: quae res utrique parti tractanda est, ac nescio an etiam ei magis in quam videatur propensior. Est enim nonnumquam pravus<a class="footnoteLink" href="#note_LCL125_188_3" id="target_note_LCL125_188_3"><sup>3</sup></a> hic ambitus, adversus amicos aut pro iis quibuscum simultates gerant pronuntiandi, <span class="br"></span><span class="lineNumber">19</span><span class="br"></span>faciendique iniuste ne fecisse videantur. Fuerunt etiam quidam suarum rerum iudices. Nam et in libris observationum a Septimio editis adfuisse Ciceronem tali causae invenio, et ego pro regina Berenice apud ipsam eam dixi. Similis hic quoque superioribus ratio est: adversarius enim fiduciam partis suae iactat, patronus timet cognoscentis verecundiam.</p>
<span class="br"></span><span class="lineNumber">20</span><span class="br"></span><p>Praeterea detrahenda vel confirmanda opinio, si quam [praecipue]<a class="footnoteLink" href="#note_LCL125_188_4" id="target_note_LCL125_188_4"><sup>4</sup></a> domo videbitur iudex attulisse. Metus etiam nonnumquam est amovendus, ut Cicero pro Milone ne arma Pompei disposita contra se putarent laboravit, nonnumquam <span class="br"></span><span class="lineNumber">21</span><span class="br"></span>adhibendus, ut idem in Verrem facit. Sed adhibendi modus alter ille frequens et favorabilis, ne male sentiat populus Romanus, ne iudicia transferantur, alter autem asper et rarus, quo minatur corruptis accusationem,







</p></section><notes><section class="footnotes"><ul><li class="note" id="note_LCL125_188_3"><a class="footnoteCrossrefLink" href="#target_note_LCL125_188_3" title="Click to highlight in text"><sup class="lineRef">3</sup><span class="italic">E</span>: parvus <span class="italic">A</span>: pravis <span class="italic">B</span></a></li><script type="text/javascript">document.getElementById('note_LCL125_188_3').style.display = "none";</script><li class="note" id="note_LCL125_188_4"><a class="footnoteCrossrefLink" href="#target_note_LCL125_188_4" title="Click to highlight in text"><sup class="lineRef">4</sup><span class="italic">del. Radermacher</span></a></li><script type="text/javascript">document.getElementById('note_LCL125_188_4').style.display = "none";</script></ul></section></notes></section>