<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">9</span><span class="br"></span><p>dantur. Phidias tamen dis quam hominibus effingendis<a class="footnoteLink" href="#note_LCL494_286_1" id="target_note_LCL494_286_1"><sup>1</sup></a> melior artifex creditur, in ebore vero longe citra aemulum vel si nihil nisi Minervam Athenis aut Olympium in Elide Iovem fecisset, cuius pulchritudo adiecisse aliquid etiam receptae religioni videtur, adeo maiestas operis deum aequavit. Ad veritatem Lysippum ac Praxitelen accessisse optime adfirmant: nam Demetrius tamquam nimius in ea reprehenditur, et fuit similitudinis quam pulchritudinis amantior.</p>
<span class="br"></span><span class="lineNumber">10</span><span class="br"></span><p>In oratione vero si species intueri velis, totidem paene reperias ingeniorum quot corporum formas.</p>
<p>Sed fuere quaedam genera dicendi condicione temporum horridiora, alioqui magnam iam ingenii vim prae se ferentia. Hinc sint Laelii, Africani, Catones etiam Gracchique, quos tu licet Polygnotos vel Callonas appelles.
<span class="br"></span><span class="lineNumber">11</span><span class="br"></span>Mediam illam formam teneant L. Crassus 〈et〉<a class="footnoteLink" href="#note_LCL494_286_2" id="target_note_LCL494_286_2"><sup>2</sup></a> Q. Hortensius. Tum deinde efflorescat non multum inter se distantium tempore oratorum ingens proventus. Hic vim Caesaris, indolem Caeli, subtilitatem Calidi, diligentiam Pollionis, dignitatem Messalae, sanctitatem Calvi, gravitatem</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_286_1"><a class="footnoteCrossrefLink" href="#target_note_LCL494_286_1" title="Click to highlight in text"><sup class="lineRef">1</sup> <span class="italic">Duker</span>: efficiendis <span class="italic">B</span></a></li><script type="text/javascript">document.getElementById('note_LCL494_286_1').style.display = "none";</script><li class="note" id="note_LCL494_286_2"><a class="footnoteCrossrefLink" href="#target_note_LCL494_286_2" title="Click to highlight in text"><sup class="lineRef">2</sup><span class="italic">add. G. S. Korzeniewski</span></a></li><script type="text/javascript">document.getElementById('note_LCL494_286_2').style.display = "none";</script></ul></section></notes></section>