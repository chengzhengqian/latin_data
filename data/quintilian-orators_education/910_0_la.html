<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>celebrasset iubebatur. Et persolverunt, ut traditum est:
<span class="br"></span><span class="lineNumber">12</span><span class="br"></span>nam cum esset grande convivium in honorem eiusdem victoriae atque adhibitus ei cenae Simonides, nuntio est excitus, quod eum duo iuvenes equis advecti desiderare maiorem in modum dicebantur. Et illos quidem non invenit,
<span class="br"></span><span class="lineNumber">13</span><span class="br"></span>fuisse tamen gratos erga se deos exitu comperit. Nam vix eo ultra limen egresso triclinium illud supra convivas corruit, atque ita confudit ut non ora modo oppressorum sed membra etiam omnia requirentes ad sepulturam propinqui nulla nota possent discernere. Tum Simonides dicitur memor ordinis quo quisque discubuerat corpora suis
<span class="br"></span><span class="lineNumber">14</span><span class="br"></span>reddidisse. Est autem magna inter auctores dissensio, Glaucone Carystio an Leocrati an Agatharcho an Scopae scriptum sit id carmen, et Pharsali fuerit haec domus, ut ipse quodam loco significare Simonides videtur utque Apollodorus et Eratosthenes et Euphorion et Larissaeus Eurypylus tradiderunt, an Crannone, ut Apollas 〈et〉 Callimachus,<a class="footnoteLink" href="#note_LCL494_64_6" id="target_note_LCL494_64_6"><sup>6</sup></a> quem secutus Cicero hanc famam latius fudit.
<span class="br"></span><span class="lineNumber">15</span><span class="br"></span>Scopam nobilem Thessalum perisse in eo convivio constat, adicitur sororis eius filius, putant et ortos plerosque</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_64_6"><a class="footnoteCrossrefLink" href="#target_note_LCL494_64_6" title="Click to highlight in text"><sup class="lineRef">6</sup>〈et〉 Callimachus <span class="italic">Bentley</span>: Callimachius <span class="italic">Schneider</span></a></li><script type="text/javascript">document.getElementById('note_LCL494_64_6').style.display = "none";</script></ul></section></notes></section>