<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


tractata sunt, omittamus, interim sponte nostra velut donantes, interim ad ea quae sunt potentiora gradum ex iis fecisse contenti.</p>
<span class="br"></span><span class="lineNumber">9</span><span class="br"></span><p>Simplex autem causa, etiamsi varie defenditur, non potest habere plus uno de quo pronuntietur, atque inde erit status causae, quod et orator praecipue sibi optinendum et iudex spectandum maxime intellegit; in hoc enim causa <span class="br"></span><span class="lineNumber">10</span><span class="br"></span>consistet. Ceterum quaestionum possunt esse diversi. Quod ut brevissimo pateat exemplo, cum dicit reus: ‘etiam si feci, recte feci’, qualitatis utitur statu; cum adicit: ‘sed non feci’, coniecturam movet. Semper autem firmius est non fecisse, ideoque in eo statum esse iudicabo quod dicerem si mihi plus quam unum dicere non liceret.</p>
<span class="br"></span><span class="lineNumber">11</span><span class="br"></span><p>Recte igitur est appellata causarum prima conflictio, non quaestionum. Nam et pro Rabirio Postumo Cicero primam partem orationis in hoc intendit, ut actionem competere in equitem Romanum neget, secunda nullam ad eum pecuniam pervenisse confirmat: statum tamen in <span class="br"></span><span class="lineNumber">12</span><span class="br"></span>eo dicam fuisse quod est potentius. Nec in causa Milonis circa primas quaestiones [quae sunt ante prohoemium positae]<a class="footnoteLink" href="#note_LCL125_52_2" id="target_note_LCL125_52_2"><sup>2</sup></a> iudicabo conflixisse causam, sed ubi totis viribus insidiator Clodius ideoque iure interfectus ostenditur. Et





</p></section><notes><section class="footnotes"><ul><li class="note" id="note_LCL125_52_2"><a class="footnoteCrossrefLink" href="#target_note_LCL125_52_2" title="Click to highlight in text"><sup class="lineRef">2</sup><span class="italic">del. Halm</span> (prohoemium <span class="italic">AB</span>: narrationem <span class="italic">recc.</span>)</a></li><script type="text/javascript">document.getElementById('note_LCL125_52_2').style.display = "none";</script></ul></section></notes></section>