<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">23</span><span class="br"></span><p>Equidem haec ad quaedam prodesse non negaverim, ut si rerum nomina multa per ordinem audita reddenda sint. Namque in iis quae didicerunt locis ponunt res illas: mensam, ut hoc utar, in vestibulo et pulpitum<a class="footnoteLink" href="#note_LCL494_70_10" id="target_note_LCL494_70_10"><sup>10</sup></a> in atrio et
<span class="br"></span><span class="lineNumber">24</span><span class="br"></span>sic cetera, deinde relegentes inveniunt ubi posuerunt. Et forsitan hoc sunt adiuti qui auctione dimissa quid cuique vendidissent testibus argentariorum tabulis reddiderunt, quod praestitisse Q. Hortensium dicunt. Minus idem proderit in ediscendis quae orationis perpetuae erunt: nam et sensus non eandem imaginem quam res habent, cum alterum fingendum sit; et horum tamen utcumque commonet locus, sicut sermonis alicuius habiti: verborum contextus
<span class="br"></span><span class="lineNumber">25</span><span class="br"></span>eadem arte quo modo comprehendetur? Mittoquod quaedam nullis simulacris significari possunt, ut certe coniunctiones. Habeamus enim sane, ut qui notis scribunt, certas imagines omnium et loca scilicet infinita, per quae verba quot sunt in quinque contra Verrem secundae actionis libris explicentur, meminerimus etiam omnium quasi depositorum: nonne impediri quoque dicendi cursum necesse
<span class="br"></span><span class="lineNumber">26</span><span class="br"></span>est duplici memoriae cura? Nam quo modo poterunt copulata fluere si propter singula verba ad singulas formas respiciendum erit? Qua re et Charmadas et Scepsius de quo modo dixi Metrodorus, quos Cicero dicit usos hac exercitatione, sibi habeant sua: nos simpliciora tradamus.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_70_10"><a class="footnoteCrossrefLink" href="#target_note_LCL494_70_10" title="Click to highlight in text"><sup class="lineRef">10</sup><span class="italic">Bonnell</span>: populum <span class="italic">G</span></a></li><script type="text/javascript">document.getElementById('note_LCL494_70_10').style.display = "none";</script></ul></section></notes></section>