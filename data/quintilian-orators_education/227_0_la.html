<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


hos ipsos de quibus modo sum locutus artis rhetoricae. <span class="br"></span><span class="lineNumber">65</span><span class="br"></span>Etenim supervacuus foret in studiis longior labor si nihil liceret melius invenire praeteritis. Neque tamen quicquam ex iis quae tum praecepi supervacuum fuit; ad easdem enim particulas haec quoque quae nunc praecipiam revertentur. Ita neminem didicisse paeniteat: colligere tantum eadem ac disponere paulo significantius conor. Omnibus autem satis factum volo non me hoc serius demonstrare aliis quam mihi ipse persuaserim.</p>
<span class="br"></span><span class="lineNumber">66</span><span class="br"></span><p>Secundum plurimos auctores servabam tris rationales status, coniecturam qualitatem finitionem, unum legalem. Hi mihi status generales erant. Legalem in quinque species partiebar: scripti et voluntatis, legum contrariarum, <span class="br"></span><span class="lineNumber">67</span><span class="br"></span>collectivum, ambiguitatis, tralationis. Nunc quartum ex generalibus intellego posse removeri; sufficit enim prima divisio qua diximus alios rationales alios legales esse: ita non erit status, sed quaestionum genus; alioqui et rationalis <span class="br"></span><span class="lineNumber">68</span><span class="br"></span>status esset. Ex iis etiam quos speciales vocabam removi tralationem, frequenter quidem (sicut omnes qui me secuti sunt meminisse possunt) testatus, et in ipsis etiam illis sermonibus me nolente vulgatis hoc tamen complexus, vix in ulla controversia tralationis statum posse reperiri ut non et alius in eadem recte dici videretur, ideoque a quibusdam <span class="br"></span><span class="lineNumber">69</span><span class="br"></span>eum exclusum. Neque ignoro multa transferri, cum in omnibus fere causis in quibus cecidisse quis formula dicitur




</p></section><notes></notes></section>