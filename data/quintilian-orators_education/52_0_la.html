<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

‘mappam’ circo quoque usitatum nomen Poeni sibi vindicant, et ‘gurdos’, quos pro stolidis accipit vulgus, ex Hispania <span class="br"></span><span class="lineNumber">58</span><span class="br"></span>duxisse originem audivi. Sed haec divisio mea ad Graecum sermonem praecipue pertinet; nam et maxima ex parte Romanus inde conversus est, et confessis quoque Graecis utimur verbis ubi nostra desunt, sicut illi a nobis nonnumquam mutuantur.</p>
<p>Inde illa quaestio exoritur, an eadem ratione per casus</p>
<span class="br"></span><span class="lineNumber">59</span><span class="br"></span><p class="noindent">duci externa qua nostra conveniat. Ac si reperias grammaticum veterum amatorem, neget quicquam ex Latina ratione mutandum, quia, cum sit apud nos casus ablativus, quem illi non habent, parum conveniat uno casu nostro, quinque <span class="br"></span><span class="lineNumber">60</span><span class="br"></span>Graecis uti: quin etiam laudet virtutem eorum qui potentiorem facere linguam Latinam studebant nec alienis egere institutis fatebantur. Inde ‘Castorem’ media syllaba producta pronuntiarunt, quia hoc omnibus nostris nominibus accidebat quorum prima positio in easdem quas ‘Castor’ litteras exit, et ut ‘Palaemo’ ac ‘Telamo’ et ‘Plato’ (nam sic eum Cicero quoque appellat) dicerentur retinuerunt, quia Latinum quod O et N litteris finiretur <span class="br"></span><span class="lineNumber">61</span><span class="br"></span>non reperiebant. Ne in A quidem atque S litteras exire temere masculina Graeca nomina recto casu patiebantur, ideoque et apud Caelium legimus ‘Pelia cincinnatus’ et apud Messalam ‘bene fecit Euthia’ et apud Ciceronem



</p></section><notes></notes></section>