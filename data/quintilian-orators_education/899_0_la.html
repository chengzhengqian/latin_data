<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">65</span><span class="br"></span><p>culpam fietque ultro miserabilis. Avertere quoque in alios crimen decet, ut fraude aliquorum concita credatur, et omnia nos passuros, nihil aspere dicturos testandum, ut etiam si non possumus conviciari<a class="footnoteLink" href="#note_LCL494_42_9" id="target_note_LCL494_42_9"><sup>9</sup></a> nolle videamur. Etiam, si quid obiciendum erit, officium est patroni ut id filio invito sed fide cogente facere credatur: ita poterit uterque laudari.</p>
<span class="br"></span><span class="lineNumber">66</span><span class="br"></span><p>Quod de matre dixi, de utroque parente accipiendum est: nam inter patres etiam filiosque, cum intervenisset emancupatio, litigatum scio. In aliis quoque propinquitatibus custodiendum est ut inviti et necessario et parce iudicemur dixisse, magis autem aut minus ut cuique personae debetur reverentia. Eadem pro libertis adversus patronos observantia. Et ut semel plura complectar, numquam decebit sic adversus tales agere personas quo modo contra nos agi ab hominibus condicionis eiusdem iniquo animo tulissemus.</p>
<span class="br"></span><span class="lineNumber">67</span><span class="br"></span><p>Praestatur hoc aliquando etiam dignationibus, ut libertatis nostrae ratio reddatur, ne quis nos aut petulantes in laedendis eis aut etiam ambitiosos putet. Itaque Cicero, quamquam erat in Cottam gravissime dicturus neque aliter agi P. Oppi causa poterat, longa tamen praefatione
<span class="br"></span><span class="lineNumber">68</span><span class="br"></span>excusavit officii sui necessitatem. Aliquando etiam inferioribus</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_42_9"><a class="footnoteCrossrefLink" href="#target_note_LCL494_42_9" title="Click to highlight in text"><sup class="lineRef">9</sup>〈non〉 conviciari <span class="italic">edd</span>.</a></li><script type="text/javascript">document.getElementById('note_LCL494_42_9').style.display = "none";</script></ul></section></notes></section>