<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">



quibus de causis vel<a class="footnoteLink" href="#note_LCL125_226_4" id="target_note_LCL125_226_4"><sup>4</sup></a> provinciam universam vel accusatorem <span class="br"></span><span class="lineNumber">16</span><span class="br"></span>aut testem offenderit non inutiliter exponet? Quae si narratio non est, ne illa quidem Ciceronis pro Cluentio prima, cuius est initium: ‘A. Cluentius Habitus’. Nihil enim hic de veneficio sed de causis quibus ei mater inimica sit dicit.</p>
<span class="br"></span><span class="lineNumber">17</span><span class="br"></span><p>Illae quoque sunt pertinentes ad causam sed non ipsius causae narrationes, vel exempli gratia, ut in Verrem de L. Domitio, qui pastorem, quod is aprum, quem ipsi muneri optulerat, exceptum esse a se venabulo confessus esset, in <span class="br"></span><span class="lineNumber">18</span><span class="br"></span>crucem sustulit: vel discutiendi alicuius extrinsecus criminis, ut pro Rabirio Postumo: ‘nam ut ventum Alexandream est, iudices, haec una ratio a rege proposita Postumo est servandae pecuniae, si curationem et quasi dispensationem regiam suscepisset’: vel augendi, ut describitur iter Verris.</p>
<span class="br"></span><span class="lineNumber">19</span><span class="br"></span><p>Ficta<a class="footnoteLink" href="#note_LCL125_226_5" id="target_note_LCL125_226_5"><sup>5</sup></a> interim narratio introduci solet, vel ad concitandos iudices, ut pro Roscio circa Chrysogonum, cuius paulo ante habui mentionem, vel ad resolvendos aliqua urbanitate, ut pro Cluentio circa fratres Caepasios, interdum per digressionem decoris gratia, qualis rursus in Verrem de Proserpina: ‘in his quondam locis mater filiam quaesisse dicitur.’</p>
<p>Quae omnia eo pertinent ut appareat non utique non








</p></section><notes><section class="footnotes"><ul><li class="note" id="note_LCL125_226_4"><a class="footnoteCrossrefLink" href="#target_note_LCL125_226_4" title="Click to highlight in text"><sup class="lineRef">4</sup><span class="italic">Regius</span>: per <span class="italic">AB, om. recc.</span></a></li><script type="text/javascript">document.getElementById('note_LCL125_226_4').style.display = "none";</script><li class="note" id="note_LCL125_226_5"><a class="footnoteCrossrefLink" href="#target_note_LCL125_226_5" title="Click to highlight in text"><sup class="lineRef">5</sup>Faceta <span class="italic">Spalding (“amusing”)</span></a></li><script type="text/javascript">document.getElementById('note_LCL125_226_5').style.display = "none";</script></ul></section></notes></section>