<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

Quem dubito scientia rerum an scriptorum copia an eloquendi [usu]<a class="footnoteLink" href="#note_LCL127_296_25" id="target_note_LCL127_296_25"><sup>25</sup></a> suavitate an inventionum acumine an varietate operum clariorem putem. Nam in Theophrasto tam est loquendi nitor ille divinus ut ex eo nomen quoque <span class="br"></span><span class="lineNumber">84</span><span class="br"></span> traxisse dicatur. Minus indulsere eloquentiae Stoici veteres, sed cum honesta suaserunt, tum in colligendo probandoque quae instituerant plurimum valuerunt, rebus tamen acuti magis quam, id quod sane non adfectarunt, oratione magnifici.</p>
<p><span class="br"></span><span class="lineNumber">85</span><span class="br"></span>

Idem nobis per Romanos quoque auctores ordo ducendus est. Itaque ut apud illos Homerus, sic apud nos Vergilius auspicatissimum dederit exordium, omnium eius generis poetarum Graecorum nostrorumque haud dubie <span class="br"></span><span class="lineNumber">86</span><span class="br"></span> proximus. Utar enim verbis isdem quae ex Afro Domitio iuvenis excepi, qui mihi interroganti quem Homero crederet maxime accedere ‘secundus’ inquit ‘est Vergilius, propior tamen primo quam tertio.’ Et hercule ut illi naturae caelesti atque inmortali cesserimus, ita curae et diligentiae vel ideo in hoc plus est, quod ei fuit magis laborandum, et quantum eminentibus vincimur, fortasse aequalitate pensamus. <span class="br"></span><span class="lineNumber">87</span><span class="br"></span> Ceteri omnes longe secuntur.<a class="footnoteLink" href="#note_LCL127_296_26" id="target_note_LCL127_296_26"><sup>26</sup></a> Nam Macer et Lucretius





</p></section><notes><section class="footnotes"><ul><li class="note" id="note_LCL127_296_25"><a class="footnoteCrossrefLink" href="#target_note_LCL127_296_25" title="Click to highlight in text"><sup class="lineRef">25</sup><span class="italic">om. recc.</span>: usus <span class="italic">XY</span></a></li><script type="text/javascript">document.getElementById('note_LCL127_296_25').style.display = "none";</script><li class="note" id="note_LCL127_296_26"><a class="footnoteCrossrefLink" href="#target_note_LCL127_296_26" title="Click to highlight in text"><sup class="lineRef">26</sup><span class="italic">XY</span>: sequentur <span class="italic">recc.</span>: sequenter <span class="italic">G</span></a></li><script type="text/javascript">document.getElementById('note_LCL127_296_26').style.display = "none";</script></ul></section></notes></section>