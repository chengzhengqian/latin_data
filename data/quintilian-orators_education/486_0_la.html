<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
scaenica huic personae alienissima est: obscenitas vero non a verbis tantum abesse debet, sed etiam a significatione. Nam si quando obici potest, non in ioco exprobranda <span class="br"></span><span class="lineNumber">30</span><span class="br"></span>est. Oratorem praeterea ut dicere urbane volo, ita videri adfectare id plane nolo. Quapropter ne dicet quidem salse quotiens poterit, et dictum potius aliquando perdet quam <span class="br"></span><span class="lineNumber">31</span><span class="br"></span>minuet auctoritatem. Nec accusatorem autem atroci in causa nec patronum in miserabili iocantem feret quisquam. Sunt etiam iudices quidam tristiores quam ut risum libenter patiantur.</p>
<p><span class="br"></span><span class="lineNumber">32</span><span class="br"></span>Solet interim accidere ut id quod in adversarium dicimus aut in iudicem conveniat aut in nostrum quoque litigatorem, quamquam aliqui reperiuntur qui ne id quidem quod in ipsos reccidere possit evitent. Quod fecit Longus Sulpicius, qui, cum ipse foedissimus esset, ait eum contra quem iudicio liberali aderat ne faciem quidem habere liberi hominis: cui respondens Domitius Afer ‘ex tui’ inquit ‘animi sententia, Longe, qui malam faciem habet liber non est?’</p>
<p><span class="br"></span><span class="lineNumber">33</span><span class="br"></span>Vitandum etiam ne petulans, ne superbum, ne loco, ne tempore alienum, ne praeparatum et domo allatum videatur quod dicimus: nam adversus miseros, sicut supra dixeram, inhumanus est iocus. Sed quidam ita sunt receptae auctoritatis ac notae verecundiae ut nocitura sit in eos dicenti<a class="footnoteLink" href="#note_LCL126_78_12" id="target_note_LCL126_78_12"><sup>12</sup></a> petulantia; nam de amicis iam praeceptum est.</p>
<p><span class="br"></span><span class="lineNumber">34</span><span class="br"></span>Illud non ad oratoris consilium, sed ad hominis pertinet: lacessat hoc modo quem laedere sit periculosum, ne




</p></section><notes><section class="footnotes"><ul><li class="note" id="note_LCL126_78_12"><a class="footnoteCrossrefLink" href="#target_note_LCL126_78_12" title="Click to highlight in text"><sup class="lineRef">12</sup><span class="italic">Gesner</span>: dicendi <span class="italic">A</span></a></li><script type="text/javascript">document.getElementById('note_LCL126_78_12').style.display = "none";</script></ul></section></notes></section>