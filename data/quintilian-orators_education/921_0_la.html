<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>quae sunt eaedem pronuntiationis, vocem atque motum: quapropter utraque appellatione indifferenter uti licet.</p>
<span class="br"></span><span class="lineNumber">2</span><span class="br"></span><p>Habet autem res ipsa miram quandam in orationibus vim ac potestatem: neque enim tam refert qualia sint quae intra nosmet ipsos composuimus quam quo modo efferantur: nam ita quisque ut audit movetur. Quare neque probatio ulla, quae modo venit ab oratore, tam firma est ut non perdat vires suas nisi adiuvatur adseveratione dicentis, 〈et〉<a class="footnoteLink" href="#note_LCL494_86_1" id="target_note_LCL494_86_1"><sup>1</sup></a> adfectus omnes languescant necesse est, nisi voce,
<span class="br"></span><span class="lineNumber">3</span><span class="br"></span>vultu, totius prope habitu corporis inardescunt. Nam cum haec omnia fecerimus, felices tamen si nostrum illum ignem iudex conceperit, nedum eum supini securique moveamus ac non et ipse nostra oscitatione solvatur.</p>
<span class="br"></span><span class="lineNumber">4</span><span class="br"></span><p>Documento sunt vel scaenici actores, qui et optimis poetarum tantum adiciunt gratiae ut nos infinito<a class="footnoteLink" href="#note_LCL494_86_2" id="target_note_LCL494_86_2"><sup>2</sup></a> magis eadem illa audita quam lecta delectent, et vilissimis etiam quibusdam impetrant aures, ut quibus nullus est in bibliothecis
<span class="br"></span><span class="lineNumber">5</span><span class="br"></span>locus sit etiam frequens in theatris. Quod si in rebus quas fictas esse scimus et inanes tantum pronuntiatio potest ut iram lacrimas sollicitudinem adferat, quanto plus valeat necesse est ubi et credimus? Equidem vel mediocrem orationem commendatam viribus actionis adfirmarim plus habituram esse momenti quam optimam eadem
<span class="br"></span><span class="lineNumber">6</span><span class="br"></span>illa destitutam: si quidem et Demosthenes, quid esset in toto dicendi opere primum interrogatus, pronuntiationi</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_86_1"><a class="footnoteCrossrefLink" href="#target_note_LCL494_86_1" title="Click to highlight in text"><sup class="lineRef">1</sup><span class="italic">add. edd</span>.</a></li><script type="text/javascript">document.getElementById('note_LCL494_86_1').style.display = "none";</script><li class="note inline" id="note_LCL494_86_2"><a class="footnoteCrossrefLink" href="#target_note_LCL494_86_2" title="Click to highlight in text"><sup class="lineRef">2</sup><span class="italic">recc</span>.: infinite <span class="italic">B</span></a></li><script type="text/javascript">document.getElementById('note_LCL494_86_2').style.display = "none";</script></ul></section></notes></section>