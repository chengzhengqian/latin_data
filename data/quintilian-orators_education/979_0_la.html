<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>demus, id quod nullo modo fieri potest, idem ingenii studii doctrinae pessimo atque optimo viro: uter melior dicetur orator? Nimirum qui homo quoque melior. Non igitur umquam
<span class="br"></span><span class="lineNumber">10</span><span class="br"></span>malus idem homo et perfectus orator. Non enim perfectum est quicquam quo melius est aliud.</p>
<p>Sed, ne more Socraticorum nobismet ipsi responsum finxisse videamur, sit aliquis adeo contra veritatem opstinatus ut audeat dicere eodem ingenio studio doctrina praeditum nihilo deteriorem futurum oratorem malum virum quam bonum: convincamus huius quoque amentiam.
<span class="br"></span><span class="lineNumber">11</span><span class="br"></span>Nam hoc certe nemo dubitabit, omnem orationem id agere ut iudici quae proposita fuerint vera et honesta videantur. Utrum igitur hoc facilius bonus vir persuadebit an malus? Bonus quidem et<a class="footnoteLink" href="#note_LCL494_202_2" id="target_note_LCL494_202_2"><sup>2</sup></a> dicet saepius vera atque honesta.
<span class="br"></span><span class="lineNumber">12</span><span class="br"></span>Sed etiam si quando aliquo ductus officio (quod accidere, ut mox docebimus, potest) falso aliqua<a class="footnoteLink" href="#note_LCL494_202_3" id="target_note_LCL494_202_3"><sup>3</sup></a> adfirmare conabitur, maiore cum fide necesse est audiatur. At malis hominibus ex contemptu opinionis et ignorantia recti nonnumquam excidit ipsa simulatio: inde inmodeste proponunt,
<span class="br"></span><span class="lineNumber">13</span><span class="br"></span>sine pudore adfirmant. Sequitur in iis quae certum est effici non posse deformis pertinacia et inritus labor: nam sicut in vita, ita in causis quoque spes improbas habent; frequenter autem accidit ut iis etiam vera dicentibus fides desit videaturque talis advocatus malae causae argumentum.</p>
<span class="br"></span><span class="lineNumber">14</span><span class="br"></span><p>Nunc de iis dicendum est quae mihi quasi conspiratione</p>
</section><notes><section class="footnotes"><ul><li class="note" id="note_LCL494_202_2"><a class="footnoteCrossrefLink" href="#target_note_LCL494_202_2" title="Click to highlight in text"><sup class="lineRef">2</sup> ei <span class="italic">Watt</span> 1988</a></li><script type="text/javascript">document.getElementById('note_LCL494_202_2').style.display = "none";</script><li class="note" id="note_LCL494_202_3"><a class="footnoteCrossrefLink" href="#target_note_LCL494_202_3" title="Click to highlight in text"><sup class="lineRef">3</sup> <span class="italic">D.A.R.</span>: haec <span class="italic">B</span></a></li><script type="text/javascript">document.getElementById('note_LCL494_202_3').style.display = "none";</script></ul></section></notes></section>