<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

enim ferat puerum aut adulescentulum aut etiam ignobilem si iudicet in dicendo et quodam modo praecipiat?</p>
<p><span class="br"></span><span class="lineNumber">9</span><span class="br"></span>Enthymema quoque est omne quod mente concepimus, proprie tamen dicitur quae est sententia ex contrariis, propterea quod eminere inter ceteras videtur, ut Homerus ‘poeta’, ‘urbs’ Roma. De hoc in argumentis satis <span class="br"></span><span class="lineNumber">10</span><span class="br"></span>dictum est. Non semper autem ad probationem adhibetur, sed aliquando ad ornatum: ‘quorum igitur inpunitas, Caesar, tuae clementiae laus est, eorum te ipsorum ad crudelitatem acuet oratio?’—non quia sit ratio dissimilis, sed quia <span class="br"></span><span class="lineNumber">11</span><span class="br"></span>iam per alia ut id iniustum appareret effectum erat; et addita in clausula est epiphonematis modo non tam probatio quam extrema quasi insultatio. Est enim epiphonema rei narratae vel probatae summa adclamatio:</p>
<blockquote><p>
<span class="line">tantae molis erat Romanam condere gentem!</span><span class="linebreak"></span>
</p></blockquote>
<p class="noindent">‘facere enim probus adulescens periculose quam perpeti turpiter maluit.’</p>
<p><span class="br"></span><span class="lineNumber">12</span><span class="br"></span>Est et quod appellatur a novis noema, qua voce omnis intellectus accipi potest, sed hoc nomine donarunt ea quae non dicunt verum intellegi volunt, ut in eum quem saepius a ludo redemerat soror, agentem cum ea talionis quod ei pollicem dormienti recidisset: ‘eras dignus ut haberes integram





</p></section><notes></notes></section>