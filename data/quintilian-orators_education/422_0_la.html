<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


Utique nihil erit peius quam confessio. Ultima est actionis controversia, cum defendendi negandive non est locus <span class="br"></span><span class="lineNumber">9</span><span class="br"></span>[id est relatio].<a class="footnoteLink" href="#note_LCL125_472_2" id="target_note_LCL125_472_2"><sup>2</sup></a> Atqui quaedam sunt quae neque negari neque defendi neque transferri possint. ‘Adulterii rea est quae cum anno vidua fuisset enixa est’: lis non erit. Quare illud stultissime praecipitur, quod defendi non possit silentio dissimulandum, si quidem est id de quo iudex pronuntiaturus est.</p>
<span class="br"></span><span class="lineNumber">10</span><span class="br"></span><p>At si extra causam sit adductum et tantum coniunctum, malim quidem dicere nihil id ad quaestionem nec esse in iis morandum et minus esse quam adversarius dicat, tamen hic vel<a class="footnoteLink" href="#note_LCL125_472_3" id="target_note_LCL125_472_3"><sup>3</sup></a> simulationi oblivionis ignoscam; debet enim bonus advocatus pro rei salute brevem neglegentiae reprensionem non pertimescere.</p>
<span class="br"></span><span class="lineNumber">11</span><span class="br"></span><p>Videndum etiam, simul nobis plura adgredienda sint an amolienda singula. Plura simul invadimus si aut tam infirma sunt ut pariter inpelli possint, aut tam molesta ut pedem conferre cum singulis non expediat: tum enim toto corpore obnitendum et, ut sic dixerim, derecta fronte pugnandum <span class="br"></span><span class="lineNumber">12</span><span class="br"></span>est. Interim, si resolvere ex parte diversa dicta difficilius erit, nostra argumenta cum adversariorum argumentis conferemus, si modo haec ut valentiora videantur




</p></section><notes><section class="footnotes"><ul><li class="note" id="note_LCL125_472_2"><a class="footnoteCrossrefLink" href="#target_note_LCL125_472_2" title="Click to highlight in text"><sup class="lineRef">2</sup><span class="italic">del. Spalding</span>: id est translatio <span class="italic">Regius</span></a></li><script type="text/javascript">document.getElementById('note_LCL125_472_2').style.display = "none";</script><li class="note" id="note_LCL125_472_3"><a class="footnoteCrossrefLink" href="#target_note_LCL125_472_3" title="Click to highlight in text"><sup class="lineRef">3</sup>hic vel <span class="italic">Winterbottom</span>: velut huic <span class="italic">AB</span>: vel <span class="italic">Halm</span></a></li><script type="text/javascript">document.getElementById('note_LCL125_472_3').style.display = "none";</script></ul></section></notes></section>