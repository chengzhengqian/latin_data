<section class="div1 language" lang="la"><header><hgroup><h1>Quintilian</h1></hgroup></header><section class="div2">
<h3>LIBER QUINTUS</h3>
<h3>PROHOEMIUM</h3>
<span class="br"></span><span class="lineNumber">1</span><span class="br"></span><p>Fuerunt et clari quidem auctores quibus solum videretur oratoris officium docere—namque et adfectus duplici ratione excludendos putabant, primum quia vitium esset omnis animi perturbatio, deinde quia iudicem a veritate depelli misericordia gratia ira<a class="footnoteLink" href="#note_LCL125_322_1" id="target_note_LCL125_322_1"><sup>1</sup></a> similibusque non oporteret; et voluptatem audientium petere, cum vincendi tantum gratia diceretur, non modo agenti supervacuum, sed <span class="br"></span><span class="lineNumber">2</span><span class="br"></span>vix etiam viro dignum arbitrabantur—plures vero qui nec ab illis sine dubio partibus rationem orandi summoverent, hoc tamen proprium atque praecipuum crederent opus, sua confirmare et quae ex adverso proponerentur refutare. <span class="br"></span><span class="lineNumber">3</span><span class="br"></span>Utrumcumque est (neque enim hoc loco meam interpono sententiam), hic erit liber illorum opinione maxime necessarius, quo toto haec sola tractantur: quibus sane et ea <span class="br"></span><span class="lineNumber">4</span><span class="br"></span>quae de iudicialibus causis iam dicta sunt serviunt. Nam neque prohoemii neque narrationis est alius usus quam



</p></section><notes><section class="footnotes"><ul><li class="note" id="note_LCL125_322_1"><a class="footnoteCrossrefLink" href="#target_note_LCL125_322_1" title="Click to highlight in text"><sup class="lineRef">1</sup>gratia ira <span class="italic">Winterbottom</span>: gratia <span class="italic">A</span>: vel ira <span class="italic">B</span></a></li><script type="text/javascript">document.getElementById('note_LCL125_322_1').style.display = "none";</script></ul></section></notes></section>