<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>ad facultatem dicendi conati sumus, pessime mereamur de rebus humanis si latroni comparamus haec arma,
<span class="br"></span><span class="lineNumber">2</span><span class="br"></span>non militi. Quid de nobis loquor? Rerum ipsa natura, in eo quod praecipue indulsisse homini videtur quoque nos a ceteris animalibus separasse, non parens sed noverca fuerit si facultatem dicendi sociam scelerum, adversam innocentiae, hostem veritatis invenit. Mutos enim nasci et egere omni ratione satius fuisset quam providentiae munera in mutuam perniciem convertere.</p>
<span class="br"></span><span class="lineNumber">3</span><span class="br"></span><p>Longius tendit hoc iudicium meum. Neque enim tantum id dico, eum qui sit orator virum bonum esse oportere, sed ne futurum quidem oratorem nisi virum bonum. Nam certe neque intellegentiam concesseris iis qui proposita honestorum ac turpium via peiorem sequi malent, neque prudentiam, cum in gravissimas frequenter legum, semper vero malae conscientiae, poenas a semet ipsis inproviso
<span class="br"></span><span class="lineNumber">4</span><span class="br"></span>rerum exitu induantur. Quod si neminem malum esse nisi stultum eundem non modo a sapientibus dicitur sed vulgo quoque semper est creditum, certe non fiet umquam stultus<a class="footnoteLink" href="#note_LCL494_198_1" id="target_note_LCL494_198_1"><sup>1</sup></a> orator. Adde quod ne studio quidem operis pulcherrimi vacare mens nisi omnibus vitiis libera potest: primum quod in eodem pectore nullum est honestorum</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_198_1"><a class="footnoteCrossrefLink" href="#target_note_LCL494_198_1" title="Click to highlight in text"><sup class="lineRef">1</sup>malus <span class="italic">Gertz, Kiderlin</span></a></li><script type="text/javascript">document.getElementById('note_LCL494_198_1').style.display = "none";</script></ul></section></notes></section>