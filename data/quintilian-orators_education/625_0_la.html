<section class="div1 language" lang="la"><header><hgroup><h1>Quintilian</h1></hgroup></header><section class="div2">
<blockquote><p>
<span class="line">ita omnia ista verba miscuit fratri.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">29</span><span class="br"></span>Cimber hic fuit a quo fratrem necatum hoc Ciceronis dicto notatum est: ‘Germanum Cimber occidit.’ Nec minus noto Sallustius epigrammate incessitur:</p>
<blockquote><p>
<span class="line">et verba antiqui multum furate Catonis,</span><span class="linebreak"></span>
<span class="line indent2">Crispe, Iugurthinae conditor historiae.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">30</span><span class="br"></span>Odiosa cura: nam et cuilibet facilis et hoc pessima, quod eius<a class="footnoteLink" href="#note_LCL126_356_12" id="target_note_LCL126_356_12"><sup>12</sup></a> studiosus non verba rebus aptabit, sed res extrinsecus arcesset quibus haec verba conveniant.</p>
<p>Fingere, ut primo libro dixi, Graecis magis concessum est, qui sonis etiam quibusdam et adfectibus non dubitaverunt nomina aptare, non alia libertate quam qua illi primi <span class="br"></span><span class="lineNumber">31</span><span class="br"></span>homines rebus appellationes dederunt. Nostri aut in iungendo aut in derivando paulum aliquid ausi vix in hoc satis recipiuntur. Nam memini iuvenis admodum inter Pomponium ac Senecam etiam praefationibus esse tractatum an




</p></section><notes><section class="footnotes"><ul><li class="note" id="note_LCL126_356_12"><a class="footnoteCrossrefLink" href="#target_note_LCL126_356_12" title="Click to highlight in text"><sup class="lineRef">12</sup><span class="italic">Gesner</span>: rei <span class="italic">A</span></a></li><script type="text/javascript">document.getElementById('note_LCL126_356_12').style.display = "none";</script></ul></section></notes></section>