<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>inferius, et si tantum occisus esset per plures gradus ascenderat: cum vero dixerit ‘prope parricidium necare’, supra quod nihil est, adiecit ‘quid dicam in crucem tollere?’ Ita cum id quod maximum est occupasset necesse erat in eo quod ultra est verba deficere.</p>
<p><span class="br"></span><span class="lineNumber">6</span><span class="br"></span>Fit et aliter supra summum adiectio, ut apud Vergilium de Lauso:</p>
<blockquote><p>
<span class="line indent14">quo pulchrior alter</span><span class="linebreak"></span>
<span class="line">non fuit, excepto Laurentis corpore Turni.</span><span class="linebreak"></span>
</p></blockquote>
<p class="noindent">Summum est enim ‘quo pulchrior alter non fuit’, huic deinde aliquid superpositum.</p>
<p><span class="br"></span><span class="lineNumber">7</span><span class="br"></span>Tertius quoque est modus, ad quem non per gradus itur, sed &lt;quo ponitur&gt; non quod est<a class="footnoteLink" href="#note_LCL126_394_1" id="target_note_LCL126_394_1"><sup>1</sup></a> plus quam maximum, sed quo nihil maius est. ‘Matrem tuam cecidisti: quid dicam amplius? Matrem tuam cecidisti.’ Nam et hoc augendi genus est, tantum aliquid efficere ut non possit augeri.</p>
<p><span class="br"></span><span class="lineNumber">8</span><span class="br"></span>Crescit oratio minus aperte, sed nescio an hoc ipso efficacius, cum citra distinctionem in contextu et cursu semper aliquid priore maius insequitur, ut de vomitu in Antonium Cicero: ‘in coetu vero populi Romani, negotium publicum gerens, magister equitum.’ Singula incrementum habent. Per se deforme vel non in coetu vomere, in coetu etiam, non populi, populi etiam, non Romani, vel si nullum negotium ageret vel si non publicum vel si non magister




</p></section><notes><section class="footnotes"><ul><li class="note" id="note_LCL126_394_1"><a class="footnoteCrossrefLink" href="#target_note_LCL126_394_1" title="Click to highlight in text"><sup class="lineRef">1</sup>sed &lt;quo ponitur&gt; non quod est <span class="italic">D.A.R. after Winterbottom</span>: et quod non est <span class="italic">AB</span></a></li><script type="text/javascript">document.getElementById('note_LCL126_394_1').style.display = "none";</script></ul></section></notes></section>