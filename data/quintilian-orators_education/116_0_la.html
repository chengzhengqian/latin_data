<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

melius instituti aut dicent quod inutile non sit imitari, aut, si quid erraverint, statim corrigentur: at indoctus ille etiam probabit fortasse vitiosa et placere audientibus iudicio suo coget.</p>
<span class="br"></span><span class="lineNumber">12</span><span class="br"></span><p>Sit ergo tam eloquentia quam moribus praestantissimus qui ad Phoenicis Homerici exemplum dicere ac facere doceat.</p>
<h3>4</h3>
<span class="br"></span><span class="lineNumber">1</span><span class="br"></span><p class="noindent">Hinc iam quas primas in docendo partis rhetorum putem tradere incipiam, dilata parumper illa quae sola vulgo vocatur arte rhetorica: ac mihi oportunus maxime videtur ingressus ab eo cuius aliquid simile apud grammaticos puer didicerit.</p>
<span class="br"></span><span class="lineNumber">2</span><span class="br"></span><p>Et quia narrationum, excepta qua in causis utimur, tris accepimus species, fabulam, quae versatur in tragoediis atque carminibus non a veritate modo sed etiam a forma veritatis remota, argumentum, quod falsum sed vero simile comoediae fingunt, historiam, in qua est gestae rei expositio, grammaticis autem poeticas dedimus: apud rhetorem initium sit historica, tanto robustior quanto verior.</p>
<span class="br"></span><span class="lineNumber">3</span><span class="br"></span><p>Sed narrandi quidem quae nobis optima ratio videatur




</p></section><notes></notes></section>