<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">86</span><span class="br"></span>praeceptorum contra rationem causae trahi. Narrationem ideo ante probationes ponere est institutum ne iudex qua de re quaeratur ignoret. Cur igitur, si singula probanda aut refellenda erunt, non singula etiam narrentur? Me certe, quantacumque nostris experimentis habenda est fides, fecisse hoc in foro quotiens ita desiderabat utilitas, probantibus et eruditis et iis qui iudicabant, scio: et (quod non adroganter dixerim, quia sunt plurimi quibuscum egi qui me refellere possint si mentiar) fere ponendae a me causae officium exigebatur.</p>
<span class="br"></span><span class="lineNumber">87</span><span class="br"></span><p>Neque ideo tamen non saepius id facere oportebit ut rerum ordinem sequamur. Quaedam vero etiam turpiter convertuntur, ut si peperisse narres, deinde concepisse, apertum testamentum, deinde signatum, in quibus si id quod posterius est dixeris, de priore tacere optimum; palam est enim praecessisse.</p>
<span class="br"></span><span class="lineNumber">88</span><span class="br"></span><p>Sunt quaedam et falsae expositiones, quarum in foro duplex genus est: alterum quod instrumentis adiuvatur, ut P. Clodius fiducia testium qua nocte incestum Romae commiserat Interamnae se fuisse dicebat: alterum quod est tuendum dicentis ingenio. Id interim ad solam vere­cundiam<a class="footnoteLink" href="#note_LCL125_262_13" id="target_note_LCL125_262_13"><sup>13</sup></a>
</p></section><notes><section class="footnotes"><ul><li class="note" id="note_LCL125_262_13"><a class="footnoteCrossrefLink" href="#target_note_LCL125_262_13" title="Click to highlight in text"><sup class="lineRef">13</sup>veri&lt;tatem fu&gt;candam <span class="italic">Ludwig, Rh. Mus.</span> 131 (1988), 301 <span class="italic">(“to putting a false color on the truth”)</span></a></li><script type="text/javascript">document.getElementById('note_LCL125_262_13').style.display = "none";</script></ul></section></notes></section>