<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

et diligens et plerumque oratori similis; sed et lusit <span class="br"></span><span class="lineNumber">64</span><span class="br"></span> et in amores descendit, maioribus tamen aptior. Simonides, tenuis alioqui, sermone proprio et iucunditate quadam commendari potest, praecipua tamen eius in commovenda miseratione virtus, ut quidam in hac eum parte omnibus eiusdem operis auctoribus praeferant.</p>
<p><span class="br"></span><span class="lineNumber">65</span><span class="br"></span> Antiqua comoedia cum sinceram illam sermonis Attici gratiam prope sola retinet, tum facundissimae libertatis, et si est in insectandis vitiis praecipua, plurimum tamen virium etiam in ceteris partibus habet. Nam et grandis et elegans et venusta, et nescio an ulla 〈poesis〉,<a class="footnoteLink" href="#note_LCL127_284_21" id="target_note_LCL127_284_21"><sup>21</sup></a> post Homerum tamen, quem ut Achillem semper excipi par est, aut similior sit oratoribus aut ad oratores faciendos aptior. <span class="br"></span><span class="lineNumber">66</span><span class="br"></span> Plures eius auctores, Aristophanes tamen et Eupolis Cratinusque praecipui.</p>
<p>Tragoedias primus in lucem Aeschylus protulit, sublimis et gravis et grandilocus saepe usque ad vitium, sed rudis in plerisque et incompositus: propter quod correctas eius fabulas in certamen deferre posterioribus poetis Athenienses permisere: suntque eo modo multi coronati.





</p></section><notes><section class="footnotes"><ul><li class="note" id="note_LCL127_284_21"><a class="footnoteCrossrefLink" href="#target_note_LCL127_284_21" title="Click to highlight in text"><sup class="lineRef">21</sup><span class="italic">add. D.A.R., after Andresen</span></a></li><script type="text/javascript">document.getElementById('note_LCL127_284_21').style.display = "none";</script></ul></section></notes></section>