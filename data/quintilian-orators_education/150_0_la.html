<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

sicut ne illos quidem quotiens utique suis verbis signare <span class="br"></span><span class="lineNumber">2</span><span class="br"></span>nostra voluerunt. Et haec interpretatio non minus dura est quam illa Plauti ‘essentia’ et ‘queentia’, sed ne propria quidem; nam oratoria sic effertur ut elocutoria, oratrix ut elocutrix, illa autem de qua loquimur rhetorice talis est qualis eloquentia. Nec dubie apud Graecos quoque duplicem <span class="br"></span><span class="lineNumber">3</span><span class="br"></span>intellectum habet; namque uno modo fit adpositum—ars rhetorica, ut navis piratica—altero nomen rei, qualis est philosophia, amicitia. Nos ipsam nunc volumus significare substantiam, ut grammatice litteratura est, non litteratrix quem ad modum oratrix, nec litteratoria quem ad modum <span class="br"></span><span class="lineNumber">4</span><span class="br"></span>oratoria: verum id in rhetorice non fit. Ne pugnemus igitur, cum praesertim plurimis alioqui Graecis sit utendum; nam certe et philosophos et musicos et geometras dicam nec vim adferam nominibus his indecora in Latinum sermonem mutatione: denique cum M. Tullius etiam ipsis librorum quos hac de re primum scripserat titulis Graeco nomine utatur, profecto non est verendum ne temere videamur oratori maximo de nomine artis suae credidisse.</p>
<span class="br"></span><span class="lineNumber">5</span><span class="br"></span><p>Igitur rhetorice (iam enim sine metu cavillationis utemur hac appellatione) sic, ut opinor, optime dividetur ut de arte, de artifice, de opere dicamus. Ars erit quae disciplina



</p></section><notes></notes></section>