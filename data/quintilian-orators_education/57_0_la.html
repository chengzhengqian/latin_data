<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>Consuetudo vero certissima loquendi magistra, utendumque plane sermone, ut nummo, cui publica forma est.</p>
<p>Omnia tamen haec exigunt acre iudicium, analogia praecipue: quam proxime ex Graeco transferentes in Latinum</p>
<span class="br"></span><span class="lineNumber">4</span><span class="br"></span><p class="noindent">proportionem vocaverunt. Eius haec vis est, ut id quod dubium est ad aliquid simile de quo non quaeritur referat, et incerta certis probet. Quod efficitur duplici via: comparatione similium in extremis maxime syllabis, propter quod ea quae sunt e singulis negantur debere <span class="br"></span><span class="lineNumber">5</span><span class="br"></span>rationem, et deminutione. Comparatio in nominibus aut genus deprendit aut declinationem: genus, ut, si quaeratur ‘funis’ masculinum sit an femininum, simile illi sit ‘panis’: declinationem, ut, si veniat in dubium ‘hac domu’ dicendum sit an ‘hac domo’, et ‘domuum’ an ‘domorum’, similia <span class="br"></span><span class="lineNumber">6</span><span class="br"></span>sint [domus]<a class="footnoteLink" href="#note_LCL124_162_2" id="target_note_LCL124_162_2"><sup>2</sup></a> ‘anus’ ‘manus’. Deminutio genus modo detegit, ut, ne ab eodem exemplo recedam, ‘funem’ masculinum esse ‘funiculus’ ostendit.</p>
<span class="br"></span><span class="lineNumber">7</span><span class="br"></span><p>Eadem in verbis quoque ratio comparationis, ut, si quis antiquos secutus ‘fervere’ brevi media syllaba dicat, deprendatur vitiose loqui, quod omnia quae E et O litteris fatendi modo terminantur, eadem, si in infinitis E litteram media syllaba acceperunt, utique productam habent: ‘prandeo’ ‘pendeo’ ‘spondeo’, ‘prandere’ ‘pendere’ ‘spondere’.</p>
</section><notes><section class="footnotes"><ul><li class="note" id="note_LCL124_162_2"><a class="footnoteCrossrefLink" href="#target_note_LCL124_162_2" title="Click to highlight in text"><sup class="lineRef">2</sup><span class="italic">del. H. Meyer</span></a></li><script type="text/javascript">document.getElementById('note_LCL124_162_2').style.display = "none";</script></ul></section></notes></section>