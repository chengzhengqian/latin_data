<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>quoque atque agrestes animos admiratione mulceret, non feras modo sed saxa etiam silvasque duxisse posteritatis <span class="br"></span><span class="lineNumber">10</span><span class="br"></span>memoriae traditum est. Itaque et Timagenes auctor est omnium in litteris studiorum antiquissimam musicen extitisse, et testimonio sunt clarissimi poetae, apud quos inter regalia convivia laudes heroum ac deorum ad citharam canebantur. Iopas vero ille Vergili nonne</p>
<p class="lineGroup">
<span class="line indent1">canit errantem lunam solisque labores</span><span class="linebreak"></span>
</p>
<p>et cetera? Quibus certe palam confirmat auctor eminentissimus musicen cum divinarum etiam rerum cognitione <span class="br"></span><span class="lineNumber">11</span><span class="br"></span>esse coniunctam. Quod si datur, erit etiam oratori necessaria, si quidem, ut diximus, haec quoque pars, quae ab oratoribus relicta a philosophis est occupata, nostri operis fuit ac sine omnium talium scientia non potest esse perfecta <span class="br"></span><span class="lineNumber">12</span><span class="br"></span>eloquentia. Atqui claros nomine sapientiae viros nemo dubitaverit studiosos musices fuisse, cum Pythagoras atque eum secuti acceptam sine dubio antiquitus opinionem vulgaverint mundum ipsum ratione esse compositum, quam postea sit lyra imitata, nec illa modo contenti dissimilium concordia, quam vocant harmonian, sonum quoque his <span class="br"></span><span class="lineNumber">13</span><span class="br"></span>motibus dederint. Nam Plato cum in aliis quibusdam tum




</p></section><notes></notes></section>