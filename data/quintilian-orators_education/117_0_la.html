<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

tum demonstrabimus cum de iudiciali parte dicemus: interim admonere illud sat est, ut sit ea neque arida prorsus atque ieiuna (nam quid opus erat tantum studiis laboris inpendere si res nudas atque inornatas indicare satis videretur?), neque rursus sinuosa et arcessitis descriptionibus, in quas plerique imitatione poeticae licentiae ducuntur, <span class="br"></span><span class="lineNumber">4</span><span class="br"></span>lasciva.<a class="footnoteLink" href="#note_LCL124_282_1" id="target_note_LCL124_282_1"><sup>1</sup></a> Vitium utrumque, peius tamen illud quod ex inopia quam quod ex copia venit. Nam in pueris oratio perfecta nec exigi nec sperari potest: melior autem indoles laeta generosique conatus et vel plura iusto concipiens interim <span class="br"></span><span class="lineNumber">5</span><span class="br"></span>spiritus. Nec umquam me in his discentis annis offendat si quid superfuerit. Quin ipsis doctoribus hoc esse curae velim, ut teneras adhuc mentes more nutricum mollius alant, et satiari velut quodam iucundioris disciplinae lacte patiantur. Erit illud plenius interim corpus quod mox adulta <span class="br"></span><span class="lineNumber">6</span><span class="br"></span>aetas adstringat. Hinc spes roboris: maciem namque et infirmitatem in posterum minari solet protinus omnibus membris expressus infans. Audeat haec aetas plura et inveniat et inventis gaudeat, sint licet illa non satis sicca interim ac severa. Facile remedium est ubertatis, sterilia <span class="br"></span><span class="lineNumber">7</span><span class="br"></span>nullo labore vincuntur. Illa mihi in pueris natura minimum spei dederit in qua ingenium iudicio praesumitur. Materiam esse primum volo vel abundantiorem atque ultra quam oporteat fusam. Multum inde decoquent anni, multum ratio limabit, aliquid velut usu ipso deteretur, sit modo unde excidi possit et quod exculpi; erit autem, si non ab



</p></section><notes><section class="footnotes"><ul><li class="note" id="note_LCL124_282_1"><a class="footnoteCrossrefLink" href="#target_note_LCL124_282_1" title="Click to highlight in text"><sup class="lineRef">1</sup><span class="italic">edd.</span>: lasciviat <span class="italic">AB</span></a></li><script type="text/javascript">document.getElementById('note_LCL124_282_1').style.display = "none";</script></ul></section></notes></section>