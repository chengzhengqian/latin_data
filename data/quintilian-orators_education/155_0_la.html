<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

ostendit: vim enim vocat inveniendi quod sit in oratione persuasibile. Qui fines et ipsi solam complectuntur inventionem. Quod vitium fugiens Eudorus<a class="footnoteLink" href="#note_LCL124_358_3" id="target_note_LCL124_358_3"><sup>3</sup></a> vim putat inveniendi et eloquendi cum ornatu credibilia in omni oratione. <span class="br"></span><span class="lineNumber">17</span><span class="br"></span>Sed cum eodem modo credibilia quo persuasibilia etiam non orator inveniat, adiciendo ‘in omni oratione’ magis quam superiores concedit scelera quoque suadentibus <span class="br"></span><span class="lineNumber">18</span><span class="br"></span>pulcherrimae rei nomen. Gorgias apud Platonem suadendi se artificem in iudiciis et aliis coetibus esse ait, de iustis quoque et iniustis tractare: cui Socrates persuadendi, non docendi concedit facultatem.</p>
<span class="br"></span><span class="lineNumber">19</span><span class="br"></span><p>Qui vero non omnia subiciebant oratori, sollicitius ac verbosius, ut necesse erat, adhibuerunt discrimina, quorum fuit Ariston, Critolai Peripatetici discipulus, cuius hic finis est: ‘scientia videndi et agendi in quaestionibus civilibus <span class="br"></span><span class="lineNumber">20</span><span class="br"></span>per orationem popularis persuasionis’. Hic scientiam, quia Peripateticus est, non ut Stoici virtutis loco ponit: popularem autem comprendendo persuasionem etiam contumeliosus est adversus artem orandi, quam nihil putat



</p></section><notes><section class="footnotes"><ul><li class="note" id="note_LCL124_358_3"><a class="footnoteCrossrefLink" href="#target_note_LCL124_358_3" title="Click to highlight in text"><sup class="lineRef">3</sup>Theodorus <span class="italic">A</span>: Diodorus <span class="italic">Spengel</span></a></li><script type="text/javascript">document.getElementById('note_LCL124_358_3').style.display = "none";</script></ul></section></notes></section>