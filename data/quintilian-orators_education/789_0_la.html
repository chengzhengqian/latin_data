<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">92</span><span class="br"></span> Acres quae ex brevibus ad longas insurgunt, leniores<a class="footnoteLink" href="#note_LCL127_212_58" id="target_note_LCL127_212_58"><sup>58</sup></a> quae a longis in breves descendunt. Optime incipitur a longis, recte aliquando a brevibus, ut ‘novum crimen’: levius 〈a duabus〉,<a class="footnoteLink" href="#note_LCL127_212_59" id="target_note_LCL127_212_59"><sup>59</sup></a> ut ‘animadverti, iudices’, sed hoc pro Cluentiorecte quia initium eius partitionis simile est, <span class="br"></span><span class="lineNumber">93</span><span class="br"></span> quae celeritate gaudet. Clausula quoque e longis firmissima est, sed venit et in breves, quamvis habeatur indifferens ultima. Neque enim ego ignoro in fine pro longa accipi brevem, quia videtur aliquid vacantis temporis ex eo quod insequitur accedere: aures tamen consulens meas intellego multum referre verene longa sit quae cludit an pro longa; neque enim tam plenum est ‘dicere incipientem timere’ <span class="br"></span><span class="lineNumber">94</span><span class="br"></span> quam illud ‘ausus est confiteri’. Atqui si nihil refert brevis an longa sit ultima, idem pes erit, verum nescioquomodo sedebit hoc, illud subsistet. Quo moti quidam longae ultimae tria tempora dederunt, ut illud tempus quod brevis ex loco accipit huic quoque accederet.</p>
<p>Nec solum refert quis cluda〈t pes, sed clude〉<a class="footnoteLink" href="#note_LCL127_212_60" id="target_note_LCL127_212_60"><sup>60</sup></a> ntem <span class="br"></span><span class="lineNumber">95</span><span class="br"></span> quis antecedat. Retrorsum autem neque plus tribus, iique si non ternas syllabas habebunt, repetendi erunt (absit tam poetica observatio) neque minus duobus (alioqui pes erit, non numerus). Potest tamen vel unus esse, dichoreus si <span class="br"></span><span class="lineNumber">96</span><span class="br"></span> unus est, qui constat e duobus choreis, itemque paean, qui








</p></section><notes><section class="footnotes"><ul><li class="note" id="note_LCL127_212_58"><a class="footnoteCrossrefLink" href="#target_note_LCL127_212_58" title="Click to highlight in text"><sup class="lineRef">58</sup><span class="italic">Regius</span>: leviores <span class="italic">A</span></a></li><script type="text/javascript">document.getElementById('note_LCL127_212_58').style.display = "none";</script><li class="note" id="note_LCL127_212_59"><a class="footnoteCrossrefLink" href="#target_note_LCL127_212_59" title="Click to highlight in text"><sup class="lineRef">59</sup><span class="italic">add. edd. from Diomedes GL</span> 1.467</a></li><script type="text/javascript">document.getElementById('note_LCL127_212_59').style.display = "none";</script><li class="note" id="note_LCL127_212_60"><a class="footnoteCrossrefLink" href="#target_note_LCL127_212_60" title="Click to highlight in text"><sup class="lineRef">60</sup><span class="italic">add. Meister, after Spalding and Halm</span></a></li><script type="text/javascript">document.getElementById('note_LCL127_212_60').style.display = "none";</script></ul></section></notes></section>