<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">117</span><span class="br"></span> Quaedam vero tradi arte non possunt. Mutandus est casus si durius is quo coeperamus feratur: num in quem transeamus ex quo praecipi potest? Figura laboranti compositioni variata saepe succurrit, [quae]<a class="footnoteLink" href="#note_LCL127_226_71" id="target_note_LCL127_226_71"><sup>71</sup></a> cum orationis, tum etiam sententiae: num praescriptum eius rei ullum est? Occasionibus utendum et cum re praesenti deliberandum <span class="br"></span><span class="lineNumber">118</span><span class="br"></span> est. Iam vero spatia ipsa, quae in hac quidem parte plurimum valent, quod possunt nisi aurium habere iudicium? Cur alia paucioribus verbis satis plena vel nimium, alia pluribus brevia et abscisa sint? Cur in circumductionibus, etiam cum sensus finitus est, aliquid tamen loci vacare <span class="br"></span><span class="lineNumber">119</span><span class="br"></span> videatur? ‘Neminem vestrum ignorare arbitror, iudices, hunc per hosce dies sermonem vulgi atque hanc opinionem populi Romani fuisse.’ Cur ‘hosce’ potius quam ‘hos’? Neque enim erat asperum. Rationem fortasse non reddam, sentiam esse melius. Cur non satis sit ‘sermonem vulgi fuisse’? Compositio enim patiebatur: ignorabo, sed ut audio hoc, animus accipit plenum sine hac geminatione <span class="br"></span><span class="lineNumber">120</span><span class="br"></span> non esse: ad sensus igitur referenda sunt. Qui satis 〈quid〉<a class="footnoteLink" href="#note_LCL127_226_72" id="target_note_LCL127_226_72"><sup>72</sup></a> forte, quid severum, quid iucundum sit intellegent; facient quidem natura duce melius quam arte, sed naturae ipsi ars inerit.</p>
</section><notes><section class="footnotes"><ul><li class="note" id="note_LCL127_226_71"><a class="footnoteCrossrefLink" href="#target_note_LCL127_226_71" title="Click to highlight in text"><sup class="lineRef">71</sup><span class="italic">del. D.A.R.</span></a></li><script type="text/javascript">document.getElementById('note_LCL127_226_71').style.display = "none";</script><li class="note" id="note_LCL127_226_72"><a class="footnoteCrossrefLink" href="#target_note_LCL127_226_72" title="Click to highlight in text"><sup class="lineRef">72</sup>Qui satis 〈quid〉 <span class="italic">Winterbottom</span>: ne quis satis <span class="italic">G</span>: ne qui satis <span class="italic">A</span></a></li><script type="text/javascript">document.getElementById('note_LCL127_226_72').style.display = "none";</script></ul></section></notes></section>