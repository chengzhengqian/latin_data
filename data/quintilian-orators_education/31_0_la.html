<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>‘scamno’ fiat ‘scabillum’ aut a ‘pinno’, quod est acutum, securis utrimque habens aciem ‘bipennis’, ne illorum sequatur errorem qui, quia a pennis duabus hoc esse nomen <span class="br"></span><span class="lineNumber">13</span><span class="br"></span>existimant, pennas avium dici volunt. Neque has modo noverit mutationes, quas adferunt declinatio aut praepositio, ut ‘secat secuit’, ‘cadit excidit’, ‘caedit excidit’, ‘calcat exculcat’ (et fit a ‘lavando’ ‘lotus’ et inde rursus ‘inlutus’, et mille alia), sed et quae rectis quoque casibus aetate transierunt. Nam ut ‘Valesii’ ‘Fusii’ in ‘Valerios’ ‘Furios’que venerunt, ita ‘arbos’, ‘labos’, ‘vapos’ etiam et ‘clamos’ ac <span class="br"></span><span class="lineNumber">14</span><span class="br"></span>‘lases’ fuerunt: atque haec ipsa S littera ab his nominibus exclusa in quibusdam ipsa alteri successit: nam ‘mertare’ atque ‘pultare’ dicebant, quin ‘fordeum’ ‘faedos’que pro adspiratione velut simili littera utentes: nam contra Graeci adspirare ei solent, ut pro Fundanio Cicero testem qui primam eius litteram dicere non possit inridet.</p>
<span class="br"></span><span class="lineNumber">15</span><span class="br"></span><p>Sed B quoque in locum aliarum dedimus aliquando,






</p></section><notes></notes></section>