<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Haec omnia generaliter pistis appellant, quod etiam si propria interpretatione dicere fidem possumus, apertius tamen probationem interpretabimur.</p>
<span class="br"></span><span class="lineNumber">9</span><span class="br"></span><p>Sed argumentum quoque plura significat. Nam et fabulae ad actum scaenarum compositae argumenta dicuntur, et orationum Ciceronis velut thema &lt;cum&gt; [ipse]<a class="footnoteLink" href="#note_LCL125_370_2" id="target_note_LCL125_370_2"><sup>2</sup></a> exponit Pedianus inquit: ‘argumentum tale est’, et ipse Cicero ad Brutum ita scribit: ‘veritus fortasse ne nos in Catonem nostrum transferremus illim aliquid, etsi argumentum simile non erat’. Quo apparet omnem ad scribendum <span class="br"></span><span class="lineNumber">10</span><span class="br"></span>destinatam materiam ita appellari. Nec mirum, cum id inter opifices quoque sit vulgatum, unde Vergili ‘argumentum ingens’, vulgoque paulo numerosius opus dicitur argumentosum. Sed nunc de eo dicendum argumento est quod ad probationem &lt;pertinet . . . probationem&gt;<a class="footnoteLink" href="#note_LCL125_370_3" id="target_note_LCL125_370_3"><sup>3</sup></a> indicium fidem adgressionem eiusdem rei nomina facit, parum <span class="br"></span><span class="lineNumber">11</span><span class="br"></span>distincte, ut arbitror. Nam probatio et fides efficitur non tantum per haec, quae sunt rationis, sed etiam per inartificialia. Signum autem, quod ille indicium vocat, ab argumentis iam separavi. Ergo cum sit argumentum ratio probationem praestans, qua colligitur aliud per aliud, et






</p></section><notes><section class="footnotes"><ul><li class="note" id="note_LCL125_370_2"><a class="footnoteCrossrefLink" href="#target_note_LCL125_370_2" title="Click to highlight in text"><sup class="lineRef">2</sup>cum <span class="italic">add. Vassis</span>: ipse <span class="italic">del. Spalding</span></a></li><script type="text/javascript">document.getElementById('note_LCL125_370_2').style.display = "none";</script><li class="note" id="note_LCL125_370_3"><a class="footnoteCrossrefLink" href="#target_note_LCL125_370_3" title="Click to highlight in text"><sup class="lineRef">3</sup><span class="italic">add. Kiderlin. The lacuna conceals either a name</span> (Celsus, <span class="italic">as Regius thought, or</span> Valgius, <span class="italic">as Woehrer) or simply e.g.</span> quidam</a></li><script type="text/javascript">document.getElementById('note_LCL125_370_3').style.display = "none";</script></ul></section></notes></section>