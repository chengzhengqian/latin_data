<section class="div1 language" lang="la"><header><hgroup><h1>Quintilian</h1></hgroup></header><section class="div2">
<blockquote><p>
<span class="line">saxea est verruca in summo montis vertice:</span><span class="linebreak"></span>
</p></blockquote>
<p class="noindent">cui natura contrarium sed errore par est parvis dare excedentia modum nomina, nisi cum ex industria risus inde captatur. Itaque nec parricidam ‘nequam’ dixeris hominem nec deditum forte meretrici ‘nefarium’, quia alterum <span class="br"></span><span class="lineNumber">49</span><span class="br"></span>parum, alterum nimium est. Proinde quaedam hebes sordida ieiuna tristis ingrata vilis oratio est. Quae vitia facillime fient manifesta contrariis virtutibus. Nam primum acuto, secundum nitido, tertium copioso, deinceps hilari iucundo accurato diversum est.</p>
<p><span class="br"></span><span class="lineNumber">50</span><span class="br"></span>Vitari &lt;debet&gt;<a class="footnoteLink" href="#note_LCL126_368_26" id="target_note_LCL126_368_26"><sup>26</sup></a> et ἔλλειψις, cum sermoni deest aliquid, quo minus plenus sit, quamquam id obscurae potius quam inornatae orationis est vitium. Sed hoc quoque, cum a prudentibus fit, schema dici solet, sicut tautologia, id est <span class="br"></span><span class="lineNumber">51</span><span class="br"></span>eiusdem verbi aut sermonis iteratio. Haec enim, quamquam non magnopere a summis auctoribus vitata, interim vitium videri potest, in quod saepe incidit etiam Cicero securus tam parvae observationis, sicut hoc loco: ‘non solum igitur illud iudicium iudicii simile, iudices, non fuit.’ Interim mutato nomine ἐπανάλημψις dicitur, atque est et ipsum inter schemata, quorum exempla illo loco quaerenda quo virtutes erunt.</p>
<p><span class="br"></span><span class="lineNumber">52</span><span class="br"></span>Peior hac ὁμοείδεια; quae nulla varietatis gratia levat taedium atque est tota coloris unius, qua maxime deprehenditur



</p></section><notes><section class="footnotes"><ul><li class="note" id="note_LCL126_368_26"><a class="footnoteCrossrefLink" href="#target_note_LCL126_368_26" title="Click to highlight in text"><sup class="lineRef">26</sup><span class="italic">add. Halm</span></a></li><script type="text/javascript">document.getElementById('note_LCL126_368_26').style.display = "none";</script></ul></section></notes></section>