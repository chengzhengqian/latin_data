<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Alterum est in quo alia integro verbo significatio est, alia diviso, ut ingenua et armamentum et Corvinum, ineptae sane cavillationis, ex qua tamen Graeci controversias ducunt: inde enim αὐλητρίς illa vulgata, cum quaeritur utrum aula quae ter ceciderit an tibicina si ceciderit debeat publicari.</p>
<p><span class="br"></span><span class="lineNumber">5</span><span class="br"></span>Tertia est ex compositis, ut si quis corpus suum in culto loco poni iubeat, circaque monumentum multum agri ab heredibus in tutelam cinerum, ut solent, leget, sit litis occasio <span class="br"></span><span class="lineNumber">6</span><span class="br"></span>cultum &lt;locum dixerit an incultum&gt;.<a class="footnoteLink" href="#note_LCL126_282_1" id="target_note_LCL126_282_1"><sup>1</sup></a> Sic apud Graecos contendunt Leon et Pantaleon, cum scriptura dubia est, bona omnia Leonti an bona Pantaleonti relicta sint.</p>
<p>In coniunctis plus ambiguitatis est. Fit autem per casus ut</p>
<blockquote><p>
<span class="line">aio te, Aeacida, Romanos vincere posse:</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">7</span><span class="br"></span>per conlocationem, ubi dubium est quid quo referri oporteat, ac frequentissime cum quod medium est utrimque possit trahi, ut de Troilo Vergilius ‘lora tenens tamen’: hic







</p></section><notes><section class="footnotes"><ul><li class="note" id="note_LCL126_282_1"><a class="footnoteCrossrefLink" href="#target_note_LCL126_282_1" title="Click to highlight in text"><sup class="lineRef">1</sup><span class="italic">suppl. Zumpt</span></a></li><script type="text/javascript">document.getElementById('note_LCL126_282_1').style.display = "none";</script></ul></section></notes></section>