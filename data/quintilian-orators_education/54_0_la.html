<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

est ‘inperterritus’: alioqui possunt aliquando continuari duae, ut ‘incompositus’ ‘reconditus’ et quo Cicero utitur ‘subabsurdum’), aut e duobus quasi corporibus coalescunt, <span class="br"></span><span class="lineNumber">66</span><span class="br"></span>ut ‘maleficus’. Nam ex tribus nostrae utique linguae non concesserim, quamvis ‘capsis’ Cicero dicat compositum esse ex ‘cape si vis’, et inveniantur qui ‘Lupercalia’ aeque tris partes orationis esse contendant quasi ‘luere <span class="br"></span><span class="lineNumber">67</span><span class="br"></span>per caprum’; nam ‘Solitaurilia’ iam persuasum est esse ‘Suovetaurilia’, et sane ita se habet sacrum, quale apud Homerum quoque est. Sed haec non tam ex tribus quam ex particulis trium coeunt. Ceterum etiam ex praepositione et duobus vocabulis dure videtur struxisse Pacuvius:</p>
<p class="lineGroup">
<span class="line indent1">Nerei repandirostrum incurvicervicum pecus.</span><span class="linebreak"></span>
</p>
<span class="br"></span><span class="lineNumber">68</span><span class="br"></span><p>Iunguntur autem aut ex duobus Latinis integris, ut ‘superfui’ ‘supterfugi’, quamquam ex integris an composita sint quaeritur, aut ex integro et corrupto, ut ‘malevolus’, aut ex corrupto et integro, ut ‘noctivagus’, aut duobus corruptis, ut ‘pedisecus’, aut ex nostro et peregrino, ut ‘biclinium’, aut contra, ut ‘epitogium’ et ‘Anticato’, aliquando et ex





</p></section><notes></notes></section>