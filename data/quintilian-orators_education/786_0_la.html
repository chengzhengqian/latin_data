<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

longa duabusque brevibus, huic temporibus parem sed retro actum appellari constat anapaeston. Media inter longas brevis faciet amphimacron (sed frequentius eius nomen est creticus); longa inter brevis amphibrachyn.<a class="footnoteLink" href="#note_LCL127_206_48" id="target_note_LCL127_206_48"><sup>48</sup></a> <span class="br"></span><span class="lineNumber">82</span><span class="br"></span> 〈Longis duabus brevem sequentibus fit bacchius;〉<a class="footnoteLink" href="#note_LCL127_206_49" id="target_note_LCL127_206_49"><sup>49</sup></a> huic adversus longis brevem praecedentibus palimbacchius erit. Tres breves trochaeum, quem tribrachyn dici volunt qui choreo trochaei nomen imponunt, tres<a class="footnoteLink" href="#note_LCL127_206_50" id="target_note_LCL127_206_50"><sup>50</sup></a> longae molosson <span class="br"></span><span class="lineNumber">83</span><span class="br"></span> efficient. Horum pedum nullus non in orationem venit, sed quo quique sunt temporibus pleniores longisque syllabis magis stabiles, his graviorem faciunt orationem, breves celerem ac mobilem. Utrumque locis utile: nam et illud, ubi opus est velocitate, tardum et segne, et hoc, ubi pondus exigitur, praeceps ac resultans merito damnetur. <span class="br"></span><span class="lineNumber">84</span><span class="br"></span> Sit in hoc quoque aliquid fortasse momenti, quod et longis longiores et brevibus sunt breviores syllabae: ut, quamvis neque plus duobus temporibus neque uno minus habere videantur ideoque in metris omnes breves omnesque longae inter se ipsae sint pares, lateat tamen nescio quid quod supersit aut desit. Nam versuum propria condicio <span class="br"></span><span class="lineNumber">85</span><span class="br"></span> est, ideoque in his quaedam etiam communes; veritas vero qui patitur aeque brevem esse vel longam vocalem cum est sola quam cum eam consonantes una pluresve praecedunt?<a class="footnoteLink" href="#note_LCL127_206_51" id="target_note_LCL127_206_51"><sup>51</sup></a> Certe in dimensione pedum syllaba quae est






</p></section><notes><section class="footnotes"><ul><li class="note" id="note_LCL127_206_48"><a class="footnoteCrossrefLink" href="#target_note_LCL127_206_48" title="Click to highlight in text"><sup class="lineRef">48</sup><span class="italic">Spalding</span>: amphibrachios <span class="italic">A</span></a></li><script type="text/javascript">document.getElementById('note_LCL127_206_48').style.display = "none";</script><li class="note" id="note_LCL127_206_49"><a class="footnoteCrossrefLink" href="#target_note_LCL127_206_49" title="Click to highlight in text"><sup class="lineRef">49</sup><span class="italic">suppl. D.A.R. after Gertz</span>: <span class="italic">cf. Diomedes loc. cit.</span></a></li><script type="text/javascript">document.getElementById('note_LCL127_206_49').style.display = "none";</script><li class="note" id="note_LCL127_206_50"><a class="footnoteCrossrefLink" href="#target_note_LCL127_206_50" title="Click to highlight in text"><sup class="lineRef">50</sup><span class="italic">Winterbottom</span>: tyty <span class="italic">A</span>: totidem <span class="italic">edd.</span></a></li><script type="text/javascript">document.getElementById('note_LCL127_206_50').style.display = "none";</script><li class="note" id="note_LCL127_206_51"><a class="footnoteCrossrefLink" href="#target_note_LCL127_206_51" title="Click to highlight in text"><sup class="lineRef">51</sup>praecludunt <span class="italic">Radermacher (‘block it off’)</span></a></li><script type="text/javascript">document.getElementById('note_LCL127_206_51').style.display = "none";</script></ul></section></notes></section>