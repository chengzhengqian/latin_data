<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>quoque doctores vitiosum putaverunt. Etiam frequens eius nutus non caret vitio: adeo iactare id et comas excutientem rotare fanaticum est.</p>
<span class="br"></span><span class="lineNumber">72</span><span class="br"></span><p>Dominatur autem maxime vultus. Hoc supplices, hoc minaces, hoc blandi, hoc tristes, hoc hilares, hoc erecti, hoc summissi sumus: 〈ex〉<a class="footnoteLink" href="#note_LCL494_122_24" id="target_note_LCL494_122_24"><sup>24</sup></a> hoc pendent homines, hunc intuentur, hic spectatur etiam antequam dicimus: hoc quosdam amamus, hoc odimus, hoc plurima intellegimus,
<span class="br"></span><span class="lineNumber">73</span><span class="br"></span>hic est saepe pro omnibus verbis. Itaque in iis quae ad scaenam componuntur fabulis artifices pronuntiandi a personis quoque adfectus mutuantur, ut sit Aërope<a class="footnoteLink" href="#note_LCL494_122_25" id="target_note_LCL494_122_25"><sup>25</sup></a> in</p>
<p>tragoedia tristis, atrox Medea, attonitus Aiax, truculentus
<span class="br"></span><span class="lineNumber">74</span><span class="br"></span>Hercules. In comoediis vero praeter aliam observationem, qua servi lenones parasiti rustici milites meretriculae ancillae, senes austeri ac mites, iuvenes severi ac luxuriosi, matronae puellae inter se discernuntur, pater ille, cuius praecipuae partes sunt, quia interim concitatus interim lenis est, altero erecto altero composito est supercilio, atque id ostendere maxime latus actoribus moris est quod cum iis</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_122_24"><a class="footnoteCrossrefLink" href="#target_note_LCL494_122_24" title="Click to highlight in text"><sup class="lineRef">24</sup><span class="italic">add. Winterbottom</span>: 〈ab〉 <span class="italic">Florilegium Gallicum (Par. lat</span>. 17903)</a></li><script type="text/javascript">document.getElementById('note_LCL494_122_24').style.display = "none";</script><li class="note" id="note_LCL494_122_25"><a class="footnoteCrossrefLink" href="#target_note_LCL494_122_25" title="Click to highlight in text"><sup class="lineRef">25</sup>Merope <span class="italic">Lange</span>: Niobe <span class="italic">Petrarch</span></a></li><script type="text/javascript">document.getElementById('note_LCL494_122_25').style.display = "none";</script></ul></section></notes></section>