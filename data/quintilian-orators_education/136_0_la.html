<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>operis, etiam si qua difficiliora discenti videbuntur, elaborandum est; nam et omnino supervacua erat doctrina si natura <span class="br"></span><span class="lineNumber">9</span><span class="br"></span>sufficeret. An si quis ingenio corruptus ac tumidus, ut plerique sunt, inciderit, in hoc eum ire patiemur? Aridum atque ieiunum non alemus et quasi vestiemus? Nam si quaedam detrahere necessarium est, cur non sit adicere <span class="br"></span><span class="lineNumber">10</span><span class="br"></span>concessum? Neque ego contra naturam pugno: non enim deserendum id bonum, si quod ingenitum est, existimo, <span class="br"></span><span class="lineNumber">11</span><span class="br"></span>sed augendum, addendumque quod cessat. An vero clarissimus ille praeceptor Isocrates, quem non magis libri bene dixisse quam discipuli bene docuisse testantur, cum de Ephoro atque Theopompo sic iudicaret ut alteri frenis, alteri calcaribus opus esse diceret, aut in illo lentiore tarditatem aut in illo paene praecipiti concitationem adiuvandam docendo existimavit, cum alterum alterius natura miscendum arbitraretur?</p>
<span class="br"></span><span class="lineNumber">12</span><span class="br"></span><p>Inbecillis tamen ingeniis sane sic obsequendum sit ut tantum in id quo vocat natura ducantur; ita enim quod solum possunt melius efficient. Si vero liberalior materia contigerit et in qua merito ad spem oratoris simus adgressi, <span class="br"></span><span class="lineNumber">13</span><span class="br"></span>nulla dicendi virtus omittenda est. Nam licet sit aliquam in partem pronior, ut necesse est, ceteris tamen non repugnabit, atque ea cura paria faciet iis in quibus eminebat, sicut ille, ne ab eodem exemplo recedamus, exercendi corpora peritus non, si docendum pancratiasten susceperit, pugno ferire vel calce tantum aut nexus modo atque in iis certos



</p></section><notes></notes></section>