<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">19</span><span class="br"></span>divina sed sapientissimae deae sententia liberatum.’ Illae quoque fabellae quae, etiam si originem non ab Aesopo acceperunt (nam videtur earum primus auctor Hesiodus), nomine tamen Aesopi maxime celebrantur, ducere animos solent praecipue rusticorum et imperitorum, qui et simplicius quae ficta sunt audiunt, et capti voluptate facile iis quibus delectantur consentiunt: si quidem et Menenius Agrippa plebem cum patribus in gratiam traditur reduxisse nota illa de membris humanis adversus ventrem <span class="br"></span><span class="lineNumber">20</span><span class="br"></span>discordantibus fabula, et Horatius ne in poemate quidem humilem generis huius usum putavit in illis versibus:</p>
<blockquote><p>
<span class="line">quod dixit vulpes aegroto cauta leoni.</span><span class="linebreak"></span>
</p></blockquote>
<p class="noindent">Aἶνoν Graeci vocant et Aἰσωπείoυς, ut dixi, λóγoυς et Λιβυκoύς, nostrorum quidam, non sane recepto in usum nomine, apologationem.</p>
<span class="br"></span><span class="lineNumber">21</span><span class="br"></span><p>Cui confine est παρoιμίας genus illud quod est velut fabella brevior et per allegorian accipitur: ‘non nostrum’





</p></section><notes></notes></section>