<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

occasio, ideoque id Cicero non putat esse positum in contentione. Tale est illud quo idem utitur in Clodium: ‘quibus iste, qui omnia sacrificia nosset, facile ab se deos <span class="br"></span><span class="lineNumber">97</span><span class="br"></span> placari posse arbitrabatur.’ Eἰρωνεία quoque in hoc genere materiae frequentissima est. Sed eruditissimum longe si per aliam rem alia indicetur, ut cum adversus tyrannum, qui sub pacto abolitionis dominationem deposuerat, agit competitor: ‘mihi in te dicere non licet: tu in <span class="br"></span><span class="lineNumber">98</span><span class="br"></span> me dic, et potes; nuper te volui occidere.’ Frequens illud est nec magno opere captandum, quod petitur a iure iurando, ut pro exheredato: ‘ita mihi contingat herede filio mori.’ Nam et in totum iurare, nisi ubi necesse est, gravi viro parum convenit, et est a Seneca dictum eleganter non patronorum hoc esse sed testium. Nec meretur fidem qui sententiolae gratia iurat, nisi si potest tam bene quam <span class="br"></span><span class="lineNumber">99</span><span class="br"></span> Demosthenes, ut supra dixi. Levissimum autem longe genus ex verbo, etiam si est apud Ciceronem in Clodiam: ‘praesertim quam omnes amicam omnium potius quam cuiusquam inimicam putaverunt.’</p>
<p><span class="br"></span><span class="lineNumber">100</span><span class="br"></span> Comparationem equidem video figuram quoque








</p></section><notes></notes></section>