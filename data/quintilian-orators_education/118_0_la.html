<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

initio tenuem nimium laminam duxerimus et quam caelatura <span class="br"></span><span class="lineNumber">8</span><span class="br"></span>altior rumpat. Quod me de his aetatibus sentire minus mirabitur qui apud Ciceronem legerit: ‘volo enim se efferat in adulescente fecunditas’.</p>
<p>Quapropter in primis evitandus, et in pueris praecipue, magister aridus, non minus quam teneris adhuc plantis siccum</p>
<span class="br"></span><span class="lineNumber">9</span><span class="br"></span><p class="noindent">et sine umore ullo solum. Inde fiunt humiles statim et velut terram spectantes, qui nihil supra cotidianum sermonem attollere audeant. Macies illis pro sanitate et iudicii loco infirmitas est, et, dum satis putant vitio carere, in id ipsum incidunt vitium, quod virtutibus carent. Quare mihi ne maturitas quidem ipsa festinet nec musta in lacu statim austera sint: sic et annos ferent et vetustate proficient.</p>
<span class="br"></span><span class="lineNumber">10</span><span class="br"></span><p>Ne illud quidem quod admoneamus indignum est, ingenia puerorum nimia interim emendationis severitate deficere; nam et desperant et dolent et novissime oderunt et, quod maxime nocet, dum omnia timent nihil conantur. <span class="br"></span><span class="lineNumber">11</span><span class="br"></span>Quod etiam rusticis notum est, qui frondibus teneris non putant adhibendam esse falcem, quia reformidare ferrum <span class="br"></span><span class="lineNumber">12</span><span class="br"></span>videntur et nondum cicatricem pati posse. Iucundus ergo tum maxime debet esse praeceptor, ut remedia, quae alioqui natura sunt aspera, molli manu leniantur: laudare aliqua, ferre quaedam, mutare etiam reddita cur id fiat ratione, inluminare interponendo aliquid sui. Nonnumquam hoc quoque erit utile, totas ipsum dictare materias, quas et <span class="br"></span><span class="lineNumber">13</span><span class="br"></span>imitetur puer et interim tamquam suas amet: at si tam




</p></section><notes></notes></section>