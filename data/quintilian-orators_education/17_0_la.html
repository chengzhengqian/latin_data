<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>versusque adfectatae difficultatis ex pluribus et asperrime coeuntibus inter se syllabis catenatos et veluti confragosos quam citatissime volvant (χαλινοί; Graece vocantur): res modica dictu, qua tamen omissa multa linguae vitia, nisi primis eximuntur annis, inemendabili in posterum pravitate durantur.</p>
<h3>2</h3>
<span class="br"></span><span class="lineNumber">1</span><span class="br"></span><p class="noindent">Sed nobis iam paulatim adcrescere puer et exire de gremio et discere serio incipiat. Hoc igitur potissimum loco tractanda quaestio est, utiliusne sit domi atque intra privatos parietes studentem continere, an frequentiae scholarum <span class="br"></span><span class="lineNumber">2</span><span class="br"></span>et velut publicatis<a class="footnoteLink" href="#note_LCL124_82_1" id="target_note_LCL124_82_1"><sup>1</sup></a> praeceptoribus tradere. Quod quidem cum iis a quibus clarissimarum civitatium mores sunt instituti, tum eminentissimis auctoribus video placuisse. Non est tamen dissimulandum esse nonnullos qui ab hoc prope publico more privata quadam persuasione dissentiant. Hi duas praecipue rationes sequi videntur: unam, quod moribus magis consulant fugiendo turbam hominum eius aetatis quae sit ad vitia maxime prona, unde causas turpium factorum saepe extitisse utinam falso iactaretur: alteram, quod, quisquis futurus est ille praeceptor, liberalius tempora sua inpensurus uni videtur quam si eadem in pluris partiatur.</p>
<span class="br"></span><span class="lineNumber">3</span><span class="br"></span><p>Prior causa prorsus gravis: nam si studiis quidem scholas</p>
</section><notes><section class="footnotes"><ul><li class="note" id="note_LCL124_82_1"><a class="footnoteCrossrefLink" href="#target_note_LCL124_82_1" title="Click to highlight in text"><sup class="lineRef">1</sup>publicitus <span class="italic">(“at public expense”) Radermacher</span></a></li><script type="text/javascript">document.getElementById('note_LCL124_82_1').style.display = "none";</script></ul></section></notes></section>