<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">31</span><span class="br"></span><p>Quod est facilius in Apris et in Ursis et Nasone aut Crispo, ut id memoriae adfigatur unde sunt nomina. Origo quoque aliquando declinatorum tenendi magis causa est, ut in Cicerone, Verrio, Aurelio. Sed hoc miserim.<a class="footnoteLink" href="#note_LCL494_74_12" id="target_note_LCL494_74_12"><sup>12</sup></a></p>
<span class="br"></span><span class="lineNumber">32</span><span class="br"></span><p>Illud neminem non iuvabit, isdem quibus scripserit ceris ediscere. Sequitur enim vestigiis quibusdam memoriam et velut oculis intuetur non paginas modo sed versus prope ipsos, estque cum dicit similis legenti. Iam vero si litura aut adiectio aliqua atque mutatio interveniat, signa sunt quaedam quae intuentes deerrare non possumus.
<span class="br"></span><span class="lineNumber">33</span><span class="br"></span>Haec<a class="footnoteLink" href="#note_LCL494_74_13" id="target_note_LCL494_74_13"><sup>13</sup></a> ratio, ut est illi de qua primum locutus sum arti non dissimilis, ita, si quid me experimenta docuerunt, et expeditior et potentior.</p>
<p>Ediscere tacite (nam id quoque est quaesitum) erat optimum si non subirent velut otiosum animum plerumque aliae cogitationes, propter quas excitandus est voce, ut duplici motu iuvetur memoria dicendi et audiendi. Sed haec vox sit modica et magis murmur.</p>
<span class="br"></span><span class="lineNumber">34</span><span class="br"></span><p>
Qui autem legente alio ediscit in parte tardatur, quod acrior est oculorum quam aurium sensus, in parte iuvari potest, quod, cum semel aut bis audierit, continuo illi memoriam suam experiri licet et cum legente contendere. Nam et alioqui id maxime faciendum est, ut nos subinde</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_74_12"><a class="footnoteCrossrefLink" href="#target_note_LCL494_74_12" title="Click to highlight in text"><sup class="lineRef">12</sup><span class="italic">Halm</span>: misceri <span class="italic">G</span>: miseri <span class="italic">F</span> (<span class="italic">i.e. such puns</span> (haec <span class="italic">Zumpt for</span> hoc) <span class="italic">are characteristic of a poor mind. Cf</span>. 8 <span class="italic">prooem</span>. 28, 9.4.112)</a></li><script type="text/javascript">document.getElementById('note_LCL494_74_12').style.display = "none";</script><li class="note" id="note_LCL494_74_13"><a class="footnoteCrossrefLink" href="#target_note_LCL494_74_13" title="Click to highlight in text"><sup class="lineRef">13</sup><span class="italic">Gallaeus</span>: est <span class="italic">G</span></a></li><script type="text/javascript">document.getElementById('note_LCL494_74_13').style.display = "none";</script></ul></section></notes></section>