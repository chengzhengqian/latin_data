<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


potest quis male uti; non igitur bonum est pecunia.’</p>
<p>Enthymema ex pugnantibus: ‘an bonum est pecunia, qua quis male uti potest?’</p>
<span class="br"></span><span class="lineNumber">26</span><span class="br"></span><p>‘Si pecunia quae est in argento signato argentum est, qui argentum omne legavit et pecuniam quae est in argento signato legavit: argentum autem omne legavit; igitur et pecuniam quae est in argento legavit’ habet formam syllogismi. Oratori satis est dicere: ‘cum argentum legaverit omne, pecuniam quoque legavit quae est in argento.’</p>
<span class="br"></span><span class="lineNumber">27</span><span class="br"></span><p>Peregisse mihi videor sacra tradentium partes, sed consilio locus superest. Namque ego, ut in oratione syllogismo quidem aliquando uti &lt;non&gt;<a class="footnoteLink" href="#note_LCL125_514_13" id="target_note_LCL125_514_13"><sup>13</sup></a> nefas duco, ita constare totam aut certe confertam esse adgressionum et enthymematum stipatione minime velim. Dialogis enim et dialecticis disputationibus erit similior quam nostri operis actionibus, quae quidem inter se plurimum differunt. <span class="br"></span><span class="lineNumber">28</span><span class="br"></span>Namque in illis homines docti et inter doctos verum quaerentes minutius et scrupulosius scrutantur omnia et ad liquidum confessumque perducunt, ut qui sibi et inveniendi et iudicandi vindicent partis, quarum alteram τοπικήν, <span class="br"></span><span class="lineNumber">29</span><span class="br"></span>alteram κριτικήν vocant. Nobis ad aliorum iudicia componenda est oratio, et saepius apud omnino imperitos atque illarum certe ignaros litterarum loquendum est, quos nisi et delectatione adlicimus et viribus<a class="footnoteLink" href="#note_LCL125_514_14" id="target_note_LCL125_514_14"><sup>14</sup></a> trahimus et





</p></section><notes><section class="footnotes"><ul><li class="note" id="note_LCL125_514_13"><a class="footnoteCrossrefLink" href="#target_note_LCL125_514_13" title="Click to highlight in text"><sup class="lineRef">13</sup><span class="italic">add. Winterbottom after Regius</span></a></li><script type="text/javascript">document.getElementById('note_LCL125_514_13').style.display = "none";</script><li class="note" id="note_LCL125_514_14"><a class="footnoteCrossrefLink" href="#target_note_LCL125_514_14" title="Click to highlight in text"><sup class="lineRef">14</sup>vicibus <span class="italic">Meister (“by turns”)</span></a></li><script type="text/javascript">document.getElementById('note_LCL125_514_14').style.display = "none";</script></ul></section></notes></section>