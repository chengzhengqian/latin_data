<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">24</span><span class="br"></span>oculos, etiam si in eam non intendatur, incurrat. Quare non ut intellegere possit sed ne omnino possit non intellegere curandum. Propter quod etiam repetimus saepe quae non satis percepisse eos qui cognoscunt putamus: ‘quae causa utique nostra, iudices,<a class="footnoteLink" href="#note_LCL126_340_9" id="target_note_LCL126_340_9"><sup>9</sup></a> culpa dicta &lt;est&gt;<a class="footnoteLink" href="#note_LCL126_340_10" id="target_note_LCL126_340_10"><sup>10</sup></a> obscurius: ad planiora et communia magis verba descendimus’, cum id ipsum optime fiat, quod nos aliquid non optime fecisse simulamus.</p>
<h3>3</h3>
<p><span class="br"></span><span class="lineNumber">1</span><span class="br"></span>Venio nunc ad ornatum, in quo sine dubio plus quam in ceteris dicendi partibus sibi indulget orator. Nam emendate quidem ac lucide dicentium tenue praemium est, magisque ut vitiis carere quam ut aliquam magnam virtutem <span class="br"></span><span class="lineNumber">2</span><span class="br"></span>adeptus esse videaris. Inventio cum imperitis saepe communis, dispositio modicae doctrinae credi potest: si quae sunt artes altiores, plerumque occultantur ut artes sint; denique omnia haec ad utilitatem causarum solam referenda sunt. Cultu vero atque ornatu se quoque commendat ipse qui dicit, et in ceteris iudicium doctorum, in hoc vero etiam popularem laudem petit, nec fortibus modo sed <span class="br"></span><span class="lineNumber">3</span><span class="br"></span>etiam fulgentibus armis proeliatur. An in causa C. Corneli Cicero consecutus esset docendo iudicem tantum et utiliter demum ac Latine perspicueque dicendo ut populus




</p></section><notes><section class="footnotes"><ul><li class="note" id="note_LCL126_340_9"><a class="footnoteCrossrefLink" href="#target_note_LCL126_340_9" title="Click to highlight in text"><sup class="lineRef">9</sup><span class="italic">Stroux</span>: id <span class="italic">A</span></a></li><script type="text/javascript">document.getElementById('note_LCL126_340_9').style.display = "none";</script><li class="note" id="note_LCL126_340_10"><a class="footnoteCrossrefLink" href="#target_note_LCL126_340_10" title="Click to highlight in text"><sup class="lineRef">10</sup><span class="italic">add. D.A.R. (after</span> obscurius, <span class="italic">edd.)</span></a></li><script type="text/javascript">document.getElementById('note_LCL126_340_10').style.display = "none";</script></ul></section></notes></section>