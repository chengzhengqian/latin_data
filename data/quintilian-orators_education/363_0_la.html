<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


indicia, quos pars altera nihil fingere, altera nihil iudicare<a class="footnoteLink" href="#note_LCL125_354_8" id="target_note_LCL125_354_8"><sup>8</sup></a> dictura est.</p>
<span class="br"></span><span class="lineNumber">37</span><span class="br"></span><p>Nec tantum praestari hoc genus potenter, sed etiam ubi non est desiderari solet: ‘Pecuniam dedisti: quis numeravit? ubi? unde?’ ‘Venenum arguis: ubi emi? a quo? quanti? per quem dedi? quo conscio?’ Quae fere omnia pro Cluentio Cicero in crimine veneficii excutit.</p>
<p>Haec de inartificialibus quam brevissime potui.</p>
<h3>8</h3>
<span class="br"></span><span class="lineNumber">1</span><span class="br"></span><p>Pars altera probationum, quae est tota in arte constatque rebus ad faciendam fidem adpositis, plerumque aut omnino neglegitur aut levissime attingitur ab iis qui argumenta velut horrida et confragosa vitantes amoenioribus locis desident, neque aliter quam ii qui traduntur a poetis gustu cuiusdam apud Lotophagos graminis et Sirenum cantu deleniti voluptatem saluti praetulisse, dum laudis falsam imaginem persecuntur ipsa propter quam dicitur victoria cedunt.</p>
<span class="br"></span><span class="lineNumber">2</span><span class="br"></span><p>Atqui cetera, quae continuo magis orationis tractu decurrunt, in auxilium atque ornamentum argumentorum comparantur, nervisque illis quibus causa continetur adiciunt inducti super corporis speciem: ut, si forte quid




</p></section><notes><section class="footnotes"><ul><li class="note" id="note_LCL125_354_8"><a class="footnoteCrossrefLink" href="#target_note_LCL125_354_8" title="Click to highlight in text"><sup class="lineRef">8</sup>indicare <span class="italic">Burman</span></a></li><script type="text/javascript">document.getElementById('note_LCL125_354_8').style.display = "none";</script></ul></section></notes></section>