<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


statum faciant, quia ubique qualis sit cuiusque rei natura quaeri potest. Sed utrocumque modo sequetur summa <span class="br"></span><span class="lineNumber">30</span><span class="br"></span>confusio. Neque interest unum quis statum faciat an nullum, si omnes causae sunt condicionis eiusdem.</p>
<p>Coniectura dicta est a coniectu, id est derectione quadam rationis ad veritatem, unde etiam somniorum atque ominum interpretes coniectores vocantur. Appellatum tamen est hoc genus varie, sicut sequentibus apparebit.</p>
<span class="br"></span><span class="lineNumber">31</span><span class="br"></span><p>Fuerunt qui duos status facerent: Archedemus coniecturalem et finitivum exclusa qualitate, quia sic de ea quaeri existimabat: ‘quid esset inicum’, ‘quid iniustum’, ‘quid dicto audientem non esse’. Quod vocat de eodem et alio.</p>
<span class="br"></span><span class="lineNumber">32</span><span class="br"></span><p>Huic diversa sententia eorum fuit qui duos quidem status esse voluerunt, sed unum infitialem, alterum iuridicalem. Infitialis est quem dicimus coniecturalem, cui ab infitiando nomen alii in totum dederunt, alii in partem, qui accusatorem coniectura, reum infitiatione uti putaverunt. <span class="br"></span><span class="lineNumber">33</span><span class="br"></span>Iuridicalis est qui Graece dicitur δικαιoλoγικός. Sed quem ad modum ab Archedemo qualitas exclusa est, sic ab his repudiata finitio. Nam subiciunt eam iuridicali, quaerendumque arbitrantur iustumne sit sacrilegium appellari <span class="br"></span><span class="lineNumber">34</span><span class="br"></span>quod obiciatur vel furtum vel amentiam. Qua in opinione




</p></section><notes></notes></section>