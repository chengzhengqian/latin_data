<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

emicantibus similia dixeris (quae ne apparent quidem ubi tota lucet oratio, ut in sole sidera ipsa desinunt cerni) et quae crebris parvisque conatibus se attollunt inaequalia tantum et velut confragosa nec admirationem consecuntur eminentium et planorum gratiam perdunt.</p>
<p><span class="br"></span><span class="lineNumber">30</span><span class="br"></span>Hoc quoque accedit, quod solas captanti sententias multas dicere necesse est leves frigidas ineptas: non enim potest esse delectus ubi numero laboratur. Itaque videas et divisionem pro sententia poni et argumentum, si<a class="footnoteLink" href="#note_LCL126_422_6" id="target_note_LCL126_422_6"><sup>6</sup></a> tantum <span class="br"></span><span class="lineNumber">31</span><span class="br"></span>in clausula clamose<a class="footnoteLink" href="#note_LCL126_422_7" id="target_note_LCL126_422_7"><sup>7</sup></a> pronuntietur. ‘Occidisti uxorem ipse adulter; non ferrem te etiam si repudiasses’ divisio est. ‘Vis scire venenum esse amatorium? Viveret homo nisi illud bibisset’ argumentum est. Nec multas plerique sententias dicunt, sed omnia tamquam sententias.</p>
<p><span class="br"></span><span class="lineNumber">32</span><span class="br"></span>Huic quibusdam contrarium studium, qui fugiunt ac reformidant omnem hanc in dicendo voluptatem, nihil probantes nisi planum et humile et sine conatu. Ita, dum timent ne aliquando cadant, semper iacent. Quod enim tantum in sententia bona crimen est? Non causae prodest? <span class="br"></span><span class="lineNumber">33</span><span class="br"></span>non iudicem movet? non dicentem commendat? ‘Sed est quoddam genus quo veteres non utebantur.’ Ad quam usque nos vocatis vetustatem? Nam si illam extremam, multa Demosthenes quae ante eum nemo. Quo modo potest probare Ciceronem qui nihil putet ex Catone Gracchisque mutandum? Sed ante hos simplicior adhuc ratio loquendi fuit.</p>
<p><span class="br"></span><span class="lineNumber">34</span><span class="br"></span>Ego vero haec lumina orationis velut oculos quosdam


</p></section><notes><section class="footnotes"><ul><li class="note" id="note_LCL126_422_6"><a class="footnoteCrossrefLink" href="#target_note_LCL126_422_6" title="Click to highlight in text"><sup class="lineRef">6</sup>sit <span class="italic">B</span></a></li><script type="text/javascript">document.getElementById('note_LCL126_422_6').style.display = "none";</script><li class="note" id="note_LCL126_422_7"><a class="footnoteCrossrefLink" href="#target_note_LCL126_422_7" title="Click to highlight in text"><sup class="lineRef">7</sup><span class="italic">Winterbottom</span>: clausula et male <span class="italic">B</span>: clausulae calce <span class="italic">A</span></a></li><script type="text/javascript">document.getElementById('note_LCL126_422_7').style.display = "none";</script></ul></section></notes></section>