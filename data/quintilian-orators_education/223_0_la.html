<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">49</span><span class="br"></span><p>Aristoteles in rhetoricis<a class="footnoteLink" href="#note_LCL125_74_7" id="target_note_LCL125_74_7"><sup>7</sup></a> an sit, quale, quantum et quam multum sit quaerendum putat. Quodam tamen loco finitionis quoque vim intellegit, quo dicit quaedam sic defendi: ‘sustuli, sed non furtum feci’, ‘percussi, sed non iniuriam feci’.</p>
<span class="br"></span><span class="lineNumber">50</span><span class="br"></span><p>Posuerat et Cicero in libris rhetoricis facti, nominis, generis, actionis, ut in facto coniectura, in nomine finitio, in genere qualitas, in actione ius intellegeretur: iuri subiecerat tralationem. Verum hic legales quoque quaestiones alio loco tractat ut species actionis.</p>
<span class="br"></span><span class="lineNumber">51</span><span class="br"></span><p>Fuerunt qui facerent quinque: coniecturam, finitionem, qualitatem, quantitatem, ad aliquid. Theodorus quoque, ut dixi, isdem generalibus capitibus utitur: an sit, quid sit, quale sit, quantum sit, &lt;an&gt;<a class="footnoteLink" href="#note_LCL125_74_8" id="target_note_LCL125_74_8"><sup>8</sup></a> ad aliquid. Hoc ultimum maxime in comparativo genere versari putat, quoniam melius ac peius, maius et minus nisi alio relata non intelleguntur; <span class="br"></span><span class="lineNumber">52</span><span class="br"></span>sed in illas quoque tralativas, ut supra significavi, quaestiones incidit: ‘an huic ius agendi sit’ vel ‘facere aliquid conveniat’, ‘an contra hunc’, ‘an hoc tempore’, ‘an sic’. Omnia enim ista referri ad aliquid necesse est.</p>
</section><notes><section class="footnotes"><ul><li class="note" id="note_LCL125_74_7"><a class="footnoteCrossrefLink" href="#target_note_LCL125_74_7" title="Click to highlight in text"><sup class="lineRef">7</sup><span class="italic">A here adds a gloss, detected and deleted by Capperonnier:</span> etiam sic (si <span class="italic">Buttmann</span>) omne opus dividit in veritatem et petenda ac fugienda, quod est suasoriae, et de eodem atque alio, partiendo tamen ad haec pervenit <span class="italic">(“even if [?] he divides the whole work into questions of truth, questions of things to be sought and avoided (which belong to deliberative oratory), and questions of ‘same and other’ [i.e. definition], nevertheless in his partition he arrives at this”)</span></a></li><script type="text/javascript">document.getElementById('note_LCL125_74_7').style.display = "none";</script><li class="note" id="note_LCL125_74_8"><a class="footnoteCrossrefLink" href="#target_note_LCL125_74_8" title="Click to highlight in text"><sup class="lineRef">8</sup><span class="italic">add. D.A.R.</span></a></li><script type="text/javascript">document.getElementById('note_LCL125_74_8').style.display = "none";</script></ul></section></notes></section>