<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">18</span><span class="br"></span>leges inter arma’, et a ratione incipere fas est, deinde concludere, ut ibidem: ‘quod si duodecim tabulae nocturnum furem quoquo modo, diurnum autem, si se telo defenderet, interfici inpune voluerunt, quis est qui quoquo modo quis interfectus sit puniendum putet?’ Variavit hic adhuc et rursus rationem tertio loco posuit: ‘cum videat aliquando <span class="br"></span><span class="lineNumber">19</span><span class="br"></span>gladium nobis ab ipsis porrigi legibus’. Per omnis<a class="footnoteLink" href="#note_LCL125_510_9" id="target_note_LCL125_510_9"><sup>9</sup></a> autem partis duxit ordinem: ‘insidiatori vero et latroni quae potest inferri iniusta nex?’ (hoc intentio); ‘quid comitatus nostri, quid gladii volunt?’ (hoc ratio); ‘quos habere certe non liceret si uti illis nullo pacto liceret’: hoc ex ratione et intentione conexio.</p>
<span class="br"></span><span class="lineNumber">20</span><span class="br"></span><p>Huic generi probationis tribus occurritur modis, id est per omnis partis. Aut enim expugnatur intentio aut adsumptio aut conclusio,<a class="footnoteLink" href="#note_LCL125_510_10" id="target_note_LCL125_510_10"><sup>10</sup></a> nonnumquam omnia. [Sed omnia haec tria sunt.]<a class="footnoteLink" href="#note_LCL125_510_11" id="target_note_LCL125_510_11"><sup>11</sup></a></p>
<p>Intentio expugnatur: ‘iure occidi eum qui insidiatus sit’; nam prima statim quaestio pro Milone est ‘an ei fas sit lucem intueri qui a se hominem necatum esse fateatur’.</p>
<span class="br"></span><span class="lineNumber">21</span><span class="br"></span><p>Expugnatur adsumptio omnibus iis quae de refutatione diximus. Et ratio quidem numquam est vera nisi et propositio vera sit; interim verae propositionis falsa ratio est, ut





</p></section><notes><section class="footnotes"><ul><li class="note" id="note_LCL125_510_9"><a class="footnoteCrossrefLink" href="#target_note_LCL125_510_9" title="Click to highlight in text"><sup class="lineRef">9</sup>per omnis <span class="italic">Winterbottom</span>: prioris <span class="italic">A corr.</span></a></li><script type="text/javascript">document.getElementById('note_LCL125_510_9').style.display = "none";</script><li class="note" id="note_LCL125_510_10"><a class="footnoteCrossrefLink" href="#target_note_LCL125_510_10" title="Click to highlight in text"><sup class="lineRef">10</sup><span class="italic">Perhaps</span> complexio <span class="italic">or</span> conexio <span class="italic">D.A.R.</span></a></li><script type="text/javascript">document.getElementById('note_LCL125_510_10').style.display = "none";</script><li class="note" id="note_LCL125_510_11"><a class="footnoteCrossrefLink" href="#target_note_LCL125_510_11" title="Click to highlight in text"><sup class="lineRef">11</sup><span class="italic">del. Gesner, cf. Julius Victor</span> 415,8 <span class="italic">Halm =</span> 59,3 <span class="italic">Giomini– Celentano; some other minor corrections have been made in this passage, on the basis of Victor’s paraphrase, by Halm and Bonnell</span></a></li><script type="text/javascript">document.getElementById('note_LCL125_510_11').style.display = "none";</script></ul></section></notes></section>