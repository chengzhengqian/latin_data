<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Quamquam enim rectissime traditum est perspicuitatem propriis, ornatum tralatis verbis magis egere, sciamus <span class="br"></span><span class="lineNumber">16</span><span class="br"></span>nihil ornatum esse quod sit inproprium. Sed cum idem frequentissime plura significent, quod συνωνυμία vocatur, iam sunt aliis alia honestiora sublimiora nitidiora iucundiora vocaliora. Nam ut syllabae e litteris melius sonantibus clariores, ita verba e syllabis magis vocalia, et quo plus quodque spiritus habet, auditu pulchrius. Et quod facit syllabarum, idem verborum quoque inter se copulatio, ut <span class="br"></span><span class="lineNumber">17</span><span class="br"></span>aliud alii iunctum melius sonet. Diversus tamen usus: nam rebus atrocibus verba etiam ipso auditu aspera magis convenient. In universum quidem optima simplicium creduntur quae aut maxime exclamant<a class="footnoteLink" href="#note_LCL126_348_4" id="target_note_LCL126_348_4"><sup>4</sup></a> aut sono sunt iucundissima.</p>
<p>Et honesta quidem turpibus potiora semper nec sordidis umquam in oratione erudita locus.</p>
<p><span class="br"></span><span class="lineNumber">18</span><span class="br"></span>Clara illa atque sublimia plerumque materiae modo discernenda sunt: quod alibi magnificum tumidum alibi, et quae humilia circa res magnas apta circa minores videntur. Ut autem in oratione nitida notabile humilius verbum et velut macula, ita a sermone tenui sublime nitidumque discordat fitque corruptum quia in plano tumet.</p>
<p><span class="br"></span><span class="lineNumber">19</span><span class="br"></span>Quaedam non tam ratione quam sensu iudicantur, ut illud</p>
</section><notes><section class="footnotes"><ul><li class="note" id="note_LCL126_348_4"><a class="footnoteCrossrefLink" href="#target_note_LCL126_348_4" title="Click to highlight in text"><sup class="lineRef">4</sup>&lt;rem&gt; maxime explanant <span class="italic">Stroux (cf. Cic. Orator</span> 80)</a></li><script type="text/javascript">document.getElementById('note_LCL126_348_4').style.display = "none";</script></ul></section></notes></section>