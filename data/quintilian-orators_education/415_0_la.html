<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>pauper eras et tum maxime a creditoribus appellabaris, et offenderas eum cuius heres eras, et mutaturum tabulas sciebas’: singula levia sunt et communia, universa vero nocent, etiam si non ut fulmine, tamen ut grandine.</p>
<span class="br"></span><span class="lineNumber">6</span><span class="br"></span><p>Quaedam argumenta ponere satis non est: adiuvanda sunt; ut ‘cupiditas causa sceleris fuit’: quae sit vis eius; ‘ira’: quantum efficiat in animis hominum talis adfectio. Ita et firmiora erunt ipsa et plus habebunt decoris si non nudos <span class="br"></span><span class="lineNumber">7</span><span class="br"></span>et velut carne spoliatos artus ostenderint. Multum etiam refert, si argumento nitemur odii, utrum hoc ex invidia sit an ex iniuria an ex ambitu, vetus an novum, adversus inferiorem parem superiorem, alienum propincum. Suos ha-bent omnia ista tractatus, et ad utilitatem partis eius quam <span class="br"></span><span class="lineNumber">8</span><span class="br"></span>tuemur referenda sunt. Nec tamen omnibus semper quae invenerimus argumentis onerandus est iudex, quia et taedium adferunt et fidem detrahunt. Neque enim potest iudex credere satis esse ea potentia quae non putamus ipsi sufficere qui diximus. In rebus vero apertis argumentari tam sit stultum quam in clarissimum solem mortale lumen inferre.</p>
<span class="br"></span><span class="lineNumber">9</span><span class="br"></span><p>His quidam probationes adiciunt, quas παθητικάς vocant, ductas ex adfectibus. Atque Aristoteles quidem potentissimum putat ex eo qui dicit, si sit vir bonus: quod ut optimum est, ita longe quidem sed sequitur tamen videri.



</p></section><notes></notes></section>