<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

ratione medicinae. Circa mensuras et numeros non versa-bitur? Dicamus has geometriae esse partes. Equidem omnia fere posse credo casu aliquo venire in officium oratoris: quod si non accidet, non erunt ei subiecta.</p>
<span class="br"></span><span class="lineNumber">20</span><span class="br"></span><p>Ita sic quoque recte diximus materiam rhetorices esse omnis res ad dicendum ei subiectas: quod quidem probat etiam sermo communis; nam cum aliquid de quo dicamus accepimus, positam nobis esse materiam frequenter etiam <span class="br"></span><span class="lineNumber">21</span><span class="br"></span>praefatione testamur. Gorgias quidem adeo rhetori de omnibus putavit esse dicendum ut se in auditoriis interrogari pateretur qua quisque de re vellet. Hermagoras quoque dicendo materiam esse in causa et in quaestionibus omnes <span class="br"></span><span class="lineNumber">22</span><span class="br"></span>res subiectas erat complexus: sed quaestiones si negat ad rhetoricen pertinere, dissentit a nobis; si autem ad rhetoricen pertinent, ab hoc quoque adiuvamur: nihil est enim <span class="br"></span><span class="lineNumber">23</span><span class="br"></span>quod non in causam aut quaestionem cadat. Aristoteles tris faciendo partes orationis, iudicialem deliberativam demonstrativam, paene<a class="footnoteLink" href="#note_LCL124_414_1" id="target_note_LCL124_414_1"><sup>1</sup></a> et ipse oratori subiecit omnia: nihil enim non in haec cadit.</p>
<span class="br"></span><span class="lineNumber">24</span><span class="br"></span><p>Quaesitum a paucissimis et de instrumento est. Instrumentum voco sine quo formari materia in id quod velimus effici opus non possit. Verum hoc ego non artem credo egere, sed artificem. Neque enim scientia desiderat instrumentum,






</p></section><notes><section class="footnotes"><ul><li class="note" id="note_LCL124_414_1"><a class="footnoteCrossrefLink" href="#target_note_LCL124_414_1" title="Click to highlight in text"><sup class="lineRef">1</sup>plane <span class="italic">Ammon</span></a></li><script type="text/javascript">document.getElementById('note_LCL124_414_1').style.display = "none";</script></ul></section></notes></section>