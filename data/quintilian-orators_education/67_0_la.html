<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">41</span><span class="br"></span><p>intellecta. Sed illa mutari vetat religio et consecratis utendum est: oratio vero, cuius summa virtus est perspicuitas, quam sit vitiosa si egeat interprete! Ergo ut novorum optima erunt maxime vetera, ita veterum maxime nova.</p>
<span class="br"></span><span class="lineNumber">42</span><span class="br"></span><p>Similis circa auctoritatem ratio. Nam etiamsi potest videri nihil peccare qui utitur iis verbis quae summi auctores tradiderunt, multum tamen refert non solum quid dixerint, sed etiam quid persuaserint. Neque enim ‘tuburchinabundum’ et ‘lurchinabundum’ iam in nobis quisquam ferat, licet Cato sit auctor, nec ‘hos lodices’, quamquam id Pollioni placet, nec ‘gladiola’, atqui Messala dixit, nec ‘parricidatum’, quod in Caelio vix tolerabile videtur, nec ‘collos’ mihi Calvus persuaserit: quae nec ipsi iam dicerent.</p>
<span class="br"></span><span class="lineNumber">43</span><span class="br"></span><p>Superest igitur consuetudo: nam fuerit paene ridiculum malle sermonem quo locuti sint homines quam quo loquantur. Et sane quid est aliud vetus sermo quam vetus loquendi consuetudo? Sed huic ipsi necessarium est iudicium constituendumque in primis id ipsum quid sit quod <span class="br"></span><span class="lineNumber">44</span><span class="br"></span>consuetudinem vocemus. Quae si ex eo quod plures faciunt






</p></section><notes></notes></section>