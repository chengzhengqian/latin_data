<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>concedenda fiducia est. Nam quis reprendat haec: ‘Quid putem? Contemptumne me? Non video nec in vita nec in gratia nec in rebus gestis nec in hac mea mediocritate
<span class="br"></span><span class="lineNumber">26</span><span class="br"></span>ingenii quid despicere possit Antonius’: et paulo post apertius: ‘An decertare mecum voluit contentione dicendi? Hoc quidem est beneficium. Quid enim plenius, quid uberius quam mihi et pro me et contra Antonium dicere?’</p>
<span class="br"></span><span class="lineNumber">27</span><span class="br"></span><p>Adrogantes et illi qui se iudicasse de causa nec aliter adfuturos fuisse proponunt. Nam et inviti iudices audiunt praesumentem partes suas, nec hoc oratori contingere inter adversarios quod Pythagorae inter discipulos contigit potest: ‘ipse dixit.’ Sed istud magis minusve vitiosum est
<span class="br"></span><span class="lineNumber">28</span><span class="br"></span>pro personis dicentium: defenditur enim aliquatenus aetate dignitate auctoritate: quae tamen vix in ullo tanta fuerint ut non hoc adfirmationis genus temperandum sit aliqua moderatione, sicut omnia in quibus patronus argumentum ex se ipso petet. Quid fuisset tumidius si accipiendum criminis loco negasset Cicero equitis Romani esse filium, se defendente? At ille fecit hoc etiam favorabile coniungendo cum iudicibus dignitatem suam: ‘equitis Romani autem esse filium criminis loco poni ab accusatoribus neque his iudicantibus oportuit nec defendentibus nobis.’</p>
<span class="br"></span><span class="lineNumber"></span><span class="br"></span>
</section><notes></notes></section>