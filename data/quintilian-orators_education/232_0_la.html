<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


sunt, ut probet factum esse, hoc esse factum, non recte factum, iure se intendere. Ita circa species easdem lis omnis versabitur, tralatis tantum aliquando partibus, ut in causis quibus de praemio agitur recte factum petitor probat.</p>
<span class="br"></span><span class="lineNumber">86</span><span class="br"></span><p>Haec quattuor velut proposita formaeque actionis, quae tum generales status vocabam, in duo, ut ostendi, genera discedunt, rationale et legale. Rationale simplicius est, quia ipsius tantum naturae contemplatione constat: itaque in eo satis est ostendisse coniecturam finitionem <span class="br"></span><span class="lineNumber">87</span><span class="br"></span>qualitatem. Legalium plures sint species necesse est, propterea quod multae sunt leges et varias habent formas. Alia est cuius verbis nitimur, alia cuius voluntate: alias nobis, cum ipsi nullam habeamus, adiungimus, alias inter se <span class="br"></span><span class="lineNumber">88</span><span class="br"></span>comparamus, alias in diversum interpretamur. Sic nascuntur haec velut simulacra ex illis tribus, interim simplicia, interim et mixta, propriam tamen faciem ostendentia, ut scripti et voluntatis, quae sine dubio aut qualitate aut coniectura continentur, et συλλoγιμός, qui est maxime qualitatis, et leges contrariae, quae isdem quibus scriptum et voluntas constant, et ἀμϕιβoλία, quae semper coniectura <span class="br"></span><span class="lineNumber">89</span><span class="br"></span>explicatur. Finitio quoque utrique generi, quodque rerum quodque scripti contemplatione constat, communis est. Haec omnia, etiamsi in illos tres status veniunt, tamen, quia, ut dixi, habent aliquid velut proprium, videntur demonstranda


</p></section><notes></notes></section>