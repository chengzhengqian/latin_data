<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p class="noindent">Hoc, qui tam parva momenta nominibus discreverunt, μετάβασιν vocant, quam et aliter fieri putant:</p>
<blockquote><p>
<span class="line">quid loquar? aut ubi sum?</span><span class="linebreak"></span>
</p></blockquote>
<p><span class="br"></span><span class="lineNumber">26</span><span class="br"></span> Coniunxit autem παρένθεσιν et ἀποστροφήν Vergilius illo loco:</p>
<blockquote><p>
<span class="line">haud procul inde citae Mettum in diversa quadrigae</span><span class="linebreak"></span>
<span class="line">distulerant (at tu dictis, Albane, maneres!)</span><span class="linebreak"></span>
<span class="line">raptabatque viri mendacis viscera Tullus.</span><span class="linebreak"></span>
</p></blockquote>
<p><span class="br"></span><span class="lineNumber">27</span><span class="br"></span> Haec schemata, aut his similia quae erunt per mutationem adiectionem detractionem ordinem, et convertunt in se auditorem nec languere patiuntur subinde aliqua notabili figura excitatum, et habent quandam ex illa vitii similitudine gratiam, ut in cibis interim acor ipse iucundus est. Quod continget si neque supra modum multae fuerint nec eiusdem generis aut iunctae aut frequentes, quia satietatem ut varietas earum, ita raritas effugit.</p>
<p><span class="br"></span><span class="lineNumber">28</span><span class="br"></span> Illud est acrius genus quod non tantum in ratione positum est loquendi, sed ipsis sensibus cum<a class="footnoteLink" href="#note_LCL127_114_13" id="target_note_LCL127_114_13"><sup>13</sup></a> gratiam tum etiam vires accommodat.</p>
<p>Ex quibus primum sit quod fit adiectione. Plura sunt






</p></section><notes><section class="footnotes"><ul><li class="note" id="note_LCL127_114_13"><a class="footnoteCrossrefLink" href="#target_note_LCL127_114_13" title="Click to highlight in text"><sup class="lineRef">13</sup><span class="italic">edd.</span>: tum <span class="italic">A</span></a></li><script type="text/javascript">document.getElementById('note_LCL127_114_13').style.display = "none";</script></ul></section></notes></section>