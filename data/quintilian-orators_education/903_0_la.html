<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">79</span><span class="br"></span><p>fecerimus, ut obicit Tubero Ligario quod in Africa fuerit et ambitus quidam damnati recuperandae dignitatis gratia reos eiusdem criminis detulerunt, ut in scholis luxuriantem patrem luxuriosus ipse iuvenis accusat. Id quo modo decenter fieri possit equidem non invenio nisi aliquid reperitur quod intersit, persona aetas tempus causa locus
<span class="br"></span><span class="lineNumber">80</span><span class="br"></span>animus. Tubero iuvenem se patri haesisse, illum a senatu missum non ad bellum sed ad frumentum coemendum ait, ut primum licuerit a partibus recessisse:<a class="footnoteLink" href="#note_LCL494_50_14" id="target_note_LCL494_50_14"><sup>14</sup></a> Ligarium et perseverasse et non pro Cn. Pompeio, inter quem et Caesarem dignitatis fuerit contentio, cum salvam uterque rem publicam vellet, sed pro Iuba atque Afris inimicissimis populo Romano stetisse.</p>
<span class="br"></span><span class="lineNumber">81</span><span class="br"></span><p>Ceterum vel facillimum est ibi alienam culpam incusare ubi fateris tuam: verum id iam indicis est, non actoris. Quod si nulla contingit excusatio, sola colorem habet paenitentia. Potest enim videri satis emendatus qui in odium
<span class="br"></span><span class="lineNumber">82</span><span class="br"></span>eorum in quibus erraverat ipse conversus est. Sunt enim casus quidam qui hoc natura ipsa rei non indecens faciant, ut cum pater ex 〈meretrice natum, quod duxerit〉<a class="footnoteLink" href="#note_LCL494_50_15" id="target_note_LCL494_50_15"><sup>15</sup></a> meretricem</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_50_14"><a class="footnoteCrossrefLink" href="#target_note_LCL494_50_14" title="Click to highlight in text"><sup class="lineRef">14</sup>recessisse 〈se〉 <span class="italic">Kiderlin</span></a></li><script type="text/javascript">document.getElementById('note_LCL494_50_14').style.display = "none";</script><li class="note" id="note_LCL494_50_15"><a class="footnoteCrossrefLink" href="#target_note_LCL494_50_15" title="Click to highlight in text"><sup class="lineRef">15</sup><span class="italic">suppl. edd</span>.</a></li><script type="text/javascript">document.getElementById('note_LCL494_50_15').style.display = "none";</script></ul></section></notes></section>