<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">79</span><span class="br"></span>nondum sciet. Quapropter, ut non abrupte cadere in narrationem, ita non obscure transcendere est optimum. Si vero longior sequetur ac perplexa magis expositio, ad eam ipsam praeparandus iudex erit, ut Cicero saepius, sed et hoc loco fecit: ‘paulo longius exordium rei demonstrandae repetam, quod quaeso, iudices, ne moleste patiamini; principiis enim cognitis multo facilius extrema intellegetis.’ Haec fere sunt mihi de exordio comperta.</p>
<h3>2</h3>
<span class="br"></span><span class="lineNumber">1</span><span class="br"></span><p>Maxime naturale est, et fieri frequentissime debet, ut praeparato per haec quae supra dicta sunt iudice res de <span class="br"></span><span class="lineNumber">2</span><span class="br"></span>qua pronuntiaturus est indicetur: ea est narratio. In qua sciens transcurram subtiles nimium divisiones quorundam plura eius genera facientium. Non enim solam volunt esse illam negotii de quo apud iudices quaeritur expositionem, sed personae, ut: ‘M. Lollius<a class="footnoteLink" href="#note_LCL125_218_1" id="target_note_LCL125_218_1"><sup>1</sup></a> Palicanus, humili loco Picens, loquax magis quam facundus’; loci, ut: ‘oppidum est in Hellesponto, Lampsacum, iudices’; temporis, ut:</p>
<blockquote><p>
<span class="line">vere novo, gelidus canis cum montibus umor</span><span class="linebreak"></span>
<span class="line">liquitur;</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL125_218_1"><a class="footnoteCrossrefLink" href="#target_note_LCL125_218_1" title="Click to highlight in text"><sup class="lineRef">1</sup><span class="italic">Pighius</span>: Ollius <span class="italic">A</span>: Acilius <span class="italic">B</span></a></li><script type="text/javascript">document.getElementById('note_LCL125_218_1').style.display = "none";</script></ul></section></notes></section>