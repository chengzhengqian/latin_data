<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

utrum teneat tamen lora, an quamvis teneat tamen trahatur <span class="br"></span><span class="lineNumber">8</span><span class="br"></span>quaeri potest. Unde controversia illa: ‘testamento quidam iussit poni statuam auream hastam tenentem; quaeritur statua hastam tenens aurea esse debeat, an hasta esse aurea in statua alterius materiae.’ Fit per flexum idem magis:</p>
<blockquote><p>
<span class="line">quinquaginta ubi erant centum inde occidit Achilles.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">9</span><span class="br"></span>Saepe utri duorum antecedentium sermo subiunctus sit in dubio est, unde et controversia: ‘heres meus uxori meae dare damnas esto argenti quod elegerit pondo centum; uter eligat quaeritur.’</p>
<p>Verum id quod ex his primum est mutatione casuum, sequens divisione verborum aut tralatione emendatur, tertium <span class="br"></span><span class="lineNumber">10</span><span class="br"></span>adiectione. Accusativi geminatione facta amphibolia solvitur ablativo, ut illud ‘Lachetem audivi percussisse Demean’ fiat ‘a Lachete percussum Demean’. Sed ablativo ipsi, ut in primo diximus, inest naturalis amphibolia: ‘caelo decurrit aperto’: utrum per apertum caelum an cum apertum <span class="br"></span><span class="lineNumber">11</span><span class="br"></span>esset. Divisio respiratione et mora constat: ‘statuam’, deinde ‘auream hastam’, vel ‘statuam auream’, deinde




</p></section><notes></notes></section>