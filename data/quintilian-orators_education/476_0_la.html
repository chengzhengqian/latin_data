<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
modo probabile fuit, omittendo: sed eruere<a class="footnoteLink" href="#note_LCL126_58_14" id="target_note_LCL126_58_14"><sup>14</sup></a> in animo est quae latent et penitus ipsa huius loci aperire penetralia, quae quidem non aliquo tradente sed experimento meo ac natura ipsa duce accepi.</p>
<p><span class="br"></span><span class="lineNumber">26</span><span class="br"></span>Summa enim, quantum ego quidem sentio, circa movendos adfectus in hoc posita est, ut moveamur ipsi. Nam et luctus et irae et indignationis aliquando etiam ridicula fuerit imitatio, si verba vultumque tantum, non etiam animum accommodarimus. Quid enim aliud est causae ut lugentes utique in recenti dolore disertissime quaedam exclamare videantur, et ira nonnumquam indoctis quoque eloquentiam faciat, quam quod illis inest vis mentis et <span class="br"></span><span class="lineNumber">27</span><span class="br"></span>veritas ipsa morum? Quare, in iis quae esse veri similia volemus, simus ipsi similes eorum qui vere patiuntur adfectibus, et a tali animo proficiscatur oratio qualem facere iudici volet. An ille dolebit qui audiet, me, qui in hoc dicam, non dolente?<a class="footnoteLink" href="#note_LCL126_58_15" id="target_note_LCL126_58_15"><sup>15</sup></a> Irascetur, si nihil ipse qui in iram concitat ei quod exigit simile patietur? Siccis agentis oculis <span class="br"></span><span class="lineNumber">28</span><span class="br"></span>lacrimas dabit? Fieri non potest: nec incendit nisi ignis nec madescimus nisi umore ‘nec res ulla dat alteri colorem | quem non ipsa habet.’ Primum est igitur ut apud nos valeant ea quae valere apud iudicem volumus, adficiamurque antequam adficere conemur. At quo modo fiet ut <span class="br"></span><span class="lineNumber">29</span><span class="br"></span>adficiamur? Neque enim sunt motus in nostra potestate. Temptabo etiam de hoc dicere. Quas φαντασίας Graeci





</p></section><notes><section class="footnotes"><ul><li class="note" id="note_LCL126_58_14"><a class="footnoteCrossrefLink" href="#target_note_LCL126_58_14" title="Click to highlight in text"><sup class="lineRef">14</sup><span class="italic">Burman</span>: mere <span class="italic">A</span>: promere <span class="italic">Meister</span></a></li><script type="text/javascript">document.getElementById('note_LCL126_58_14').style.display = "none";</script><li class="note" id="note_LCL126_58_15"><a class="footnoteCrossrefLink" href="#target_note_LCL126_58_15" title="Click to highlight in text"><sup class="lineRef">15</sup><span class="italic">Shackleton Bailey</span>: dolentem <span class="italic">A</span></a></li><script type="text/javascript">document.getElementById('note_LCL126_58_15').style.display = "none";</script></ul></section></notes></section>