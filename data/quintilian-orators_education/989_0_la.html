<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>sit abstinentia ignoret? Et fortis, qui metus doloris mortis superstitionis nulla ratione purgaverit? Et iustus qui aequi bonique tractatum, qui leges quaeque natura sunt omnibus datae quaeque propriae populis et gentibus constitutae, numquam eruditiore aliquo sermone tractarit? O quam istud parvum putant<a class="footnoteLink" href="#note_LCL494_222_1" id="target_note_LCL494_222_1"><sup>1</sup></a> quibus tam facile videtur!</p>
<span class="br"></span><span class="lineNumber">4</span><span class="br"></span><p>Sed hoc transeo, de quo neminem qui litteras vel primis, ut aiunt, labris degustarit dubitaturum puto. Ad illud sequens praevertar, ne dicendi quidem satis peritum fore qui non et naturae vim omnem penitus perspexerit et mores
<span class="br"></span><span class="lineNumber">5</span><span class="br"></span>praeceptis ac ratione formarit. Neque enim frustra in tertio de Oratore libro L. Crassus cuncta quae de aequo iusto vero bono deque iis quae sunt contra posita dicantur propria esse oratoris adfirmat, ac philosophos, cum ea dicendi viribus tuentur, uti rhetorum armis, non suis. Idem tamen confitetur ea iam esse a philosophia petenda, videlicet quia magis haec illi videtur in possessione earum
<span class="br"></span><span class="lineNumber">6</span><span class="br"></span>rerum fuisse. Hinc etiam illud est quod Cicero pluribus et libris et epistulis testatur, dicendi facultatem ex intimis sapientiae fontibus fluere, ideoque aliquamdiu praeceptores eosdem fuisse morum atque dicendi.</p>
<p>Quapropter haec exhortatio mea non eo pertinet, ut esse oratorem philosophum velim, quando non alia vitae secta longius a civilibus officiis atque ab omni munere oratoris</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_222_1"><a class="footnoteCrossrefLink" href="#target_note_LCL494_222_1" title="Click to highlight in text"><sup class="lineRef">1</sup><span class="italic">Spalding</span>: parum putant <span class="italic">B</span>: parum reputant <span class="italic">Radermacher</span></a></li><script type="text/javascript">document.getElementById('note_LCL494_222_1').style.display = "none";</script></ul></section></notes></section>