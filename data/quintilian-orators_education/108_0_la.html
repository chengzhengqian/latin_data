<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

grammaticos exerceat. Ita, quod est maxime ridiculum, non ante ad declamandi magistrum mittendus videtur puer quam declamare sciat.</p>
<span class="br"></span><span class="lineNumber">4</span><span class="br"></span><p>Nos suum cuique professioni modum demus: et grammatice, quam in Latinum transferentes litteraturam vocaverunt, fines suos norit, praesertim tantum ab hac appellationis suae paupertate, intra quam primi illi constitere, provecta; nam tenuis a fonte adsumptis [historicorum criticorumque]<a class="footnoteLink" href="#note_LCL124_264_2" id="target_note_LCL124_264_2"><sup>2</sup></a> viribus pleno iam satis alveo fluit, cum praeter rationem recte loquendi non parum alioqui copiosam prope omnium maximarum artium scientiam amplexa sit: <span class="br"></span><span class="lineNumber">5</span><span class="br"></span>et rhetorice, cui nomen vis eloquendi dedit, officia sua non detrectet nec occupari gaudeat pertinentem ad se laborem: quae, dum opere cedit, iam paene possessione depulsa <span class="br"></span><span class="lineNumber">6</span><span class="br"></span>est. Neque infitiabor aliquem ex his qui grammaticen profiteantur eo usque scientiae progredi posse ut ad haec quoque tradenda sufficiat. Sed cum id aget, rhetoris officio fungetur, non suo.</p>
<span class="br"></span><span class="lineNumber">7</span><span class="br"></span><p>Nos porro quaerimus quando iis quae rhetorice praecipit percipiendis puer maturus esse videatur: in quo quidem non id est aestimandum, cuius quisque sit aetatis, sed quantum in studiis iam effecerit. Et ne diutius disseram quando sit rhetori tradendus, sic optime finiri credo: cum poterit.</p>
</section><notes><section class="footnotes"><ul><li class="note" id="note_LCL124_264_2"><a class="footnoteCrossrefLink" href="#target_note_LCL124_264_2" title="Click to highlight in text"><sup class="lineRef">2</sup><span class="italic">del. Winterbottom</span>: poetarum historicorumque <span class="italic">B</span>: historicorum oratorumque <span class="italic">t</span></a></li><script type="text/javascript">document.getElementById('note_LCL124_264_2').style.display = "none";</script></ul></section></notes></section>