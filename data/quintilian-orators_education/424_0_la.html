<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


factum, satis natura sua infirmum est (sufficit enim quod adversarius non probat), item si ad causam non pertinet. <span class="br"></span><span class="lineNumber">17</span><span class="br"></span>Sed tamen interim oratoris est efficere ut quid aut contrarium esse aut a causa diversum aut incredibile aut super-vacuum aut nostrae potius causae videatur esse coniunctum. Obicitur Oppio quod de militum cibariis detraxerit: asperum crimen, sed id contrarium ostendit Cicero, quia idem accusatores obiecerint Oppio quod is voluerit exercitum <span class="br"></span><span class="lineNumber">18</span><span class="br"></span>largiendo corrumpere. Testes in Cornelium accusator lecti a tribuno codicis pollicetur: facit hoc Cicero supervacuum, quia ipse fateatur. Petit accusationem in Verrem Q. Caecilius, quod fuerat quaestor eius: ipsum Cicero ut pro <span class="br"></span><span class="lineNumber">19</span><span class="br"></span>se videretur effecit. Cetera quae proponuntur communis locos habent. Aut enim coniectura excutiuntur, an vera sint, aut finitione, an propria, aut qualitate, an inhonesta iniqua improba inhumana crudelia et cetera quae ei generi <span class="br"></span><span class="lineNumber">20</span><span class="br"></span>accidunt, eaque non modo in propositionibus aut rationibus, sed in toto genere actionis intuenda: an sit crudelis, ut Labieni in Rabirium lege perduellionis, inhumana, ut Tuberonis Ligarium exulem accusantis atque id agentis ne ei Caesar ignoscat, superba, ut in Oppium ex epistula Cottae





</p></section><notes></notes></section>