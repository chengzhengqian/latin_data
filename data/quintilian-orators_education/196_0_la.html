<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


viventium; veniet eorum laudi suum tempus: ad posteros enim virtus durabit, non perveniet invidia.</p>
<span class="br"></span><span class="lineNumber">22</span><span class="br"></span><p>Non tamen post tot ac tantos auctores pigebit meam quibusdam locis posuisse sententiam. Neque enim me cuiusquam sectae velut quadam superstitione inbutus addixi, et electuris quae volent facienda copia fuit, sicut ipse plurium in unum confero inventa, ubicumque ingenio non erit locus curae testimonium meruisse contentus.</p>
<h3>2</h3>
<span class="br"></span><span class="lineNumber">1</span><span class="br"></span><p>Nec diu nos moretur quaestio quae rhetorices origo sit. Nam cui dubium est quin sermonem ab ipsa rerum natura geniti protinus homines acceperint (quod certe principium est eius rei), huic studium et incrementum <span class="br"></span><span class="lineNumber">2</span><span class="br"></span>dederit utilitas, summam ratio et exercitatio? Nec video quare curam dicendi putent quidam inde coepisse, quod ii qui in discrimen aliquod vocabantur accuratius loqui defendendi sui gratia instituerint. Haec enim ut honestior causa, ita non utique prior est, cum praesertim accusatio praecedat defensionem, nisi quis dicet etiam gladium fabricatum ab eo prius qui ferrum in tutelam sui quam qui in perniciem alterius compararit.</p>
<span class="br"></span><span class="lineNumber">3</span><span class="br"></span><p>Initium ergo dicendi dedit natura, initium artis observatio. Homines enim sicut in medicina, cum viderent alia salubria alia insalubria, ex observatione eorum effecerunt
</p></section><notes></notes></section>