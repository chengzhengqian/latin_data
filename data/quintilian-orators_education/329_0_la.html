<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>dicendi voluptatibus oratio refrigescat. In quo vitium illud est, quod sine discrimine causarum atque utilitatis hoc tamquam semper expediat aut etiam necesse sit faciunt, eoque sumptas ex iis partibus qua proprius<a class="footnoteLink" href="#note_LCL125_286_2" id="target_note_LCL125_286_2"><sup>2</sup></a> erat locus sententias in hanc congerunt, ut plurima aut iterum dicenda sint aut, quia [alia]<a class="footnoteLink" href="#note_LCL125_286_3" id="target_note_LCL125_286_3"><sup>3</sup></a> alieno loco dicta sunt, dici suo non possint.</p>
<span class="br"></span><span class="lineNumber">4</span><span class="br"></span><p>Ego autem confiteor hoc expatiandi genus non modo narrationi sed etiam quaestionibus vel universis vel interim singulis oportune posse subiungi cum res postulat aut certe permittit, atque eo vel maxime inlustrari ornarique orationem, sed si cohaeret et sequitur, non si per vim cuneatur <span class="br"></span><span class="lineNumber">5</span><span class="br"></span>et quae natura iuncta erant distrahit. Nihil enim tam est consequens quam narrationi probatio, nisi excursus ille vel quasi finis narrationis vel quasi initium probationis est. Erit ergo illi nonnumquam locus, ut, si expositio circa finem atrox fuerit, prosequamur eam velut erumpente <span class="br"></span><span class="lineNumber">6</span><span class="br"></span>protinus indignatione. Quod tamen ita fieri oportebit si res dubitationem non habebit: alioqui prius est quod obicias verum efficere quam magnum, quia criminum invidia pro reo est priusquam probatur; difficillima est enim gravissimi cuiusque sceleris fides.</p>
<span class="br"></span><span class="lineNumber">7</span><span class="br"></span><p>Item fieri non inutiliter potest ut, si merita in adversaÂ­rium</p>
</section><notes><section class="footnotes"><ul><li class="note" id="note_LCL125_286_2"><a class="footnoteCrossrefLink" href="#target_note_LCL125_286_2" title="Click to highlight in text"><sup class="lineRef">2</sup>qua proprius <span class="italic">Shackleton Bailey</span>: quarum alius <span class="italic">AB</span></a></li><script type="text/javascript">document.getElementById('note_LCL125_286_2').style.display = "none";</script><li class="note" id="note_LCL125_286_3"><a class="footnoteCrossrefLink" href="#target_note_LCL125_286_3" title="Click to highlight in text"><sup class="lineRef">3</sup><span class="italic">del. Regius</span>: iam <span class="italic">Halm</span></a></li><script type="text/javascript">document.getElementById('note_LCL125_286_3').style.display = "none";</script></ul></section></notes></section>