<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Nec multum a iudicio credo distare consilium, nisi quod illud ostendentibus se rebus adhibetur, hoc latentibus et aut omnino nondum repertis aut dubiis: et iudicium frequentissime certum est, consilium vero ratio est quaedam alte petita et plerumque plura perpendens et comparans <span class="br"></span><span class="lineNumber">4</span><span class="br"></span>habensque in se et inventionem et iudicationem. Sed ne de hoc quidem praecepta in universum expectanda sunt: nam ex re sumitur. Cuius locus ante actionem est frequenter (nam Cicero summo consilio videtur in Verrem vel contrahere tempora dicendi maluisse quam in eum annum <span class="br"></span><span class="lineNumber">5</span><span class="br"></span>quo erat Q. Hortensius consul futurus incidere), et in ipsis actionibus primum ac potentissimum optinet locum: nam quid dicendum, quid tacendum, quid differendum sit exigere consilii est: negare sit satius an defendere, ubi prohoemio utendum et quali, narrandumne et quo modo, iure prius pugnandum an aequo, qui sit ordo utilissimus, tum omnes colores, aspere an leniter an etiam summisse loqui <span class="br"></span><span class="lineNumber">6</span><span class="br"></span>expediat. Sed haec quoque ut quisque passus est locus monuimus, idemque in reliqua parte faciemus; pauca tamen exempli gratia ponam, quibus manifestius appareat quid sit quod demonstrari posse praeceptis non arbitror.</p>
<p><span class="br"></span><span class="lineNumber">7</span><span class="br"></span>Laudatur consilium Demosthenis, quod, cum suaderet bellum Atheniensibus parum id prospere expertis, nihil
</p></section><notes></notes></section>