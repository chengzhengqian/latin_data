<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">16</span><span class="br"></span><p>Status autem in hoc omne genus materiae idem qui in causas cadunt. Adhuc adicitur alias esse quaestiones in rebus ipsis, alias quae ad aliquid referantur, illud: ‘an uxor ducenda’, hoc: ‘an seni ducenda’; illud: ‘an fortis’, hoc: ‘an fortior’, et similia.</p>
<span class="br"></span><span class="lineNumber">17</span><span class="br"></span><p>Causam finit Apollodorus, ut interpretatione Valgi discipuli eius utar, ita: ‘causa est negotium omnibus suis partibus spectans ad quaestionem’, aut: ‘causa est negotium cuius finis est controversia.’ Ipsum deinde negotium sic finit: ‘negotium est congregatio personarum locorum temporum causarum modorum casuum factorum instrumentorum <span class="br"></span><span class="lineNumber">18</span><span class="br"></span>sermonum scriptorum et non scriptorum.’ Causam nunc intellegamus ὑπόθεσιν, negotium περίσταιν.</p>
<p>Sed et ipsam causam quidam similiter finierunt ut Apollodorus negotium.</p>
<p>Isocrates autem causam esse ait quaestionem finitam civilem aut rem controversam in personarum finitarum complexu, Cicero his verbis: ‘causa certis personis locis temporibus actionibus negotiis cernitur, aut in omnibus aut in plerisque eorum.’</p>
</section><notes></notes></section>