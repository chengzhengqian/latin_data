<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


adversum, deinde si causas ac rationes factis praeposuerimus, non omnibus, sed de quibus quaeritur, si personas convenientes iis quae facta credi volemus constituerimus, ut furti reum cupidum, adulterii libidinosum, homicidii temerarium, vel his contraria si defendemus: praeterea loca, tempora, et similia.</p>
<span class="br"></span><span class="lineNumber">53</span><span class="br"></span><p>Est autem quidam et ductus rei credibilis, qualis in comoediis etiam et in mimis. Aliqua enim naturaliter secuntur et cohaerent, ut si bene priora narraveris iudex <span class="br"></span><span class="lineNumber">54</span><span class="br"></span>ipse quod postea sis narraturus expectet. Ne illud quidem fuerit inutile, semina quaedam probationum spargere, verum sic ut narrationem esse meminerimus, non probationem. Nonnumquam tamen etiam argumento aliquo <span class="br"></span><span class="lineNumber">55</span><span class="br"></span>confirmabimus quod proposuerimus, sed simplici et brevi, ut in veneficiis: sanus bibit, statim concidit, livor ac tumor confestim est insecutus. Hoc faciunt et illae praeparationes, cum reus dicitur robustus armatus &lt;paratus&gt;<a class="footnoteLink" href="#note_LCL125_246_8" id="target_note_LCL125_246_8"><sup>8</sup></a> contra infirmos inermis securos. Omnia denique quae probatione tractaturi sumus, personam causam locum tempus instrumentum <span class="br"></span><span class="lineNumber">56</span><span class="br"></span>occasionem, narratione delibabimus. Aliquando si destituti fuerimus his, etiam fatebimur vix esse credibile sed verum, et hoc maius habendum scelus: nescire nos quo modo factum sit aut quare, mirari, sed probaturos. <span class="br"></span><span class="lineNumber">57</span><span class="br"></span>Optimae vero praeparationes erunt quae latuerint. Ut a



</p></section><notes><section class="footnotes"><ul><li class="note" id="note_LCL125_246_8"><a class="footnoteCrossrefLink" href="#target_note_LCL125_246_8" title="Click to highlight in text"><sup class="lineRef">8</sup><span class="italic">suppl. Peters</span></a></li><script type="text/javascript">document.getElementById('note_LCL125_246_8').style.display = "none";</script></ul></section></notes></section>