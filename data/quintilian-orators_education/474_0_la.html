<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
nam si ἢθη mores sunt, cum hos imitamur ex his ducimus orationem.</p>
<p><span class="br"></span><span class="lineNumber">18</span><span class="br"></span>Denique ἦθος omne bonum et comem virum poscit. Quas virtutes cum etiam in litigatore debeat orator, si fieri potest, adprobare, utique ipse aut habeat aut habere credatur. Sic proderit plurimum causis, quibus ex sua bonitate faciet fidem. Nam qui dum dicit malus videtur utique male dicit [non enim videtur iusta dicere, alioqui ἦθος non videretur].<a class="footnoteLink" href="#note_LCL126_54_11" id="target_note_LCL126_54_11"><sup>11</sup></a> <span class="br"></span><span class="lineNumber">19</span><span class="br"></span>Quare ipsum etiam dicendi genus in hoc placidum esse debet ac mite, nihil superbum, nihil elatum saltem ac sublime desiderat: proprie iucunde credibiliter dicere sat est, ideoque ei medius ille orationis modus maxime convenit.</p>
<p><span class="br"></span><span class="lineNumber">20</span><span class="br"></span>Diversum est huic quod πάθος dicitur quodque nos adfectum proprie vocamus, et, ut proxime utriusque differentiam signem, illud comoediae, hoc tragoediae magis simile. Haec pars circa iram odium metum invidiam miserationem fere tota versatur, quae quibus ex locis ducenda sint et manifestum omnibus et a nobis in ratione prohoemii atque epilogi dictum est.</p>
<p><span class="br"></span><span class="lineNumber">21</span><span class="br"></span>Et metum tamen duplicem intellegi volo, quem patimur et quem facimus, et invidiam: namque altera invidum, altera invidiosum facit. Hoc autem hominis, illud &lt;et&gt;<a class="footnoteLink" href="#note_LCL126_54_12" id="target_note_LCL126_54_12"><sup>12</sup></a> rei est; in quo [et]<a class="footnoteLink" href="#note_LCL126_54_13" id="target_note_LCL126_54_13"><sup>13</sup></a> plus habet operis oratio; nam





</p></section><notes><section class="footnotes"><ul><li class="note" id="note_LCL126_54_11"><a class="footnoteCrossrefLink" href="#target_note_LCL126_54_11" title="Click to highlight in text"><sup class="lineRef">11</sup><span class="italic">del. Radermacher</span></a></li><script type="text/javascript">document.getElementById('note_LCL126_54_11').style.display = "none";</script><li class="note" id="note_LCL126_54_12"><a class="footnoteCrossrefLink" href="#target_note_LCL126_54_12" title="Click to highlight in text"><sup class="lineRef">12</sup><span class="italic">add. Shackleton Bailey</span></a></li><script type="text/javascript">document.getElementById('note_LCL126_54_12').style.display = "none";</script><li class="note" id="note_LCL126_54_13"><a class="footnoteCrossrefLink" href="#target_note_LCL126_54_13" title="Click to highlight in text"><sup class="lineRef">13</sup><span class="italic">del. D.A</span>.<span class="italic">R.</span>: &lt;minus&gt; et plus <span class="italic">Kiderlin</span></a></li><script type="text/javascript">document.getElementById('note_LCL126_54_13').style.display = "none";</script></ul></section></notes></section>