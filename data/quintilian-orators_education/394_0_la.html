<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


causa absit. Et illa contra optionem fortium: ‘si tyrannidem petas, si templorum eversionem’.</p>
<span class="br"></span><span class="lineNumber">98</span><span class="br"></span><p>Plurimum ea res virium habet contra scriptum. Utitur his Cicero pro Caecina: ‘Unde tu aut familia aut procurator tuus. Si me vilicus tuus solus deiecisset. . . si vero ne habeas quidem servum praeter eum qui me deiecerit’, et alia in eodem libro plurima.</p>
<span class="br"></span><span class="lineNumber">99</span><span class="br"></span><p>Verum eadem fictio valet et ad qualitates: ‘si L. Catilina cum suo consilio nefariorum hominum quos secum eduxit hac de re posset iudicare, condemnaret L. Murenam’; et ad amplificationem: ‘si hoc tibi inter cenam et in illis inmanibus poculis tuis accidisset’. Sic et: ‘si res publica vocem haberet’.</p>
<span class="br"></span><span class="lineNumber">100</span><span class="br"></span><p>Has fere sedes accepimus probationum in universum, quas neque generatim tradere sat est, cum ex qualibet earum innumerabilis argumentorum copia oriatur, neque per singulas species exequi patitur natura rerum: quod qui sunt facere conati, duo pariter subierunt incommoda, ut et <span class="br"></span><span class="lineNumber">101</span><span class="br"></span>nimium dicerent nec tamen totum. Unde plurimi, cum in hos inexplicabiles laqueos inciderunt, omnem, etiam quem ex ingenio suo potuerant habere, conatum velut adstricti certis legum vinculis perdiderunt et magistrum <span class="br"></span><span class="lineNumber">102</span><span class="br"></span>respicientes naturam ducem sequi desierunt. Nam ut per






</p></section><notes></notes></section>