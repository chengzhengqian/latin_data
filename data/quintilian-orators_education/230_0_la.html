<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


‘habeo ius, quia abdicatio actio non est’: quaeritur quid sit actio; finiemus. †Non licet abdicare syllogismo.†<a class="footnoteLink" href="#note_LCL125_88_11" id="target_note_LCL125_88_11"><sup>11</sup></a> Item cetera per omnes et rationales et legales status.</p>
<span class="br"></span><span class="lineNumber">78</span><span class="br"></span><p>Nec ignoro fuisse quosdam qui tralationem in rationali quoque genere ponerent hoc modo: ‘hominem occidi iussus ab imperatore’: ‘dona templi cogenti tyranno dedi’: ‘deserui tempestatibus, fluminibus, valetudine impeditus’, <span class="br"></span><span class="lineNumber">79</span><span class="br"></span>id est, non per me stetit, sed per illud. A quibus etiam liberius dissentio; non enim actio transfertur, sed causa facti, quod accidit paene in omni defensione. Deinde is qui tali utitur patrocinio non recedit a forma qualitatis; dicit enim se culpa vacare, ut magis qualitatis duplex ratio facienda sit, altera qua et factum defenditur, altera qua tantum reus.</p>
<span class="br"></span><span class="lineNumber">80</span><span class="br"></span><p>Credendum est igitur iis quorum auctoritatem secutus est Cicero, tria esse quae in omni disputatione quaerantur: an sit, quid sit, quale sit; quod ipsa nobis etiam natura praescribit; nam primum oportet subesse aliquid de quo ambigitur, quod quid sit et quale sit certe non potest aestimari nisi prius esse constiterit; ideoque ea prima quaestio. <span class="br"></span><span class="lineNumber">81</span><span class="br"></span>Sed non statim, quod esse manifestum est, etiam quid



</p></section><notes><section class="footnotes"><ul><li class="note" id="note_LCL125_88_11"><a class="footnoteCrossrefLink" href="#target_note_LCL125_88_11" title="Click to highlight in text"><sup class="lineRef">11</sup>non . . . syllogismo (syllogismos <span class="italic">B</span>) <span class="italic">del. Winterbottom</span>: <span class="italic">suppl., e.g.,</span> non licet &lt;ignominioso testamentum facere, itaque non licet&gt; abdicare: syllogismos <span class="italic">D.A.R.</span></a></li><script type="text/javascript">document.getElementById('note_LCL125_88_11').style.display = "none";</script></ul></section></notes></section>