<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>Observandum erit etiam ut recta sit facies dicentis, ne labra detorqueantur, ne inmodicus hiatus rictum distendat, ne supinus vultus, ne deiecti in terram oculi, ne inclinata <span class="br"></span><span class="lineNumber">10</span><span class="br"></span>utrolibet cervix. Nam frons pluribus generibus peccat. Vidi multos quorum supercilia ad singulos vocis conatus adlevarentur, aliorum constricta, aliorum etiam dissidentia, cum alterum in verticem tenderet<a class="footnoteLink" href="#note_LCL124_240_3" id="target_note_LCL124_240_3"><sup>3</sup></a> altero paene oculus <span class="br"></span><span class="lineNumber">11</span><span class="br"></span>ipse premeretur. Infinitum autem, ut mox dicemus, in his quoque rebus momentum est, et nihil potest placere quod non decet.</p>
<span class="br"></span><span class="lineNumber">12</span><span class="br"></span><p>Debet etiam docere comoedus quomodo narrandum, qua sit auctoritate suadendum, qua concitatione consurgat ira, qui flexus deceat miserationem: quod ita optime faciet si certos ex comoediis elegerit locos et ad hoc maxime idoneos, <span class="br"></span><span class="lineNumber">13</span><span class="br"></span>id est actionibus similes. Idem autem non ad pronuntiandum modo utilissimi, verum ad augendam quoque <span class="br"></span><span class="lineNumber">14</span><span class="br"></span>eloquentiam maxime accommodati erunt. Et haec dum infirma aetas maiora non capiet: ceterum cum legere orationes oportebit, cum virtutes earum iam sentiet, tum mihi diligens aliquis ac peritus adsistat, neque solum lectionem formet, verum ediscere etiam electa ex iis cogat et ea dicere stantem clare et quem ad modum agere oportebit, ut protinus pronuntiationem vocem memoriam exerceat.</p>
</section><notes><section class="footnotes"><ul><li class="note" id="note_LCL124_240_3"><a class="footnoteCrossrefLink" href="#target_note_LCL124_240_3" title="Click to highlight in text"><sup class="lineRef">3</sup>tenderent <span class="italic">B</span></a></li><script type="text/javascript">document.getElementById('note_LCL124_240_3').style.display = "none";</script></ul></section></notes></section>