<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

qui vulneravit ‘laesisse’ dicimus. Utriusque pariter exemplum est pro M. Caelio: ‘si vidua libere, proterva petulanter, dives effuse, libidinosa meretricio more viveret, adulterum ego putarem si qui hanc paulo liberius salutasset?’ <span class="br"></span><span class="lineNumber">2</span><span class="br"></span>Nam et inpudicam meretricem vocavit et eum cui longus cum illa fuerat usus liberius salutasse. Hoc genus increscit ac fit manifestius si ampliora verba cum ipsis nominibus pro quibus ea posituri sumus conferantur, ut Cicero in Verrem: ‘non enim furem sed ereptorem, non adulterum sed expugnatorem pudicitiae, non sacrilegum sed hostem sacrorum religionumque, non sicarium sed crudelissimum carnificem civium sociorumque in vestrum <span class="br"></span><span class="lineNumber">3</span><span class="br"></span>iudicium adduximus.’ Illo enim modo ut sit multum, hoc etiam plus ut sit efficitur.</p>
<p>Quattuor tamen maxime generibus video constare amplificationem, incremento comparatione ratiocinatione congerie.</p>
<p>Incrementum est potentissimum cum magna videntur etiam quae inferiora sunt. Id aut uno gradu fit aut pluribus, et pervenit non modo ad summum sed interim quodam <span class="br"></span><span class="lineNumber">4</span><span class="br"></span>modo supra summum. Omnibus his sufficit vel unum Ciceronis exemplum: ‘facinus est vincire civem Romanum, scelus verberare, prope parricidium necare: quid dicam in crucem tollere?’ Nam et si tantum verberatus esset uno gradu increverat, ponendo etiam id esse facinus quod erat




</p></section><notes></notes></section>