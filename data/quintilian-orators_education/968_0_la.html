<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>patres servosque et matronas et graves anus optime, alter acres senes, callidos servos, parasitos, lenones et omnia agitatiora meliusâ€”fuit enim natura diversa: nam vox
<span class="br"></span><span class="lineNumber">179</span><span class="br"></span>quoque Demetri iucundior, illius acrior erat; adnotandae magis proprietates, quae transferri non poterant. Manus iactare et dulces exclamationes theatri causa producere et ingrediendo ventum concipere veste et nonnumquam dextro latere facere gestus, quod neminem alium, Demetrium decuit (namque in haec omnia statura et mira specie adiuvabatur):
<span class="br"></span><span class="lineNumber">180</span><span class="br"></span>illum cursus et agilitas et vel parum conveniens personae risus, quem non ignarus rationis populo dabat, et contracta etiam cervicula. Quidquid horum alter fecisset, foedissimum videretur. Quare norit se quisque, nec tantum ex communibus praeceptis sed etiam ex natura sua
<span class="br"></span><span class="lineNumber">181</span><span class="br"></span>capiat consilium formandae actionis. Neque illud tamen est nefas, ut aliquem vel omnia vel plura deceant.</p>
<p>Huius quoque loci clausula sit eadem necesse est quae ceterorum est, regnare maxime modum: non enim comoedum esse, sed oratorem volo. Quare neque in gestu persequemur omnis argutias nec in loquendo distinctionibus
<span class="br"></span><span class="lineNumber">182</span><span class="br"></span>temporibus adfectionibus moleste utemur. Ut si sit in scaena dicendum:</p>
<blockquote><p>
<span class="line">quid igitur faciam? non eam ne nunc quidem,</span><span class="linebreak"></span>
<span class="line">cum arcessor ultro? an potius ita me comparem,</span><span class="linebreak"></span>
<span class="line">non perpeti meretricum contumelias?</span><span class="linebreak"></span>
</p></blockquote>
<span class="br"></span><span class="lineNumber"></span><span class="br"></span>
</section><notes></notes></section>