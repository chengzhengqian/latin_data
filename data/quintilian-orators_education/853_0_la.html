<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

opere ipso labor. Vergilium quoque paucissimos die composuisse <span class="br"></span><span class="lineNumber">9</span><span class="br"></span> versus auctor est Varius. Oratoris quidem alia condicio est: itaque hanc moram et sollicitudinem initiis impero. Nam primum hoc constituendum, hoc optinendum est, ut quam optime scribamus: celeritatem dabit consuetudo. Paulatim res facilius se ostendent, verba respondebunt, compositio sequetur, cuncta denique ut in <span class="br"></span><span class="lineNumber">10</span><span class="br"></span> familia bene instituta in officio erunt. Summa haec est rei: cito scribendo non fit ut bene scribatur, bene scribendo fit ut cito. Sed tum maxime cum facultas illa contigerit resistamus, ut provideamus et ferentis<a class="footnoteLink" href="#note_LCL127_340_2" id="target_note_LCL127_340_2"><sup>2</sup></a> equos frenis quibusdam coerceamus, quod non tam moram faciet quam novos impetus dabit.</p>
<p>Neque enim rursus eos qui robur aliquod in stilo fecerint ad infelicem calumniandi se poenam alligandos puto. <span class="br"></span><span class="lineNumber">11</span><span class="br"></span> Nam quo modo sufficere officiis civilibus possit qui singulis actionum partibus insenescat? Sunt autem quibus nihil sit satis: omnia mutare, omnia aliter dicere quam occurrit velint, increduli quidam et de ingenio suo pessime meriti, qui diligentiam putant facere sibi scribendi difficultatem. <span class="br"></span><span class="lineNumber">12</span><span class="br"></span> Nec promptum est dicere utros peccare validius putem, quibus omnia sua placent an quibus nihil. Accidit enim etiam ingeniosis adulescentibus frequenter ut labore consumantur et in silentium usque descendant nimia bene dicendi cupiditate. Qua de re memini narrasse mihi Iulium



</p></section><notes><section class="footnotes"><ul><li class="note" id="note_LCL127_340_2"><a class="footnoteCrossrefLink" href="#target_note_LCL127_340_2" title="Click to highlight in text"><sup class="lineRef">2</sup>et ferentes <span class="italic">edd.</span>: efferentes <span class="italic">B</span></a></li><script type="text/javascript">document.getElementById('note_LCL127_340_2').style.display = "none";</script></ul></section></notes></section>