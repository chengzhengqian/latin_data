<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


quoque praesumpta ratio<a class="footnoteLink" href="#note_LCL125_490_11" id="target_note_LCL125_490_11"><sup>11</sup></a> reprenditur saepe, ut Attius adversus Cluentium, Aeschines adversus Ctesiphontem facit, cum ille Ciceronem lege usurum modo, hic minime de lege dicturum Demosthenen queritur.</p>
<p>Declamatores vero in primis sunt admonendi ne contradictiones eas ponant quibus facillime responderi possit, neu sibi stultum adversarium fingant. Facimus autem (quod maxime uberes loci popularesque sententiae nascuntur materiam dicendi nobis quod volumus ducentibus) ut non sit ille inutilis versus:</p>
<blockquote><p>
<span class="line">non male respondit, male enim prior ille rogarat.</span><span class="linebreak"></span>
</p></blockquote>
<span class="br"></span><span class="lineNumber">43</span><span class="br"></span><p class="noindent">Fallet haec nos in foro consuetudo, ubi adversario, non ipsi nobis respondebimus. Aiunt Accium interrogatum cur causas non ageret cum apud eum in tragoediis tanta vis esset, hanc reddidisse rationem, quod illic ea dicerentur quae ipse vellet, in foro dicturi adversarii essent quae minime <span class="br"></span><span class="lineNumber">44</span><span class="br"></span>vellet. Ridiculum est ergo in exercitationibus quae foro praeparant prius cogitare quid responderi quam quid ex diverso dici possit. Et bonus praeceptor non minus laudare discipulum debet si quid pro diversa quam si quid pro sua parte acriter excogitavit.</p>
<span class="br"></span><span class="lineNumber">45</span><span class="br"></span><p>Rursus est aliud in scholis permittendum semper, in







</p></section><notes><section class="footnotes"><ul><li class="note" id="note_LCL125_490_11"><a class="footnoteCrossrefLink" href="#target_note_LCL125_490_11" title="Click to highlight in text"><sup class="lineRef">11</sup>praesumpta ratio <span class="italic">Watt</span> 1993: permutatio <span class="italic">AB</span></a></li><script type="text/javascript">document.getElementById('note_LCL125_490_11').style.display = "none";</script></ul></section></notes></section>