<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>apud triumviros habita legitur non tantum in sexus honorem. <span class="br"></span><span class="lineNumber">7</span><span class="br"></span>Nec tamen ii quibus discere ipsis non contigit minorem curam docendi liberos habeant, sed sint propter hoc ipsum ad cetera magis diligentes.</p>
<span class="br"></span><span class="lineNumber">8</span><span class="br"></span><p>De pueris inter quos educabitur ille huic spei destinatus idem quod de nutricibus dictum sit. De paedagogis hoc amplius, ut aut sint eruditi plane, quam primam esse curam velim, aut se non esse eruditos sciant. Nihil est peius iis qui paulum aliquid ultra primas litteras progressi falsam sibi scientiae persuasionem induerunt. Nam et cedere praecipiendi partibus indignantur et velut iure quodam potestatis, qua<a class="footnoteLink" href="#note_LCL124_68_3" id="target_note_LCL124_68_3"><sup>3</sup></a> fere hoc hominum genus intumescit, imperiosi atque interim saevientes stultitiam suam perdocent. <span class="br"></span><span class="lineNumber">9</span><span class="br"></span>Nec minus error eorum nocet moribus, si quidem Leonides Alexandri paedagogus, ut a Babylonio Diogene traditur, quibusdam eum vitiis inbuit quae robustum quoque et iam maximum regem ab illa institutione puerili sunt persecuta.</p>
</section><notes><section class="footnotes"><ul><li class="note" id="note_LCL124_68_3"><a class="footnoteCrossrefLink" href="#target_note_LCL124_68_3" title="Click to highlight in text"><sup class="lineRef">3</sup><span class="italic">B</span>: quo <span class="italic">A</span></a></li><script type="text/javascript">document.getElementById('note_LCL124_68_3').style.display = "none";</script></ul></section></notes></section>