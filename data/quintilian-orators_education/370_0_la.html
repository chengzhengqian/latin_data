<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


quam adgredimur, id est argumentum quo aliquid probaturi sumus, etiam si nondum verbis explanatum, iam tamen mente conceptum, epichirema dici.</p>
<span class="br"></span><span class="lineNumber">5</span><span class="br"></span><p>Aliis videtur non destinata vel inchoata sed perfecta probatio hoc nomen accipere ultima specie, ideoque propria eius appellatione et maxime in usu posita significatur certa quaedam sententiae comprensio, quae ex tribus minime <span class="br"></span><span class="lineNumber">6</span><span class="br"></span>partibus constat. Quidam epichirema rationem appellarunt, Cicero melius ratiocinationem, quamquam et ille nomen hoc duxisse magis a syllogismo videtur: nam et statum syllogisticum ratiocinativum appellat et exemplis utitur philosophorum. Et quoniam est quaedam inter syllogismum et epichirema vicinitas, potest videri hoc nomine recte abusus.</p>
<p>’Aπóδειξις est evidens probatio, ideoque apud geometras γραμμικαὶ ἀπoδείξεις dicuntur. Hanc et ab epichire-mate Caecilius putat differre solo genere conclusionis et esse apodixin inperfectum epichirema eadem causa qua diximus enthymema a syllogismo distare. [Nam et epichirema syllogismi pars est.]<a class="footnoteLink" href="#note_LCL125_368_1" id="target_note_LCL125_368_1"><sup>1</sup></a> Quidam inesse epichiremati apodixin putant et esse partem eius confirmantem. <span class="br"></span><span class="lineNumber">8</span><span class="br"></span>Utrumque autem quamquam diversi auctores eodem modo finiunt, ut sit ratio per ea quae certa sunt fidem dubiis adferens: quae natura est omnium argumentorum, neque enim certa incertis declarantur.</p>
</section><notes><section class="footnotes"><ul><li class="note" id="note_LCL125_368_1"><a class="footnoteCrossrefLink" href="#target_note_LCL125_368_1" title="Click to highlight in text"><sup class="lineRef">1</sup><span class="italic">del. Spalding</span>: <span class="italic">A omits</span> et . . . inesse: <span class="italic">edd. read</span> enthymema <span class="italic">for</span> epichirema <span class="italic">with no deletion</span></a></li><script type="text/javascript">document.getElementById('note_LCL125_368_1').style.display = "none";</script></ul></section></notes></section>