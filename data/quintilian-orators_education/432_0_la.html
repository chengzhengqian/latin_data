<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


foro rarum. Nam loco a petitore primo contradictione uti qui possumus ubi vera res agitur, cum adversarius adhuc <span class="br"></span><span class="lineNumber">46</span><span class="br"></span>nihil dixerit? Incidunt tamen plerique in hoc vitium vel consuetudine declamatoria vel etiam cupiditate dicendi, dantque de se respondentibus venustissimos lusus, cum modo se vero nihil dixisse neque tam stulte dicturos, modo bene admonitos ab adversario et agere gratias quod adiuti sint iocantur, frequentissime vero, id quod firmissimum est, numquam iis responsurum adversarium fuisse quae proposita non essent nisi illa sciret vera esse et ad fatendum conscientia esset inpulsus, ut pro Cluentio Cicero: <span class="br"></span><span class="lineNumber">47</span><span class="br"></span>‘Nam hoc persaepe dixisti, tibi sic renuntiari me habere in animo causam hanc praesidio legis defendere. Itane est? Ab amicis inprudentes videlicet prodimur, et est nescio quis de iis quos amicos nobis arbitramur qui nostra consilia ad adversarium deferat. Quisnam hoc tibi renuntiavit? Quis tam improbus fuit? Cui ego autem narravi? Nemo, ut opinor, in culpa est: nimirum tibi istud lex ipsa renuntiavit.’</p>
<span class="br"></span><span class="lineNumber">48</span><span class="br"></span><p>At quidam contradictione non contenti totos etiam locos explicant: scire se hoc dicturos adversarios et ita prose-cuturos. Quod factum venuste nostris temporibus elusit Vibius Crispus, vir ingenii iucundi et elegantis: ‘ego vero’ inquit ‘ista non dico; quid enim attinet illa bis dici?’</p>
<span class="br"></span><span class="lineNumber">49</span><span class="br"></span><p>Nonnumquam tamen aliquid simile contradictioni



</p></section><notes></notes></section>