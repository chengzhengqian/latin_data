<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


sine dubio rursus spectanda sunt: an sit, quid sit, quale sit. Sed quia sunt quidam loci argumentorum omnibus communes, dividi haec tria genera non possunt, ideoque locis potius, ut in quosque incurrent, subicienda sunt.</p>
<span class="br"></span><span class="lineNumber">54</span><span class="br"></span><p>Ducuntur ergo argumenta ex finitione seu fine; nam utroque modo traditur. Eius duplex ratio est: aut enim praecedente finitione quaeritur sitne hoc virtus, aut simpliciter<a class="footnoteLink" href="#note_LCL125_392_14" id="target_note_LCL125_392_14"><sup>14</sup></a> quid sit virtus. Id aut universum verbis complectimur, ut ‘rhetorice est bene dicendi <span class="br"></span><span class="lineNumber">55</span><span class="br"></span>scientia’, aut per partes, ut ‘rhetorice est inveniendi recte et disponendi et eloquendi cum firma memoria et cum dignitate actionis scientia’. Praeterea finimus aut vi, sicut superiora, aut ἐτυμoλoγίᾳ, ut si assiduum ab aere dando et locupletem a locorum, pecuniosum a pecorum copia.</p>
<p>Finitioni subiecta maxime videntur genus species differens proprium: ex iis omnibus argumenta ducuntur.</p>
<span class="br"></span><span class="lineNumber">56</span><span class="br"></span><p class="noindent">Genus ad probandam speciem minimum valet, plurimum ad refellendam. Itaque non quia est arbor platanus est, at quod non est arbor utique platanus non est: nec quod virtus est utique iustitia est, at quod non est virtus utique non





</p></section><notes><section class="footnotes"><ul><li class="note" id="note_LCL125_392_14"><a class="footnoteCrossrefLink" href="#target_note_LCL125_392_14" title="Click to highlight in text"><sup class="lineRef">14</sup>praecedente finitione . . . simpliciter <span class="italic">Radermacher, from Julius Victor</span> 398,4–5 <span class="italic">Halm =</span> 36,11–12 <span class="italic">Giomini–Celentano</span>: simpliciter . . . praecedente (cedente <span class="italic">B</span>) finitione <span class="italic">AB</span></a></li><script type="text/javascript">document.getElementById('note_LCL125_392_14').style.display = "none";</script></ul></section></notes></section>