<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>mercedem, more eorum qui a se non virtutes sed voluptatem quae fit ex virtutibus peti dicunt.</p>
<span class="br"></span><span class="lineNumber">30</span><span class="br"></span><p>Ipsam igitur orandi maiestatem, qua nihil di inmortales melius homini dederunt et qua remota muta sunt omnia et luce praesenti ac memoria posteritatis carent, toto animo petamus, nitamurque semper ad optima, quod facientes aut evademus in summum aut certe multos infra nos videbimus.</p>
<span class="br"></span><span class="lineNumber">31</span><span class="br"></span><p>Haec erant, Marce<a class="footnoteLink" href="#note_LCL494_340_19" id="target_note_LCL494_340_19"><sup>19</sup></a> Vitori, quibus praecepta dicendi pro virili parte adiuvari posse per nos videbantur, quorum cognitio studiosis iuvenibus si non magnam utilitatem adferet, at certe, quod magis petimus, bonam voluntatem.</p>
</section><notes><section class="footnotes"><ul><li class="note" id="note_LCL494_340_19"><a class="footnoteCrossrefLink" href="#target_note_LCL494_340_19" title="Click to highlight in text"><sup class="lineRef">19</sup><span class="italic">See</span> on 1 <span class="italic">prooem</span>. 6</a></li><script type="text/javascript">document.getElementById('note_LCL494_340_19').style.display = "none";</script></ul></section></notes></section>