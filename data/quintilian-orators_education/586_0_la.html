<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

ius est, idem et saepius: ‘incesti damnata et praecipitata de saxo vixit: repetitur.’ An quod in uno, et in pluribus: ‘qui <span class="br"></span><span class="lineNumber">4</span><span class="br"></span>duos uno tempore tyrannos occidit, duo praemia petit.’ An quod ante, et postea: ‘raptor profugit, rapta nupsit, reverso illo petit optionem.’ An quod in toto, idem in parte: ‘aratrum accipere pignori non licet; vomerem accepit.’ An quod in parte, idem in toto: ‘lanas evehere Tarento non licet; oves evexit.’</p>
<p><span class="br"></span><span class="lineNumber">5</span><span class="br"></span>In his syllogismus et scripto nititur: nam satis cautum esse dicit. ‘Postulo ut praecipitetur incesta: lex est’, et ‘rapta <span class="br"></span><span class="lineNumber">6</span><span class="br"></span>optionem petit’, et ‘in ove lanae sunt’, similiter alia. Sed quia responderi potest: ‘non est scriptum ut bis praecipitetur damnata, ut quandoque rapta optet, ut tyrannicida duo praemia accipiat: nihil de vomere cautum, nihil de ovibus’, ex eo quod manifestum est colligitur quod dubium est. Maioris pugnae est ex scripto ducere quod scriptum non est: an quia hoc, et hoc: ‘qui patrem occiderit, culleo insuatur: matrem occidit’; ‘ex domo in ius educere ne liceat: ex <span class="br"></span><span class="lineNumber">7</span><span class="br"></span>tabernaculo eduxit.’ In hoc genere haec quaeruntur: an,







</p></section><notes></notes></section>