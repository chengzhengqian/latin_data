<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


genera auditorum: unum quod ad delectationem conveniat, alterum quod consilium accipiat, tertium quod de causis iudicet. Mihi cuncta rimanti et talis quaedam ratio succurrit, quod omne orationis officium aut in iudiciis est <span class="br"></span><span class="lineNumber">7</span><span class="br"></span>aut extra iudicia. Eorum de quibus iudicio quaeritur manifestum est genus: ea quae ad iudicem non veniunt aut praeteritum habent tempus aut futurum: praeterita laudamus <span class="br"></span><span class="lineNumber">8</span><span class="br"></span>aut vituperamus, de futuris deliberamus. Item omnia de quibus dicendum est aut certa sint necesse est aut dubia. Certa ut cuique est animus laudat aut culpat; ex dubiis partim nobis ipsis ad electionem sunt libera: de his deliberatur; partim aliorum sententiae commissa: de his lite contenditur.</p>
<span class="br"></span><span class="lineNumber">9</span><span class="br"></span><p>Anaximenes iudicialem et<a class="footnoteLink" href="#note_LCL125_32_1" id="target_note_LCL125_32_1"><sup>1</sup></a> contionalem generalis partes esse voluit, septem autem species: hortandi dehortandi laudandi vituperandi accusandi defendendi exquirendi (quod ἐξεταστικóν dicit): quarum duae primae deliberativi, duae sequentes demonstrativi, tres ultimae iudicialis generis sunt partes.</p>
</section><notes><section class="footnotes"><ul><li class="note" id="note_LCL125_32_1"><a class="footnoteCrossrefLink" href="#target_note_LCL125_32_1" title="Click to highlight in text"><sup class="lineRef">1</sup><span class="italic">om. B</span>: iudicialem contionalem &lt;demonstrativam&gt; <span class="italic">Victorius</span></a></li><script type="text/javascript">document.getElementById('note_LCL125_32_1').style.display = "none";</script></ul></section></notes></section>