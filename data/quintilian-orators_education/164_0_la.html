<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">16</span><span class="br"></span>cogitationem quandam videmus. Nam et mollire cubilia et nidos texere et educare fetus et excludere, quin etiam reponere in hiemem alimenta, opera quaedam nobis inimitabilia, qualia sunt cerarum ac mellis, efficere nonnullius fortasse rationis est; sed, quia carent sermone quae id faciunt, <span class="br"></span><span class="lineNumber">17</span><span class="br"></span>muta atque inrationalia vocantur. Denique homines quibus negata vox est quantulum adiuvat animus ille caelestis!</p>
<p>Quare si nihil a dis oratione melius accepimus, quid tam dignum cultu ac labore ducamus aut in quo malimus praestare hominibus quam quo ipsi homines ceteris animalibus</p>
<span class="br"></span><span class="lineNumber">18</span><span class="br"></span><p class="noindent">praestant: eo quidem magis quod nulla in parte plenius labor gratiam refert? Id adeo manifestum erit si cogitaverimus unde et quo usque iam provecta sit orandi <span class="br"></span><span class="lineNumber">19</span><span class="br"></span>facultas: et adhuc augeri potest. Nam ut omittam defendere amicos, regere consiliis senatum, populum exercitum in quae velit ducere, quam sit utile conveniatque bono viro: nonne pulchrum vel hoc ipsum est, ex communi intellectu verbisque quibus utuntur omnes tantum adsequi laudis et gloriae ut non loqui et orare, sed, quod Pericli contigit, fulgurare<a class="footnoteLink" href="#note_LCL124_376_2" id="target_note_LCL124_376_2"><sup>2</sup></a> ac tonare videaris?</p>
<h3>17</h3>
<span class="br"></span><span class="lineNumber">1</span><span class="br"></span><p class="noindent">Finis non erit si expatiari parte in hac et indulgere voluptati velim. Transeamus igitur ad eam quaestionem quae sequitur,</p>
</section><notes><section class="footnotes"><ul><li class="note" id="note_LCL124_376_2"><a class="footnoteCrossrefLink" href="#target_note_LCL124_376_2" title="Click to highlight in text"><sup class="lineRef">2</sup>fulgere <span class="italic">B</span></a></li><script type="text/javascript">document.getElementById('note_LCL124_376_2').style.display = "none";</script></ul></section></notes></section>