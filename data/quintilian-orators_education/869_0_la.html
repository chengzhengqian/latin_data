<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span> cogitationem. Peius enim quaeritur retrorsus, quia dum illa desideramus ab aliis avertimur, et ex memoria potius res petimus quam ex materia. Plura sunt autem, si utique<a class="footnoteLink" href="#note_LCL127_372_3" id="target_note_LCL127_372_3"><sup>3</sup></a> quaerendum est, quae inveniri possunt quam quae inventa sunt.</p>
<h3>7</h3>
<p class="noindent"><span class="br"></span><span class="lineNumber">1</span><span class="br"></span> Maximus vero studiorum fructus est et velut proventus amplissimus<a class="footnoteLink" href="#note_LCL127_372_1" id="target_note_LCL127_372_1"><sup>1</sup></a> longi laboris ex tempore dicendi facultas; quam qui non erit consecutus, mea quidem sententia civilibus officiis renuntiabit et solam scribendi facultatem potius ad alia opera convertet. Vix enim bonae fidei viro convenit auxilium in publicum polliceri quod praesentissimis quibusque periculis desit, 〈et quasi〉 monstrare<a class="footnoteLink" href="#note_LCL127_372_2" id="target_note_LCL127_372_2"><sup>2</sup></a> portum ad quem navis accedere nisi lenibus ventis vecta non <span class="br"></span><span class="lineNumber">2</span><span class="br"></span> possit: siquidem innumerabiles accidunt subitae necessitates vel apud magistratus vel repraesentatis iudiciis continuo agendi. Quarum si qua, non dico cuicumque innocentium civium, sed amicorum ac propinquorum alicui evenerit, stabitne mutus et salutarem petentibus vocem, statimque si non succurratur perituris, moras et secessum et silentium quaeret dum illa verba fabricentur et memoriae <span class="br"></span><span class="lineNumber">3</span><span class="br"></span> insidant et vox ac latus praeparetur? Quae vero patitur hoc ratio, ut quisquam sit orator aliquando? Mitto casus:



</p></section><notes><section class="footnotes"><ul><li class="note" id="note_LCL127_372_3"><a class="footnoteCrossrefLink" href="#target_note_LCL127_372_3" title="Click to highlight in text"><sup class="lineRef">3</sup><span class="italic">Spalding</span>: utrumque <span class="italic">B</span>: utrimque <span class="italic">Radermacher</span></a></li><script type="text/javascript">document.getElementById('note_LCL127_372_3').style.display = "none";</script><li class="note" id="note_LCL127_372_1"><a class="footnoteCrossrefLink" href="#target_note_LCL127_372_1" title="Click to highlight in text"><sup class="lineRef">1</sup>proventus amplissimus <span class="italic">D.A.R. after Walter</span>: primus quidam plius <span class="italic">B</span></a></li><script type="text/javascript">document.getElementById('note_LCL127_372_1').style.display = "none";</script><li class="note" id="note_LCL127_372_2"><a class="footnoteCrossrefLink" href="#target_note_LCL127_372_2" title="Click to highlight in text"><sup class="lineRef">2</sup>〈et quasi〉 monstrare <span class="italic">D.A.R. after Regius</span>: intrare <span class="italic">B</span></a></li><script type="text/javascript">document.getElementById('note_LCL127_372_2').style.display = "none";</script></ul></section></notes></section>