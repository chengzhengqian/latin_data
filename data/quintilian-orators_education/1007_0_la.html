<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>men omnis qui non improbe litigabunt, quae bona<a class="footnoteLink" href="#note_LCL494_258_1" id="target_note_LCL494_258_1"><sup>1</sup></a> certe pars est, sustinere non potest un us, aliquid et commendantium personis dabit et ipsorum qui iudicio decernent, ut optimi cuiusque voluntate moveatur: namque hos et
<span class="br"></span><span class="lineNumber">6</span><span class="br"></span>amicissimos habebit vir bonus. Summovendum vero est utrumque ambitus genus vel potentibus contra humiles venditandi operam suam vel illud etiam iactantius minores utique contra dignitatem attollendi: non enim fortuna causas vel iustas vel improbas facit. Neque vero pudor obstet quo minus susceptam cum melior videretur litem, cognita inter discendum iniquitate, dimittat, cum prius litigatori<span class="br"></span><span class="lineNumber">7</span><span class="br"></span>dixerit verum. Nam et in hoc maximum, si aequi iudices sumus, beneficium est, ut non fallamus vana spe litigantem (neque est dignus opera patroni qui non utitur consilio) et certe non convenit ei quem oratorem esse volumus iniusta tueri scientem. Nam si ex illis quas supra diximus causis falsum tuebitur, erit tamen honestum quod ipse faciet.</p>
<span class="br"></span><span class="lineNumber">8</span><span class="br"></span><p>Gratisne ei semper agendum sit tractari potest. Quod ex prima statim fronte diiudicare in prudentium est. Nam quis ignorat quin id longe sit honestissimum ac liberalibus disciplinis et illo quem exigimus animo dignissimum non</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_258_1"><a class="footnoteCrossrefLink" href="#target_note_LCL494_258_1" title="Click to highlight in text"><sup class="lineRef">1</sup> quae bona <span class="italic">Shackleton Bailey</span>: quorum <span class="italic">B</span> (quorum certe bona pars <span class="italic">edd.)</span></a></li><script type="text/javascript">document.getElementById('note_LCL494_258_1').style.display = "none";</script></ul></section></notes></section>