<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
inquit ‘quicquam proficio’.</p>
<p>Cui vicinum est non negare quod obicitur, cum et id palam falsum est et inde materia bene respondendi datur, ut Catulus dicenti Philippo: ‘quid latras?’ ‘furem video’ inquit.</p>
<p><span class="br"></span><span class="lineNumber">82</span><span class="br"></span>In se dicere non fere est nisi scurrarum et in oratore utique minime probabile: quod fieri totidem modis quot in alios potest, ideoque hoc, quamvis frequens sit, transeo.</p>
<p><span class="br"></span><span class="lineNumber">83</span><span class="br"></span>Illud vero, etiam si ridiculum est, indignum tamen est homine liberali, quod aut turpiter aut impotenter<a class="footnoteLink" href="#note_LCL126_106_38" id="target_note_LCL126_106_38"><sup>38</sup></a> dicitur: quod fecisse quendam scio qui humiliori libere adversus se loquenti ‘colaphum’ inquit ‘tibi ducam, et formulam scribam<a class="footnoteLink" href="#note_LCL126_106_39" id="target_note_LCL126_106_39"><sup>39</sup></a> quod caput durum habeas.’ Hic enim dubium est utrum ridere audientes an indignari debuerint.</p>
<p><span class="br"></span><span class="lineNumber">84</span><span class="br"></span>Superest genus decipiendi opinionem aut dicta aliter intellegendi, quae sunt in omni hac materia vel venustissima. Inopinatum et a lacessente poni solet, quale est quod refert Cicero: ‘quid huic abest nisi res et virtus?’ aut illud Afri: ‘homo in agendis causis optime vestitus’: et in occurrendo, ut Cicero audita falsa Vatini morte, cum obvium libertum eius interrogasset ‘rectene omnia?’ dicenti ‘recte’, ‘mortuus est’ inquit.</p>
<p><span class="br"></span><span class="lineNumber">85</span><span class="br"></span>Plurimus autem circa simulationem &lt;et dissimulationem&gt;<a class="footnoteLink" href="#note_LCL126_108_40" id="target_note_LCL126_108_40"><sup>40</sup></a>
</p></section><notes><section class="footnotes"><ul><li class="note" id="note_LCL126_106_38"><a class="footnoteCrossrefLink" href="#target_note_LCL126_106_38" title="Click to highlight in text"><sup class="lineRef">38</sup><span class="italic">edd.</span>: potenter <span class="italic">A</span>: petulanter <span class="italic">Watt</span> 1993</a></li><script type="text/javascript">document.getElementById('note_LCL126_106_38').style.display = "none";</script><li class="note" id="note_LCL126_106_39"><a class="footnoteCrossrefLink" href="#target_note_LCL126_106_39" title="Click to highlight in text"><sup class="lineRef">39</sup><span class="italic">edd.</span>: scribes <span class="italic">A</span></a></li><script type="text/javascript">document.getElementById('note_LCL126_106_39').style.display = "none";</script></ul></section></notes></section>