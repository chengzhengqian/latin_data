<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


pertinet, non ad causam, et ad id quod pronuntiat iudex, <span class="br"></span><span class="lineNumber">74</span><span class="br"></span>non id propter quod pronuntiat. Hoc illi simile est ‘puniendus es’: ‘non sum’: videbit iudex an puniendus sit, sed non hic erit quaestio nec hic status. Ubi ergo? ‘Puniendus es, hominem occidisti’: ‘non occidi’: an occiderit. ‘Honorandus sum’: ‘non es’ num statum habet? Non, ut puto. ‘Honorandus sum quia tyrannum occidi’: ‘non occidisti’: quaestio <span class="br"></span><span class="lineNumber">75</span><span class="br"></span>et status. Similiter ‘non recte agis’: ‘recte ago’ non habet statum. Ubi est ergo? ‘Non recte agis ignominiosus.’ Quaeritur an ignominiosus sit, aut an agere ignominioso liceat: quaestiones et status. Ergo tralativum genus causae, ut comparativum et mutuae accusationis.</p>
<span class="br"></span><span class="lineNumber">76</span><span class="br"></span><p>At enim simile est illi ‘habeo ius’: ‘non habes’ &lt;hoc&gt;<a class="footnoteLink" href="#note_LCL125_86_10" id="target_note_LCL125_86_10"><sup>10</sup></a> ‘occidisti’: ‘recte occidi’. Non nego, sed nec haec res statum facit; non enim sunt hae propositiones (alioqui causa non explicabitur), sed cum suis rationibus. ‘Scelus commisit Horatius, sororem enim occidit’: ‘non commisit, debuit enim occidere eam quae hostis morte maerebat’: quaestio <span class="br"></span><span class="lineNumber">77</span><span class="br"></span>an haec iusta causa; ita qualitas. Ac similiter in tralatione: ‘non habes ius abdicandi, quia ignominioso non est actio’:




</p></section><notes><section class="footnotes"><ul><li class="note" id="note_LCL125_86_10"><a class="footnoteCrossrefLink" href="#target_note_LCL125_86_10" title="Click to highlight in text"><sup class="lineRef">10</sup><span class="italic">add. Gertz</span></a></li><script type="text/javascript">document.getElementById('note_LCL125_86_10').style.display = "none";</script></ul></section></notes></section>