<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

et ortum dedit. Hunc nemo in magnis rebus sublimitate, in parvis proprietate superaverit. Idem laetus ac pressus, iucundus et gravis, tum copia tum brevitate mirabilis, nec poetica modo sed oratoria virtute eminentissimus. <span class="br"></span><span class="lineNumber">47</span><span class="br"></span> Nam ut de laudibus exhortationibus consolationibus taceam, nonne vel nonus liber, quo missa ad Achillem legatio continetur, vel in primo inter duces illa contentio vel dictae in secundo sententiae omnis litium atque consiliorum <span class="br"></span><span class="lineNumber">48</span><span class="br"></span> explicant artes? Adfectus quidem vel illos mites vel hos concitatos nemo erit tam indoctus qui non in sua potestate hunc auctorem habuisse fateatur. Age vero, non utriusque operis ingressu in paucissimis versibus legem prohoemiorum non dico servavit sed constituit? Nam et benivolum auditorem invocatione dearum quas praesidere vatibus creditum est et intentum proposita rerum magnitudine et docilem summa celeriter comprehensa <span class="br"></span><span class="lineNumber">49</span><span class="br"></span> facit. Narrare vero quis brevius quam qui mortem nuntiat Patrocli, quis significantius potest quam qui Curetum Aetolorumque proelium exponit? Iam similitudines, amplificationes, exempla, digressus, signa rerum et argumenta ceteraque quae probandi ac refutandi sunt, 〈nonne sunt〉<a class="footnoteLink" href="#note_LCL127_276_19" id="target_note_LCL127_276_19"><sup>19</sup></a> ita multa ut etiam qui de artibus scripserunt plurima <span class="br"></span><span class="lineNumber">50</span><span class="br"></span> earum rerum testimonia ab hoc poeta petant? Nam




</p></section><notes><section class="footnotes"><ul><li class="note" id="note_LCL127_276_19"><a class="footnoteCrossrefLink" href="#target_note_LCL127_276_19" title="Click to highlight in text"><sup class="lineRef">19</sup><span class="italic">add. Kiderlin</span></a></li><script type="text/javascript">document.getElementById('note_LCL127_276_19').style.display = "none";</script></ul></section></notes></section>