<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="sc">e</span> gemina, qualia sunt haec ‘aurei’ ‘argentei’ et his similia: <span class="br"></span><span class="lineNumber">17</span><span class="br"></span>idque iis praecipue qui ad lectionem instituentur etiam impedimento erit, sicut in Graecis accidit adiectione <span class="sc">i</span> litterae, quam non solum dativis casibus in parte ultima adscribunt, sed quibusdam etiam interponunt, ut in <span class="sc">ΛΗΙΣΤΗΙ</span>, quia etymologia ex divisione in tris syllabas facta desideret eam litteram.</p>
<span class="br"></span><span class="lineNumber">18</span><span class="br"></span><p><span class="sc">ae</span> syllabam, cuius secundam nunc <span class="sc">e</span> litteram ponimus, varie per <span class="sc">a</span> et <span class="sc">i</span> efferebant, quidam semper ut Graeci, quidam singulariter tantum, cum in dativum vel genetivum casum incidissent, unde ‘pictai vestis’ et ‘aquai’ Vergilius <span class="br"></span><span class="lineNumber">19</span><span class="br"></span>amantissimus vetustatis carminibus inseruit. In isdem plurali numero <span class="sc">e</span> utebantur: ‘hi Sullae, Galbae’. Est in hac quoque parte Lucili praeceptum, quod quia pluribus explicatur versibus, si quis parum credet apud ipsum in nono requirat.</p>
<span class="br"></span><span class="lineNumber">20</span><span class="br"></span><p>Quid quod Ciceronis temporibus paulumque infra, fere quotiens <span class="sc">s</span> littera media vocalium longarum vel subiecta longis esset, geminabatur, ut ‘caussae’ ‘cassus’ ‘divissiones’? Quo modo et ipsum et Vergilium quoque scripsisse <span class="br"></span><span class="lineNumber">21</span><span class="br"></span>manus eorum docent. Atqui paulum superiores etiam illud quod nos gemina dicimus ‘iussi’ una dixerunt.</p>
</section><notes></notes></section>