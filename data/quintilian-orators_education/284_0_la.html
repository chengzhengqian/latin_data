<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


inutilia, si nos neque diu moraturos neque extra causam dicturos existiment.</p>
<p>Docilem sine dubio et haec ipsa praestat attentio, sed et illud, si breviter et dilucide summam rei de qua cognoscere debeat indicarimus (quod Homerus atque Vergilius <span class="br"></span><span class="lineNumber">35</span><span class="br"></span>operum suorum principiis faciunt): nam is eius rei modus est ut propositioni similior sit quam expositioni, nec quo modo quidque sit actum sed de quibus dicturus sit orator ostendat. Nec video quod huius rei possit apud oratores reperiri melius exemplum quam Ciceronis pro A. Cluentio: <span class="br"></span><span class="lineNumber">36</span><span class="br"></span>‘Animadverti, iudices, omnem accusatoris orationem in duas divisam esse partes: quarum altera mihi niti et magno opere confidere videbatur invidia iam inveterata iudicii Iuniani, altera tantum modo consuetudinis causa timide et diffidenter attingere rationem veneficii criminum, qua de re lege est haec quaestio constituta.’ Id tamen totum respondenti facilius est quam proponenti, quia hic admonendus iudex, illic docendus est.</p>
<span class="br"></span><span class="lineNumber">37</span><span class="br"></span><p>Nec me quamquam magni auctores in hoc duxerint, ut non semper facere attentum ac docilem iudicem velim: non quia nesciam, id quod ab illis dicitur, esse pro mala causa qualis ea sit non intellegi, verum quia istud non neglegentia <span class="br"></span><span class="lineNumber">38</span><span class="br"></span>iudicis contingit, sed errore. Dixit enim adversarius




</p></section><notes></notes></section>