<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">17</span><span class="br"></span> simplicibus neglegentes. Ideoque qui horride atque incomposite quidlibet illud frigidum et inane extulerunt, antiquis se pares credunt: qui carent cultu atque sententiis, Attici<a class="footnoteLink" href="#note_LCL127_330_5" id="target_note_LCL127_330_5"><sup>5</sup></a> scilicet; [qui]<a class="footnoteLink" href="#note_LCL127_330_6" id="target_note_LCL127_330_6"><sup>6</sup></a> praecisis conclusionibus obscuri Sallustium atque Thucydiden superant; tristes ac ieiuni Pollionem aemulantur; otiosi et supini, si quid modo longius circumduxerunt, iurant ita Ciceronem locuturum fuisse. <span class="br"></span><span class="lineNumber">18</span><span class="br"></span> Noveram quosdam qui se pulchre expressisse genus illud caelestis huius in dicendo viri sibi viderentur si in clausula posuissent ‘esse videatur’. Ergo primum est ut quod imitaturus est quisque intellegat, et quare bonum sit sciat.</p>
<p><span class="br"></span><span class="lineNumber">19</span><span class="br"></span> Tum in suscipiendo onere consulat suas vires. Nam quaedam sunt imitabilia quibus aut infirmitas naturae non sufficiat aut diversitas repugnet: ne cui tenue ingenium erit sola velit fortia et abrupta, cui forte quidem sed indomitum amore subtilitatis et vim suam perdat et elegantiam quam cupit non persequatur: nihil est enim tam indecens quam cum mollia dure fiunt.</p>
<p><span class="br"></span><span class="lineNumber">20</span><span class="br"></span> Atque ego illi praeceptori quem institueram in libro secundo credidi non ea sola docenda esse ad quae quemque discipulorum natura compositum videret: nam is et adiuvare debet quae in quoque eorum invenit bona et quantum fieri potest adicere quae desunt et emendare quaedam et mutare. Rector enim est alienorum ingeniorum <span class="br"></span><span class="lineNumber">21</span><span class="br"></span> atque formator; difficilius est naturam suam fingere. Sed






</p></section><notes><section class="footnotes"><ul><li class="note" id="note_LCL127_330_5"><a class="footnoteCrossrefLink" href="#target_note_LCL127_330_5" title="Click to highlight in text"><sup class="lineRef">5</sup>Atticis <span class="italic">b</span></a></li><script type="text/javascript">document.getElementById('note_LCL127_330_5').style.display = "none";</script><li class="note" id="note_LCL127_330_6"><a class="footnoteCrossrefLink" href="#target_note_LCL127_330_6" title="Click to highlight in text"><sup class="lineRef">6</sup><span class="italic">del. Winterbottom</span></a></li><script type="text/javascript">document.getElementById('note_LCL127_330_6').style.display = "none";</script></ul></section></notes></section>