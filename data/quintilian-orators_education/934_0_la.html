<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">54</span><span class="br"></span><p>sermonis revocabitur. Exercendus autem est ut sit quam longissimus: quod Demosthenes ut efficeret scandens in adversum continuabat quam posset plurimos versus. Idem quo facilius verba ore libero exprimeret, calculos lingua volvens dicere domi solebat.</p>
<span class="br"></span><span class="lineNumber">55</span><span class="br"></span><p>Est interim et longus et plenus et clarus satis spiritus, non tamen firmae intentionis ideoque tremulus, ut corpora quae aspectu integra nervis parum sustinentur. Id βρασμόν<a class="footnoteLink" href="#note_LCL494_112_18" id="target_note_LCL494_112_18"><sup>18</sup></a> Graeci vocant. Sunt qui spiritum cum stridore per raritatem dentium non recipiunt sed resorbent. Sunt qui crebro anhelitu et introrsum etiam clare sonante imitentur
<span class="br"></span><span class="lineNumber">56</span><span class="br"></span>iumenta onere et iugo laborantia: quod adfectant quoque, tamquam inventionis copia urgeantur maiorque vis eloquentiae ingruat quam quae emitti faucibus possit. Est aliis concursus oris et cum verbis suis conluctatio. Iam tussire et expuere crebro et ab imopulmone pituitam 〈velut〉<a class="footnoteLink" href="#note_LCL494_112_19" id="target_note_LCL494_112_19"><sup>19</sup></a> trochleis adducere et oris umore proximos spargere et maiorem partem spiritus in loquendo per nares effundere, etiam si non utique vocis sunt vitia, quia tamen propter vocem accidunt potissimum huic loco subiciantur.</p>
<span class="br"></span><span class="lineNumber">57</span><span class="br"></span><p>Sed quodcumque ex his vitium magis tulerim quam, quo nunc maxime laboratur in causis omnibus scholisque, cantandi, quod inutilius sit an foedius nescio. Quid enim</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_112_18"><a class="footnoteCrossrefLink" href="#target_note_LCL494_112_18" title="Click to highlight in text"><sup class="lineRef">18</sup><span class="italic">Butler</span>: βραμον <span class="italic">B</span></a></li><script type="text/javascript">document.getElementById('note_LCL494_112_18').style.display = "none";</script><li class="note" id="note_LCL494_112_19"><a class="footnoteCrossrefLink" href="#target_note_LCL494_112_19" title="Click to highlight in text"><sup class="lineRef">19</sup><span class="italic">add. Spalding</span></a></li><script type="text/javascript">document.getElementById('note_LCL494_112_19').style.display = "none";</script></ul></section></notes></section>