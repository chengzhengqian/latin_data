<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
ut vana interim spe exultet. Ideo quaedam bene dissimulantur instrumenta; instant enim et saepe discrimen omne committunt &lt;in id&gt;<a class="footnoteLink" href="#note_LCL126_132_9" id="target_note_LCL126_132_9"><sup>9</sup></a> quod deesse nobis putant et faciunt <span class="br"></span><span class="lineNumber">18</span><span class="br"></span>probationibus nostris auctoritatem postulando. Expedit etiam dare aliquid adversario quod pro se putet, quod adprehendens maius aliquid cogatur dimittere: duas interim res proponere quarum utramlibet male sit electurus, quod in altercatione fit potentius quam in actione, quia in illa nobis ipsi respondemus, in hac adversarium quasi confessum tenemus.</p>
<p><span class="br"></span><span class="lineNumber">19</span><span class="br"></span>Est in primis acuti videre quo iudex dicto moveatur, quid respuat: quod et vultu saepissime et aliquando etiam dicto aliquo factove eius deprehenditur. Et instare proficientibus et ab iis quae non adiuvent quam mollissime pedem oportet referre. Faciunt hoc medici quoque, ut remedia proinde perseverent adhibere vel desinant ut illa recipi vel respui vident.</p>
<p><span class="br"></span><span class="lineNumber">20</span><span class="br"></span>Nonnumquam, si rem evolvere propositam facile non sit, inferenda est alia quaestio, atque in eam iudex, si fieri potest, avocandus. Quid enim, cum respondere non possis, agendum est nisi ut aliud invenias cui adversarius respondere non possit?</p>
<p><span class="br"></span><span class="lineNumber">21</span><span class="br"></span>In plerisque idem est, ut dixi, qui circa testes locus, et personis modo distat, quod hic patronorum inter se certamen, illic pugna inter testem et patronum. Exercitatio vero huius rei longe facilior. Nam est utilissimum frequenter

</p></section><notes><section class="footnotes"><ul><li class="note" id="note_LCL126_132_9"><a class="footnoteCrossrefLink" href="#target_note_LCL126_132_9" title="Click to highlight in text"><sup class="lineRef">9</sup><span class="italic">add. Winterbottom</span></a></li><script type="text/javascript">document.getElementById('note_LCL126_132_9').style.display = "none";</script></ul></section></notes></section>