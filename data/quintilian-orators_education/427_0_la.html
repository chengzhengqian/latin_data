<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


orationem diversae partis imitatus, aut pluribus propositionibus iunctis (ut pro Vareno: ‘cum iter per agros et loca sola faceret cum Pompuleno, in familiam Ancharianam incidisse dixerunt, deinde Pompulenum occisum esse, ilico &lt;C.&gt;<a class="footnoteLink" href="#note_LCL125_482_7" id="target_note_LCL125_482_7"><sup>7</sup></a> Varenum vinctum adservatum dum hic ostenderet quid de eo fieri vellet’): quod prodest utique si erit incredibilis rei ordo et ipsa expositione fidem perditurus; interim per partes dissolvitur quod contextu nocet, et plerumque id est tutius.</p>
<p>Quaedam contradictiones natura sunt singulae: id exemplis non eget.</p>
<span class="br"></span><span class="lineNumber">29</span><span class="br"></span><p>Communia bene<a class="footnoteLink" href="#note_LCL125_482_8" id="target_note_LCL125_482_8"><sup>8</sup></a> adprenduntur non tantum quia utriusque sunt partis, sed quia plus prosunt respondenti. Neque enim pigebit, quod saepe monui, referre: commune <span class="br"></span><span class="lineNumber">30</span><span class="br"></span>qui prior dicit, contrarium facit; est enim contrarium quo adversarius bene uti potest: ‘At enim non veri simile est tantum scelus M. Cottam esse commentum. Quid? hoc veri simile est, tantum scelus Oppium esse conatum?’ Artificis autem est invenire in actione adversarii quae inter semet ipsa pugnent aut pugnare videantur, quae aliquando ex rebus ipsis manifesta sunt, ut in causa Caeliana





</p></section><notes><section class="footnotes"><ul><li class="note" id="note_LCL125_482_7"><a class="footnoteCrossrefLink" href="#target_note_LCL125_482_7" title="Click to highlight in text"><sup class="lineRef">7</sup><span class="italic">add. D.A.R. (or</span> Cn.<span class="italic">)</span></a></li><script type="text/javascript">document.getElementById('note_LCL125_482_7').style.display = "none";</script><li class="note" id="note_LCL125_482_8"><a class="footnoteCrossrefLink" href="#target_note_LCL125_482_8" title="Click to highlight in text"><sup class="lineRef">8</sup>&lt;non&gt; bene <span class="italic">Shackleton Bailey</span></a></li><script type="text/javascript">document.getElementById('note_LCL125_482_8').style.display = "none";</script></ul></section></notes></section>