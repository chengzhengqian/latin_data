<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


occasione vel necessitate ducimus si quid nobis agentibus novi accidit, interpellatio, interventus alicuius, tumultus. <span class="br"></span><span class="lineNumber">17</span><span class="br"></span>Unde Ciceroni quoque in prohoemio, cum diceret pro Mi-lone, degredi fuit necesse, ut ipsa oratiuncula qua usus est patet. Potest autem paulo longius exire qui praeparat aliquid ante quaestionem et qui finitae probationi velut commendationem adicit: at qui ex media erumpit, cito ad id redire debet unde devertit.</p>
<h3>4</h3>
<span class="br"></span><span class="lineNumber">1</span><span class="br"></span><p>Sunt qui narrationi propositionem subiungant tamquam partem iudicialis materiae: cui opinioni respondimus. Mihi autem propositio videtur omnis confirmationis initium: quod non modo in ostendenda quaestione principali, sed nonnumquam etiam in singulis argumentis poni solet, maximeque in iis quae ἐπιχειρήματα vocantur. Sed nunc de priore loquimur.</p>
<span class="br"></span><span class="lineNumber">2</span><span class="br"></span><p>Ea non semper uti necesse est. Aliquando enim sine propositione quoque satis manifestum est quid in quaestione versetur, utique si narratio ibi finem habet ubi initium quaestio, adeo ut aliquando subiungatur expositioni quae solet in argumentis esse summa collectio: ‘haec sicut<a class="footnoteLink" href="#note_LCL125_292_1" id="target_note_LCL125_292_1"><sup>1</sup></a> exposui &lt;ita&gt;<a class="footnoteLink" href="#note_LCL125_292_2" id="target_note_LCL125_292_2"><sup>2</sup></a> gesta sunt, iudices, insidiator superatus est,






</p></section><notes><section class="footnotes"><ul><li class="note" id="note_LCL125_292_1"><a class="footnoteCrossrefLink" href="#target_note_LCL125_292_1" title="Click to highlight in text"><sup class="lineRef">1</sup><span class="italic">So. Cic. Pro Milone</span> 30:siut <span class="italic">AB</span></a></li><script type="text/javascript">document.getElementById('note_LCL125_292_1').style.display = "none";</script><li class="note" id="note_LCL125_292_2"><a class="footnoteCrossrefLink" href="#target_note_LCL125_292_2" title="Click to highlight in text"><sup class="lineRef">2</sup><span class="italic">Cic. loc. cit.</span>: <span class="italic">om. AB</span></a></li><script type="text/javascript">document.getElementById('note_LCL125_292_2').style.display = "none";</script></ul></section></notes></section>