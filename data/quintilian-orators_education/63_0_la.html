<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">28</span><span class="br"></span><p>Etymologia, quae verborum originem inquirit, a Cicerone dicta est notatio, quia nomen eius apud Aristotelen invenitur σύμβολον, quod est ‘nota’. Nam verbum ex verbo ductum, id est veriloquium, ipse Cicero qui finxit reformidat. Sunt qui vim potius intuiti originationem vocent. <span class="br"></span><span class="lineNumber">29</span><span class="br"></span>Haec habet aliquando usum necessarium, quotiens interpretatione res de qua quaeritur eget, ut cum M. Caelius se esse hominem frugi vult probare, non quia abstinens sit (nam id ne mentiri quidem poterat) sed quia utilis multis, id est fructuosus, unde sit ducta frugalitas. Ideoque in <span class="br"></span><span class="lineNumber">30</span><span class="br"></span>definitionibus adsignatur etymologiae locus. Nonnumquam etiam barbara ab emendatis conatur discernere, ut cum ‘Triquetram’ dici Siciliam an ‘Triquedram’, ‘meridiem’ an ‘medidiem’ oporteat quaeritur: aliquando consuetudini <span class="br"></span><span class="lineNumber">31</span><span class="br"></span>servit. Continet autem in se multam eruditionem, sive ex Graecis orta tractemus, quae sunt plurima praecipueque Aeolica ratione, cui est sermo noster simillimus, declinata, sive ex historiarum veterum notitia nomina hominum locorum gentium urbium requiramus: unde Bruti, Publicolae, Pythici? cur Latium, Italia, Beneventum? quae Capitolium et collem Quirinalem et Argiletum





</p></section><notes></notes></section>