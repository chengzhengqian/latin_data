<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


ut in aliquod responsum incidat post quod illi vel fateri quae volumus necesse sit vel iis quae iam dixerit repugnare. <span class="br"></span><span class="lineNumber">19</span><span class="br"></span>Id si non contingit, relicum erit ut eum nolle dicere manifestum sit, protrahendusque ut in aliquo quod vel extra causam sit deprehendatur, tenendus etiam diutius, ut omnia ac plura quam res desiderat pro reo dicendo suspectus iudici fiat: quo non minus nocebit quam si vera in reum dixisset.</p>
<span class="br"></span><span class="lineNumber">20</span><span class="br"></span><p>At si, quod secundo loco diximus, nesciet actor quid propositi testis attulerit, paulatim et, ut dicitur, pedetentim interrogando experietur animum eius, et ad id responsum <span class="br"></span><span class="lineNumber">21</span><span class="br"></span>quod eliciendum erit per gradus ducet. Sed quia nonnumquam sunt hae quoque testium artes, ut primo ad voluntatem respondeant, quo maiore fide diversa postea dicant, est actoris<a class="footnoteLink" href="#note_LCL125_344_3" id="target_note_LCL125_344_3"><sup>3</sup></a> suspectum testem dum prodest dimittere.</p>
<span class="br"></span><span class="lineNumber">22</span><span class="br"></span><p>Patronorum in parte expeditior, in parte difficilior interrogatio est. Difficilior hoc, <span class="br"></span><span class="lineNumber">23</span><span class="br"></span>quod raro umquam possunt ante iudicium scire quid testis dicturus sit, expeditior, quod cum interrogandus est sciunt quid dixerit. Itaque, quod in eo incertum est, cura et inquisitione opus est, quis reum premat, quas et quibus ex causis inimicitias habeat, eaque in oratione praedicenda atque amolienda sunt, sive

</p></section><notes><section class="footnotes"><ul><li class="note" id="note_LCL125_344_3"><a class="footnoteCrossrefLink" href="#target_note_LCL125_344_3" title="Click to highlight in text"><sup class="lineRef">3</sup><span class="italic">Regius</span>: oratoris <span class="italic">AB</span></a></li><script type="text/javascript">document.getElementById('note_LCL125_344_3').style.display = "none";</script></ul></section></notes></section>