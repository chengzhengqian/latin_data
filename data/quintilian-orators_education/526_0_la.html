<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">11</span><span class="br"></span>movendus sit iudex et summo inpellendus. At pro reo plerumque gravissimum quidque primum amovendum<a class="footnoteLink" href="#note_LCL126_158_5" id="target_note_LCL126_158_5"><sup>5</sup></a> est, ne illud spectans iudex reliquorum defensioni sit aversior. Interim tamen et hoc mutabitur, si leviora illa palam falsa erunt, gravissimi defensio difficilior, ut detracta prius accusatoribus fide adgrediamur ultimum, iam iudicibus omnia esse vana credentibus. Opus erit tamen praefatione, qua et ratio reddatur dilati criminis et promittatur defensio, <span class="br"></span><span class="lineNumber">12</span><span class="br"></span>ne id quod non statim diluemus timere videamur. Ante actae vitae crimina plerumque prima purganda sunt, ut id de quo laturus est sententiam iudex audire propitius incipiat. Sed hoc quoque pro Vareno Cicero in ultimum distulit, non quid frequentissime sed quid tum expediret intuitus.</p>
<p><span class="br"></span><span class="lineNumber">13</span><span class="br"></span>Cum simplex intentio erit, videndum est unum aliquid respondeamus an plura. Si unum, in re quaestionem instituamus an in scripto: si in re, negandum sit quod obicitur an tuendum: si scripto, in qua specie iuris pugna sit, et in <span class="br"></span><span class="lineNumber">14</span><span class="br"></span>ea de verbis an de voluntate quaeratur. Id ita consequemur si intuiti fuerimus quae sit lex quae litem faciat, hoc est, qua iudicium sit constitutum. Nam quaedam in scholasticis ponuntur ad coniungendam modo actae rei seriem, ut




</p></section><notes><section class="footnotes"><ul><li class="note" id="note_LCL126_158_5"><a class="footnoteCrossrefLink" href="#target_note_LCL126_158_5" title="Click to highlight in text"><sup class="lineRef">5</sup><span class="italic">D.A</span>.<span class="italic">R.</span>: movendum <span class="italic">A</span>: amoliendum <span class="italic">Gertz</span></a></li><script type="text/javascript">document.getElementById('note_LCL126_158_5').style.display = "none";</script></ul></section></notes></section>