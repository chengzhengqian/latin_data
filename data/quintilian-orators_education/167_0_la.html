<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

ex observatione salubrium atque his contrariorum reperta est et, ut quibusdam placet, tota constat experimentis (nam et vulnus deligavit aliquis antequam haec ars esset, et febrem quiete et abstinentia, non quia rationem videbat, <span class="br"></span><span class="lineNumber">10</span><span class="br"></span>sed quia id valetudo ipsa coegerat, mitigavit), nec fabrica sit ars (casas enim primi illi sine arte fecerunt), nec musica (cantatur ac saltatur per omnis gentes aliquo modo). Ita, si rhetorice vocari debet sermo quicumque, fuisse eam antequam <span class="br"></span><span class="lineNumber">11</span><span class="br"></span>esset ars confitebor: si vero non quisquis loquitur orator est, et tum non tamquam oratores loquebantur, necesse est oratorem factum arte nec ante artem fuisse fateantur.</p>
<p>Quo illud quoque excluditur quod dicunt, non esse artis id quod faciat qui non didicerit: dicere autem homines <span class="br"></span><span class="lineNumber">12</span><span class="br"></span>et qui non didicerint. Ad cuius rei confirmationem adferunt Demaden remigem et Aeschinen hypocriten oratores fuisse. Falso: nam neque orator esse qui non didicit potest, et hos sero potius quam numquam didicisse quis dixerit, quamquam Aeschines ab initio sit versatus in litteris, quas pater eius etiam docebat, Demaden neque non didicisse certum sit et continua dicendi exercitatio potuerit tantum quantuscumque postea fuit fecisse; nam id potentissimum




</p></section><notes></notes></section>