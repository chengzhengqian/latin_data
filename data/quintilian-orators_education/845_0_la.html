<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

inventa. Quid enim futurum erat temporibus illis quae sine exemplo fuerunt si homines nihil nisi quod iam cognovissent faciendum sibi aut cogitandum putassent? Nempe <span class="br"></span><span class="lineNumber">5</span><span class="br"></span> nihil fuisset inventum. Cur igitur nefas est reperiri aliquid a nobis quod ante non fuerit? An illi rudes sola mentis natura ducti sunt in hoc, ut tam multa generarent: nos ad quaerendum non eo ipso concitemur, quod certe scimus <span class="br"></span><span class="lineNumber">6</span><span class="br"></span> invenisse eos qui quaesierunt? Et cum illi, qui nullum cuiusquam rei habuerunt magistrum, plurima in posteros tradiderint, nobis usus aliarum rerum ad eruendas alias non proderit, sed nihil habebimus nisi beneficii alieni? Quem ad modum quidam pictores in id solum student, ut describere tabulas mensuris ac lineis sciant.</p>
<p><span class="br"></span><span class="lineNumber">7</span><span class="br"></span> Turpe etiam illud est, contentum esse id consequi quod imiteris. Nam rursus quid erat futurum si nemo plus effecisset eo quem sequebatur? Nihil in poetis supra Livium Andronicum, nihil in historiis supra pontificum annales haberemus; ratibus adhuc navigaremus, non esset pictura nisi quae lineas modo extremas umbrae quam corpora in <span class="br"></span><span class="lineNumber">8</span><span class="br"></span> sole fecissent circumscriberet. Ac si omnia percenseas, nulla mansit<a class="footnoteLink" href="#note_LCL127_324_1" id="target_note_LCL127_324_1"><sup>1</sup></a> ars qualis inventa est, nec intra initium stetit: nisi forte nostra potissimum tempora damnamus huius infelicitatis, ut nunc demum nihil crescat: nihil autem crescit <span class="br"></span><span class="lineNumber">9</span><span class="br"></span> sola imitatione. Quod si prioribus adicere fas non est, quo modo sperare possumus illum oratorem perfectum? cum



</p></section><notes><section class="footnotes"><ul><li class="note" id="note_LCL127_324_1"><a class="footnoteCrossrefLink" href="#target_note_LCL127_324_1" title="Click to highlight in text"><sup class="lineRef">1</sup><span class="italic">Meister</span>: sit <span class="italic">B</span></a></li><script type="text/javascript">document.getElementById('note_LCL127_324_1').style.display = "none";</script></ul></section></notes></section>