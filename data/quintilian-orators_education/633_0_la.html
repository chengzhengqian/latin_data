<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">56</span><span class="br"></span>Cacozelon, id est mala adfectatio, per omne dicendi genus peccat; nam et tumida et pusilla et praedulcia et abundantia et arcessita et exultantia sub idem nomen cadunt. Denique cacozelon vocatur quidquid est ultra virtutem, quotiens ingenium iudicio caret et specie boni fallitur, omnium in eloquentia vitiorum pessimum: nam cetera parum <span class="br"></span><span class="lineNumber">57</span><span class="br"></span>vitantur, hoc petitur. Est autem totum in elocutione. Nam rerum vitia sunt stultum commune contrarium supervacuum: corrupta oratio in verbis maxime inpropriis, redundantibus, comprensione<a class="footnoteLink" href="#note_LCL126_372_30" id="target_note_LCL126_372_30"><sup>30</sup></a> obscura, compositione fracta, vocum similium aut ambiguarum puerili captatione consistit. <span class="br"></span><span class="lineNumber">58</span><span class="br"></span>Est autem omne cacozelon utique falsum, etiam si non omne falsum cacozelon: est &lt;enim quod&gt;<a class="footnoteLink" href="#note_LCL126_372_31" id="target_note_LCL126_372_31"><sup>31</sup></a> dicitur aliter quam se natura habet et quam oportet et quam sat est. Totidem autem generibus corrumpitur oratio quot ornatur. Sed de hac parte et in alio nobis opere plenius dictum est et in hoc saepe tractatum<a class="footnoteLink" href="#note_LCL126_372_32" id="target_note_LCL126_372_32"><sup>32</sup></a> et adhuc spargetur omnibus locis. Loquentes enim de ornatu subinde quae sint vitanda similia virtutibus vitia dicemus.</p>
<p><span class="br"></span><span class="lineNumber">59</span><span class="br"></span>Sunt inornata et haec: quod male dispositum est, id ἀνοικονόμητον, quod male figuratum, id ἀσχημάτιστον,





</p></section><notes><section class="footnotes"><ul><li class="note" id="note_LCL126_372_30"><a class="footnoteCrossrefLink" href="#target_note_LCL126_372_30" title="Click to highlight in text"><sup class="lineRef">30</sup><span class="italic">recc.</span>: compressione <span class="italic">A</span></a></li><script type="text/javascript">document.getElementById('note_LCL126_372_30').style.display = "none";</script><li class="note" id="note_LCL126_372_31"><a class="footnoteCrossrefLink" href="#target_note_LCL126_372_31" title="Click to highlight in text"><sup class="lineRef">31</sup>est enim quod <span class="italic">Butler</span>: et <span class="italic">A</span></a></li><script type="text/javascript">document.getElementById('note_LCL126_372_31').style.display = "none";</script><li class="note" id="note_LCL126_372_32"><a class="footnoteCrossrefLink" href="#target_note_LCL126_372_32" title="Click to highlight in text"><sup class="lineRef">32</sup><span class="italic">Winterbottom</span>: tractatur <span class="italic">A</span></a></li><script type="text/javascript">document.getElementById('note_LCL126_372_32').style.display = "none";</script></ul></section></notes></section>