<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>qui hunc exilio delegerat locum, intulit eo studia Athenarum, quae, velut sata quaedam caelo terraque degenerant, saporem illum Atticum peregrino miscuerunt. Lenti ergo quidam ac remissi, non sine pondere tamen, neque fontibus puris neque torrentibus turbidis sed lenibus stagnis similes habentur.</p>
<span class="br"></span><span class="lineNumber">20</span><span class="br"></span><p>Nemo igitur dubitaverit longe esse optimum genus Atticorum. In quo ut est aliquid inter ipsos commune, id est iudicium acre tersumque, ita ingeniorum plurimae
<span class="br"></span><span class="lineNumber">21</span><span class="br"></span>formae. Quapropter mihi falli multum videntur qui solos esse Atticos credunt tenuis et lucidos et significantis et<a class="footnoteLink" href="#note_LCL494_292_3" id="target_note_LCL494_292_3"><sup>3</sup></a> quadam eloquentiae frugalitate contentos ac semper manum intra pallium continentis. Nam quis erit hic Atticus? Sit Lysias; hunc enim amplectuntur amatores istius nominis modum:<a class="footnoteLink" href="#note_LCL494_292_4" id="target_note_LCL494_292_4"><sup>4</sup></a> non igitur iam usque ad Coccum<a class="footnoteLink" href="#note_LCL494_292_5" id="target_note_LCL494_292_5"><sup>5</sup></a> et Andociden
<span class="br"></span><span class="lineNumber">22</span><span class="br"></span>remittemur. Interrogare tamen velim an Isocrates Attice dixerit: nihil enim tam est Lysiae diversum. Negabunt: at eius schola principes oratorum dedit. Quaeratur similius aliquid: Hyperides Atticus? ‘Certe.’ At plus indulsit</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_292_3"><a class="footnoteCrossrefLink" href="#target_note_LCL494_292_3" title="Click to highlight in text"><sup class="lineRef">3</sup><span class="italic">recc.</span>: sed <span class="italic">B</span></a></li><script type="text/javascript">document.getElementById('note_LCL494_292_3').style.display = "none";</script><li class="note" id="note_LCL494_292_4"><a class="footnoteCrossrefLink" href="#target_note_LCL494_292_4" title="Click to highlight in text"><sup class="lineRef">4</sup><span class="italic">del. Döpp</span></a></li><script type="text/javascript">document.getElementById('note_LCL494_292_4').style.display = "none";</script><li class="note" id="note_LCL494_292_5"><a class="footnoteCrossrefLink" href="#target_note_LCL494_292_5" title="Click to highlight in text"><sup class="lineRef">5</sup> Critian <span class="italic">D. C. Innes</span></a></li><script type="text/javascript">document.getElementById('note_LCL494_292_5').style.display = "none";</script></ul></section></notes></section>