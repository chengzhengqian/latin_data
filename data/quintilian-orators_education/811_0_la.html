<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

usi aliquo, si breve intra spatium rursus desideraretur, effugiendae repetitionis gratia sumerent aliud quo idem intellegi posset. Quod cum est puerile et cuiusdam infelicis operae, tum etiam utile parum: turbam enim tantum modo congregat, ex qua sine discrimine occupet proximum quodque.</p>
<p><span class="br"></span><span class="lineNumber">8</span><span class="br"></span> Nobis autem copia cum iudicio paranda est, vim orandi, non circulatoriam volubilitatem spectantibus. Id autem consequemur<a class="footnoteLink" href="#note_LCL127_256_4" id="target_note_LCL127_256_4"><sup>4</sup></a> optima legendo atque audiendo: non enim solum nomina ipsa rerum cognoscemus hac cura, sed quod <span class="br"></span><span class="lineNumber">9</span><span class="br"></span> quoque loco sit aptissimum. Omnibus enim fere verbis, praeter pauca quae sunt parum verecunda, in oratione locus est. Nam scriptores quidem iamborum veterisque comoediae etiam in illis saepe laudantur; sed nobis nostrum opus intueri sat est. Omnia verba, exceptis de quibus dixi, sunt alicubi optima: nam et humilibus interim et vulgaribus est opus, et quae nitidiore in parte videntur sordida, <span class="br"></span><span class="lineNumber">10</span><span class="br"></span> ubi res poscit proprie dicuntur. Haec ut sciamus atque eorum non significationem modo sed formas etiam mensurasque norimus ut ubicumque erunt posita conveniant, nisi multa lectione atque auditione adsequi nullo modo possumus, cum omnem sermonem auribus primum accipiamus. Propter quod infantes a mutis nutricibus iussu regum in solitudine educati, etiam si verba quaedam emisisse <span class="br"></span><span class="lineNumber">11</span><span class="br"></span> traduntur, tamen loquendi facultate caruerunt. Sunt





</p></section><notes><section class="footnotes"><ul><li class="note" id="note_LCL127_256_4"><a class="footnoteCrossrefLink" href="#target_note_LCL127_256_4" title="Click to highlight in text"><sup class="lineRef">4</sup><span class="italic">Regius</span>: consequimur <span class="italic">G</span></a></li><script type="text/javascript">document.getElementById('note_LCL127_256_4').style.display = "none";</script></ul></section></notes></section>