<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>aquam aut quattuor elementa aut corpora insecabilia esse ex quibus res omnes initium duxerint tradunt, nec qui intervalla siderum et mensuras solis ac terrae colligunt: disciplinam tamen suam artem vocant. Quodsi ratio efficit ut haec non opinari sed propter vim probationum scire videantur, <span class="br"></span><span class="lineNumber">39</span><span class="br"></span>eadem ratio idem praestare oratori potest. ‘Sed an causa vera sit nescit.’ Ne medicus quidem an dolorem capitis habeat qui hoc se pati dicet: curabit tamen tamquam id verum sit, et erit ars medicina. Quid quod rhetorice non utique propositum habet semper vera dicendi, sed semper veri similia? Scit autem esse veri similia quae dicit.</p>
<span class="br"></span><span class="lineNumber">40</span><span class="br"></span><p>Adiciunt his qui contra sentiunt quod saepe, quae in aliis litibus inpugnarunt actores causarum, eadem in aliis defendant. Quod non artis sed hominis est vitium.</p>
<p>Haec sunt praecipua quae contra rhetoricen dicantur, alia et minora et tamen ex his fontibus derivata.</p>
<span class="br"></span><span class="lineNumber">41</span><span class="br"></span><p>Confirmatur autem esse artem eam breviter. Nam sive, ut Cleanthes voluit, ars est potestas via, id est ordine, efficiens, esse certe viam atque ordinem in bene dicendo nemo dubitaverit, sive ille ab omnibus fere probatus finis observatur, artem constare ex perceptionibus consentientibus et coexercitatis ad finem utilem vitae, iam ostendimus <span class="br"></span><span class="lineNumber">42</span><span class="br"></span>nihil non horum in rhetorice inesse. Quid quod et inspectione et exercitatione, ut artes ceterae, constat? Nec



</p></section><notes></notes></section>