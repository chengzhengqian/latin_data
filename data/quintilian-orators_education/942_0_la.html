<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>servilem et quasi fraudulentum facit, quo<a class="footnoteLink" href="#note_LCL494_128_28" id="target_note_LCL494_128_28"><sup>28</sup></a> se in habitum adulationis admirationis metus fingunt.</p>
<span class="br"></span><span class="lineNumber">84</span><span class="br"></span><p>Bracchii moderata proiectio, remissis umeris atque explicantibus se in proferenda manu digitis, continuos et decurrentis locos maxime decet. At cum speciosius quid uberiusque dicendum est, ut illud ‘saxa atque solitudines voci respondent,’ expatiatur in latus et ipsa quodam modo se cum gestu fundit oratio.</p>
<span class="br"></span><span class="lineNumber">85</span><span class="br"></span><p>Manus vero, sine quibus trunca esset actio ac debilis, vix dici potest quot motus habeant, cum paene ipsam verborum copiam persequantur. Nam ceterae partes loquentem
<span class="br"></span><span class="lineNumber">86</span><span class="br"></span>adiuvant, hae, prope est ut dicam, ipsae locuntur. An non his poscimus pollicemur, vocamus dimittimus, minamur supplicamus, abominamur timemus, interrogamus negamus, gaudium tristitiam dubitationem confessionem paenitentiam modum copiam numerum tempus ostendimus?
<span class="br"></span><span class="lineNumber">87</span><span class="br"></span>non eaedem concitant inhibent [supplicant]<a class="footnoteLink" href="#note_LCL494_128_29" id="target_note_LCL494_128_29"><sup>29</sup></a> probant admirantur verecundantur? non in demonstrandis locis atque personis adverbiorum atque pronominum optinent vicem?—ut in tanta per omnis gentes nationesque linguae diversitate hic mihi omnium hominum communis sermo videatur.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_128_28"><a class="footnoteCrossrefLink" href="#target_note_LCL494_128_28" title="Click to highlight in text"><sup class="lineRef">28</sup><span class="italic">Spalding</span>: cum <span class="italic">B</span></a></li><script type="text/javascript">document.getElementById('note_LCL494_128_28').style.display = "none";</script><li class="note" id="note_LCL494_128_29"><a class="footnoteCrossrefLink" href="#target_note_LCL494_128_29" title="Click to highlight in text"><sup class="lineRef">29</sup><span class="italic">om. Julius Victor</span> 442, 28 <span class="italic">Halm =</span> 98, 25 <span class="italic">Giomini–Celentano</span></a></li><script type="text/javascript">document.getElementById('note_LCL494_128_29').style.display = "none";</script></ul></section></notes></section>