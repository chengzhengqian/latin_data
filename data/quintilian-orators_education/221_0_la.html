<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">42</span><span class="br"></span>iustis utilibus quaestiones. His etiam ceteri status contineri dicuntur, quia et quantitas modo ad coniecturam referatur, ut ‘maiorne sol quam terra’, modo ad qualitatem: ‘quanta poena quempiam quantove praemio sit adfici iustum’, et tralatio versetur circa qualitatem, et definitio pars <span class="br"></span><span class="lineNumber">43</span><span class="br"></span>sit tralationis; quin et contrariae leges et ratiocinativus status, id est syllogismos, et plerumque scripti et voluntatis aequo nitantur, nisi quod hic tertius aliquando coniecturam accipit: ‘quid senserit legis constitutor’, ambiguitatem vero semper coniectura explicari necesse sit, quia, cum sit manifestum verborum intellectum esse duplicem, de sola quaeritur voluntate.</p>
<span class="br"></span><span class="lineNumber">44</span><span class="br"></span><p>A plurimis tres sunt facti generales status, quibus et Cicero in Oratore utitur et omnia quae aut in controversiam aut in contentionem veniant contineri putat: sitne, quid sit, quale sit. Quorum nomina apertiora sunt quam ut dicenda sint. Idem Iatrocles<a class="footnoteLink" href="#note_LCL125_70_6" id="target_note_LCL125_70_6"><sup>6</sup></a> sentit.</p>
<span class="br"></span><span class="lineNumber">45</span><span class="br"></span><p>Tres fecit et M. Antonius his quidem verbis: ‘paucae res sunt quibus ex rebus omnes orationes nascuntur, factum non factum, ius iniuria, bonum malum.’ Sed quoniam quod iure dicimur fecisse non hunc solum intellectum habet, ut lege, sed illum quoque, ut iuste fecisse videamur, secuti Antonium apertius voluerunt eosdem status distinguere, itaque dixerunt coniecturalem, legalem, iuridicalem: <span class="br"></span><span class="lineNumber">46</span><span class="br"></span>qui et Verginio placent. Horum deinde fecerunt species, ita ut legali subicerent finitionem et alios qui






</p></section><notes><section class="footnotes"><ul><li class="note" id="note_LCL125_70_6"><a class="footnoteCrossrefLink" href="#target_note_LCL125_70_6" title="Click to highlight in text"><sup class="lineRef">6</sup>Patrocles <span class="italic">A</span></a></li><script type="text/javascript">document.getElementById('note_LCL125_70_6').style.display = "none";</script></ul></section></notes></section>