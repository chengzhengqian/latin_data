<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

exemplorumque, quibus in primis instructus esse debet orator, ne<a class="footnoteLink" href="#note_LCL127_270_12" id="target_note_LCL127_270_12"><sup>12</sup></a> omnia testimonia expectet a litigatore, sed pleraque ex vetustate diligenter sibi cognita sumat, hoc potentiora quod ea sola criminibus odii et gratiae<a class="footnoteLink" href="#note_LCL127_270_13" id="target_note_LCL127_270_13"><sup>13</sup></a> vacant.</p>
<p><span class="br"></span><span class="lineNumber">35</span><span class="br"></span> A philosophorum vero lectione ut essent multa nobis petenda vitio factum est oratorum, qui quidem illis optima sui operis parte cesserunt. Nam et de iustis honestis utilibus, iisque quae sint istis contraria, et de rebus divinis maxime dicunt, et argumentantur acriter, et altercationibus atque interrogationibus oratorem futurum optime <span class="br"></span><span class="lineNumber">36</span><span class="br"></span> [Socratici]<a class="footnoteLink" href="#note_LCL127_270_14" id="target_note_LCL127_270_14"><sup>14</sup></a> praeparant. Sed his quoque adhibendum est simile iudicium, ut etiam cum in rebus versemur isdem, non tamen eandem esse condicionem sciamus litium ac disputationum, fori et auditorii, praeceptorum et periculorum.</p>
<p><span class="br"></span><span class="lineNumber">37</span><span class="br"></span> Credo exacturos plerosque, cum tantum esse utilitatis in legendo iudicemus, ut id quoque adiungamus operi, qui sint legendi, quae in auctore quoque praecipua virtus. Sed <span class="br"></span><span class="lineNumber">38</span><span class="br"></span> persequi singulos infiniti fuerit operis. Quippe cum in Bruto M. Tullius tot milibus versuum de Romanis tantum






</p></section><notes><section class="footnotes"><ul><li class="note" id="note_LCL127_270_12"><a class="footnoteCrossrefLink" href="#target_note_LCL127_270_12" title="Click to highlight in text"><sup class="lineRef">12</sup><span class="italic">recc.</span>: nec <span class="italic">G</span></a></li><script type="text/javascript">document.getElementById('note_LCL127_270_12').style.display = "none";</script><li class="note" id="note_LCL127_270_13"><a class="footnoteCrossrefLink" href="#target_note_LCL127_270_13" title="Click to highlight in text"><sup class="lineRef">13</sup><span class="italic">Regius</span>: gratia <span class="italic">G</span></a></li><script type="text/javascript">document.getElementById('note_LCL127_270_13').style.display = "none";</script><li class="note" id="note_LCL127_270_14"><a class="footnoteCrossrefLink" href="#target_note_LCL127_270_14" title="Click to highlight in text"><sup class="lineRef">14</sup><span class="italic">del. Peterson</span></a></li><script type="text/javascript">document.getElementById('note_LCL127_270_14').style.display = "none";</script></ul></section></notes></section>