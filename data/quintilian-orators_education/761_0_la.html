<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">91</span><span class="br"></span> ἐναντιότης sumpta ex adverso probatio): quaedam omnino non sunt figurae, sicut ordo, dinumeratio, circumscriptio, sive hoc nomine significatur comprensa breviter sententia sive finitio: nam et hoc Cornificius atque Rutilius schema λέξεως putant. Verborum autem concinna transgressio hyperbaton est, quod Caecilius quoque putat schema, <span class="br"></span><span class="lineNumber">92</span><span class="br"></span> a nobis est inter tropos posita. Sed immutatio,<a class="footnoteLink" href="#note_LCL127_156_54" id="target_note_LCL127_156_54"><sup>54</sup></a> si ea est quam Rutilius ἀλλοίωσιν vocat, dissimilitudinem ostendit hominum rerum factorum: quae si latius fiat, figura non est, si angustius, in ἀντίθετον cadet; si vero haec appellatio significat ὑπαλλαήν, satis de ea dictum est. <span class="br"></span><span class="lineNumber">93</span><span class="br"></span> Quod vero schema est ad propositum subiecta ratio, quod Rutilius αἰτιολογίαν vocat? Nam de illo dubitari possit, an schema sit in distributis subiecta ratio, quod apud eundem <span class="br"></span><span class="lineNumber">94</span><span class="br"></span> primo loco positum est: προσαπόδοσιν dicit, quae, ut maxime, servetur sane in pluribus propositis, cum<a class="footnoteLink" href="#note_LCL127_156_55" id="target_note_LCL127_156_55"><sup>55</sup></a> aut singulis statim ratio subiciatur, ut est apud Gaium Antonium: ‘sed neque accusatorem eum metuo, quod sum innocens, neque competitorem vereor, quod sum Antonius, <span class="br"></span><span class="lineNumber">95</span><span class="br"></span> neque consulem spero, quod est Cicero’: aut positis duobus









</p></section><notes><section class="footnotes"><ul><li class="note" id="note_LCL127_156_54"><a class="footnoteCrossrefLink" href="#target_note_LCL127_156_54" title="Click to highlight in text"><sup class="lineRef">54</sup><span class="italic">Halm</span>: mutatio et <span class="italic">A</span></a></li><script type="text/javascript">document.getElementById('note_LCL127_156_54').style.display = "none";</script><li class="note" id="note_LCL127_156_55"><a class="footnoteCrossrefLink" href="#target_note_LCL127_156_55" title="Click to highlight in text"><sup class="lineRef">55</sup><span class="italic">Winterbottom</span>: quia <span class="italic">A</span></a></li><script type="text/javascript">document.getElementById('note_LCL127_156_55').style.display = "none";</script></ul></section></notes></section>