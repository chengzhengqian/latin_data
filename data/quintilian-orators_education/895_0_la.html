<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>iudicialesque permittant. Hoc adhuc adiciendum, aliquas etiam quae sunt egregiae dicendi virtutes quo
<span class="br"></span><span class="lineNumber">49</span><span class="br"></span>minus deceant effici condicione causarum. An quisquam tulerit reum in discrimine capitis, praecipueque si apud victorem et principem pro se ipse dicat, frequenti tralatione, fictis aut repetitis ex vetustate verbis, compositione quae sit maxime a vulgari usu remota, decurrentibus perihodis, quam laetissimis locis sententiisque dicentem? Non perdant haec omnia necessarium periclitanti sollicitudinis colorem petendumque etiam innocentibus misericordiae
<span class="br"></span><span class="lineNumber">50</span><span class="br"></span>auxilium? Moveaturne quisquam eius fortuna quem tumidum ac sui iactantem et ambitiosum institorem eloquentiae in ancipiti sorte videat? Non immo oderit reum verba aucupantem et anxium de fama ingenii et cui esse diserto
<span class="br"></span><span class="lineNumber">51</span><span class="br"></span>vacet? Quod mire M. Caelius in defensione causae, qua reus de vi fuit, comprendisse videtur mihi: ‘ne cui vestrum atque etiam omnium qui ad rem agendam adsunt meus aut vultus molestior aut vox inmoderatior aliqua<a class="footnoteLink" href="#note_LCL494_34_8" id="target_note_LCL494_34_8"><sup>8</sup></a> aut denique,
<span class="br"></span><span class="lineNumber">52</span><span class="br"></span>quod minimum est, iactantior gestus fuisse videatur.’ Atqui sunt quaedam actiones in satisfactione, deprecatione, confessione positae: sententiolisne flendum erit? epiphonemata aut enthymemata exorabunt? non quidquid meris adicietur adfectibus omnis eorum diluet viris, et miserationem
<span class="br"></span><span class="lineNumber">53</span><span class="br"></span>securitate laxabit? Age, si de morte filii sui vel iniuria,</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_34_8"><a class="footnoteCrossrefLink" href="#target_note_LCL494_34_8" title="Click to highlight in text"><sup class="lineRef">8</sup>aliquando <span class="italic">Watt</span> 1982 (<span class="italic">i.e. ‘undue violence sometimes in my voice’</span>)</a></li><script type="text/javascript">document.getElementById('note_LCL494_34_8').style.display = "none";</script></ul></section></notes></section>