<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


argumentatio: ‘non idem est dominum cum ancilla coisse quod dominam cum servo, nec, si mutis finis voluptas, rationalibus quoque’: immo ex contrario: ‘quia mutis, ideo non rationalibus’.</p>
<span class="br"></span><span class="lineNumber">36</span><span class="br"></span><p>Adhibebitur extrinsecus in causam et auctoritas. Haec secuti Graecos, a quibus κρίσεις dicuntur, iudicia aut iudicationes vocant, non de quibus ex causa dicta sententia est (nam ea quidem in exemplorum locum cedunt), sed si quid ita visum gentibus, populis, sapientibus viris, claris civibus, <span class="br"></span><span class="lineNumber">37</span><span class="br"></span>inlustribus poetis referri potest. Ne haec quidem vulgo dicta et recepta persuasione populari sine usu fuerint. Testimonia sunt enim quodam modo, vel potentiora etiam quod non causis accommodata sunt, sed liberis odio et gratia mentibus ideo tantum dicta factaque quia aut honestissima <span class="br"></span><span class="lineNumber">38</span><span class="br"></span>aut verissima videbantur. An vero me de incommodis vitae disserentem non adiuvabit earum persuasio nationum quae fletibus natos, laetitia defunctos prosecuntur? Aut si misericordiam commendabo iudici, nihil proderit quod prudentissima civitas Atheniensium non eam pro adfectu <span class="br"></span><span class="lineNumber">39</span><span class="br"></span>sed pro numine accepit? Iam illa septem praecepta





</p></section><notes></notes></section>