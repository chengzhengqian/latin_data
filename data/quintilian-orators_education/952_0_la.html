<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Latera cum gestu consentiant: facit enim aliquid et totius corporis motus, adeo ut Cicero plus illo agi quam manibus ipsis putet. Ita enim dicit in Oratore: ‘nullae argutiae digitorum, non ad numerum articulus cadens, trunco magis toto se ipse moderans et virili laterum flexione.’
<span class="br"></span><span class="lineNumber">123</span><span class="br"></span>Femur ferire, quod Athenis primus fecisse creditur Cleon, et usitatum est et indignantes decet et excitat auditorem. Idque in Calidio Cicero desiderat: ‘non frons’ inquit ‘percussa, non femur.’ Quamquam, si licet, de fronte dissentio: nam etiam complodere manus scaenicum est [pectus caedere].<a class="footnoteLink" href="#note_LCL494_148_44" id="target_note_LCL494_148_44"><sup>44</sup></a><span class="br"></span><span class="lineNumber">124</span><span class="br"></span>Illud quoque raro decebit, cava manu summis digitis pectus adpetere si quando nosmet ipsos adloquemur cohortantes obiurgantes miserantes: quod si quando fiet, togam quoque inde removeri non dedecebit.</p>
<p>In pedibus observantur status et incessus. Prolato dextro stare et eandem manum ac pedem proferre deforme
<span class="br"></span><span class="lineNumber">125</span><span class="br"></span>est. In dextrum incumbere interim datur, sed aequo pectore, qui tamen comicus magis quam oratorius gestus est. Male etiam in sinistrum pedem insistentium dexter aut tollitur aut summis digitis suspenditur. Varicare supra modum</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_148_44"><a class="footnoteCrossrefLink" href="#target_note_LCL494_148_44" title="Click to highlight in text"><sup class="lineRef">44</sup><span class="italic">del. Winterbottom</span></a></li><script type="text/javascript">document.getElementById('note_LCL494_148_44').style.display = "none";</script></ul></section></notes></section>