<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>vi victa vis vel potius oppressa virtute audacia est.’ Nonnumquam valde est utilis, praecipue ubi res defendi non potest et de iure<a class="footnoteLink" href="#note_LCL125_294_3" id="target_note_LCL125_294_3"><sup>3</sup></a> quaeritur, ut pro eo qui pecuniam privatam de templo sustulit: ‘sacrilegii agitur, de sacrilegio cognoscitis’, ut iudex intellegat id unum esse officii sui quaerere, <span class="br"></span><span class="lineNumber">4</span><span class="br"></span>an id quod obicitur sacrilegium sit. Item in causis obscuris aut multiplicibus, nec semper propter hoc solum, ut sit causa lucidior, sed aliquando etiam ut magis moveat. Movet autem si protinus subtexantur aliqua quae prosint: ‘lex aperte scripta est, ut peregrinus qui murum ascenderit morte multetur: peregrinum te esse certum est: quin ascenderis murum non quaeritur: quid superest nisi ut te puniri oporteat?’ Haec enim propositio confessionem adversarii premit et quodam modo iudicandi moram tollit, nec indicat quaestionem, sed adiuvat.</p>
<span class="br"></span><span class="lineNumber">5</span><span class="br"></span><p>Sunt autem propositiones et simplices et duplices vel multiplices: quod accidit non uno modo. Nam et plura crimina iunguntur, ut cum Socrates accusatus est quod corrumperet iuventutem et novas superstitiones introduce-ret: et singula ex pluribus colliguntur, ut cum legatio male




</p></section><notes><section class="footnotes"><ul><li class="note" id="note_LCL125_294_3"><a class="footnoteCrossrefLink" href="#target_note_LCL125_294_3" title="Click to highlight in text"><sup class="lineRef">3</sup>fine <span class="italic">A (“definition”)</span></a></li><script type="text/javascript">document.getElementById('note_LCL125_294_3').style.display = "none";</script></ul></section></notes></section>