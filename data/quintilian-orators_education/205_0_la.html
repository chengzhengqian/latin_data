<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


cui partem quartam adiciunt quidam imitationis, quam nos arti subicimus.</p>
<span class="br"></span><span class="lineNumber">2</span><span class="br"></span><p>Tria sunt item quae praestare debeat orator, ut doceat moveat delectet. Haec enim clarior divisio quam eorum qui totum opus in res et in adfectus partiuntur. Non semper autem omnia in eam quae tractabitur materiam ca-dent. Erunt enim quaedam remotae ab adfectibus, qui ut non ubique habent locum, ita quocumque inruperunt plurimum <span class="br"></span><span class="lineNumber">3</span><span class="br"></span>valent. Praestantissimis auctoribus placet alia in rhetorice esse quae probationem desiderent, alia quae non desiderent, cum quibus ipse consentio. Quidam vero, ut Celsus, de nulla re dicturum oratorem nisi de qua quaeratur existimant: cui cum maxima pars scriptorum repugnat, tum etiam ipsa partitio, nisi forte laudare quae constet esse honesta et vituperare quae ex confesso sint turpia non est oratoris officium.</p>
<span class="br"></span><span class="lineNumber">4</span><span class="br"></span><p>Illud iam omnes fatentur, esse quaestiones aut in scripto aut in non scripto. In scripto sunt de iure, in non scripto de re: illud legale, hoc rationale<a class="footnoteLink" href="#note_LCL125_38_2" id="target_note_LCL125_38_2"><sup>2</sup></a> genus Hermagoras atque <span class="br"></span><span class="lineNumber">5</span><span class="br"></span>eum secuti vocant, id est νoμικόν et λoγικόν. Idem sentiunt





</p></section><notes><section class="footnotes"><ul><li class="note" id="note_LCL125_38_2"><a class="footnoteCrossrefLink" href="#target_note_LCL125_38_2" title="Click to highlight in text"><sup class="lineRef">2</sup><span class="italic">recc.</span>: rationale, hoc legale <span class="italic">AB</span></a></li><script type="text/javascript">document.getElementById('note_LCL125_38_2').style.display = "none";</script></ul></section></notes></section>