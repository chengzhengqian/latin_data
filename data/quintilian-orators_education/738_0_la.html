<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

detractione pluribus dicendum est.</p>
<p>Utimur vulgo et comparativis pro absolutis, ut cum se quis infirmiorem esse dicet. Duo inter se comparativa committimus: ‘si te, Catilina, comprehendi, si interfici iussero, credo erit verendum mihi ne non potius hoc omnes boni serius a me quam quisquam crudelius factum esse dicat.’</p>
<p><span class="br"></span><span class="lineNumber">20</span><span class="br"></span> Sunt et illa non similia soloecismo quidem, sed tamen numerum mutantia, quae et tropis adsignari solent, ut de uno pluraliter dicamus:</p>
<blockquote><p>
<span class="line">sed nos inmensum spatiis confecimus aequor,</span><span class="linebreak"></span>
</p></blockquote>
<p class="noindent">et de pluribus singulariter:</p>
<blockquote><p>
<span class="line">haud secus ac patriis acer Romanus in armis.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">21</span><span class="br"></span> Specie diversa sed genere eadem et haec sunt:</p>
<blockquote><p>
<span class="line">neve tibi ad solem vergant vineta cadentem,</span><span class="linebreak"></span>
</p></blockquote>
<p class="noindent">〈et〉</p>
<blockquote><p>
<span class="line">ne mihi tum mollis sub divo carpere somnos,</span><span class="linebreak"></span>
<span class="line">neu dorso nemoris libeat iacuisse per herbas:</span><span class="linebreak"></span>
</p></blockquote>
<p class="noindent">non enim nescio cui alii prius, nec postea sibi uni, sed omnibus praecipit.</p>
<p>Et de nobis loquimur tamquam de aliis: ‘dicit Servius,




</p></section><notes></notes></section>