<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

qui rudes ac bellicosi videntur curam musices, quantam <span class="br"></span><span class="lineNumber">21</span><span class="br"></span>illa recipiebat aetas, defuisse. Denique in proverbium usque Graecorum celebratum est indoctos a Musis atque a Gratiis abesse.</p>
<span class="br"></span><span class="lineNumber">22</span><span class="br"></span><p>Verum quid ex ea proprie petat futurus orator disseramus.</p>
<p>Numeros musice duplices habet, in vocibus et in corpore: utriusque enim rei aptus quidam modus desideratur. Vocis rationem Aristoxenus musicus dividit in ῥυθμóν et μέλος, quorum alterum modulatione, alterum canore ac sonis constat. Num igitur non haec omnia oratori necessaria? Quorum unum ad gestum, alterum ad conlocationem verborum, tertium ad flexus vocis, qui sunt in agendo quoque</p>
<span class="br"></span><span class="lineNumber">23</span><span class="br"></span><p class="noindent">plurimi, pertinet: nisi forte in carminibus tantum et in canticis exigitur structura quaedam et inoffensa copulatio vocum, in agendo supervacua est, aut non compositio et sonus in oratione quoque varie pro rerum modo adhibetur <span class="br"></span><span class="lineNumber">24</span><span class="br"></span>sicut in musice. Namque et voce et modulatione grandia elate, iucunda dulciter, moderata leniter canit totaque arte <span class="br"></span><span class="lineNumber">25</span><span class="br"></span>consentit cum eorum quae dicuntur adfectibus. Atqui in orando quoque intentio vocis, remissio, flexus pertinet ad movendos audientium adfectus, aliaque et conlocationis et vocis, ut eodem utar verbo, modulatione concitationem iudicis,




</p></section><notes></notes></section>