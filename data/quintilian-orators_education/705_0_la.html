<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

sed prohibitio sceleris fuit’, aut reprehensione: ‘cives, inquam, si hoc eos nomine appellari fas est.’</p>
<p><span class="br"></span><span class="lineNumber">19</span><span class="br"></span> Adfert aliquam fidem veritatis et dubitatio, cum simulamus quaerere nos unde incipiendum, ubi desinendum, quid potissimum dicendum, an omnino dicendum sit. Cuius modi exemplis plena sunt omnia, sed unum interim sufficit: ‘Equidem, quod ad me attinet, quo me vertam nescio. Negem fuisse infamiam illam iudicii corrupti?’ et <span class="br"></span><span class="lineNumber">20</span><span class="br"></span> cetera. Hoc etiam in praeteritum valet: nam et dubitasse nos fingimus.</p>
<p>A quo schemate non procul abest illa quae dicitur communicatio, cum aut ipsos adversarios consulimus, ut Domitius Afer pro Cloatilla: ‘nescit trepida quid liceat feminae, quid coniugem deceat: forte vos in illa solitudine obvios casus miserae mulieri optulit: tu, frater, vos, paterni <span class="br"></span><span class="lineNumber">21</span><span class="br"></span> amici, quod consilium datis?’ aut cum iudicibus quasi deliberamus, quod est frequentissimum: ‘quid suadetis?’ et ‘vos interrogo’ et ‘quid tandem fieri oportuit?’ ut Cato: ‘cedo, si vos in eo loco essetis, quid aliud fecissetis?’ et alibi: ‘communem rem agi putatote ac vos huic rei praepositos








</p></section><notes></notes></section>