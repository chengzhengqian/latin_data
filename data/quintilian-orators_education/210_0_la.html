<section class="div1 language" lang="la"><header><hgroup><h1>Quintilian</h1></hgroup></header><section class="div2">
<h3>6</h3>
<span class="br"></span><span class="lineNumber">1</span><span class="br"></span><p>Ergo cum omnis causa contineatur aliquo statu, prius quam dicere adgredior quo modo genus quodque causae sit tractandum, id quod est commune omnibus, quid sit status et unde ducatur et quot et qui sint intuendum puto. Quamquam id nonnulli ad iudiciales tantum pertinere materias putaverunt, quorum inscitiam, cum omnia tria genera <span class="br"></span><span class="lineNumber">2</span><span class="br"></span>fuero executus, res ipsa deprendet. Quod nos statum, id quidam constitutionem vocant, alii quaestionem, alii quod ex quaestione appareat, Theodorus caput [id est κεϕάλαιoν γενικώτατoν]<a class="footnoteLink" href="#note_LCL125_48_1" id="target_note_LCL125_48_1"><sup>1</sup></a> ad quod referantur omnia, quorum diversa appellatio, vis eadem est, nec interest discentium quibus quidque nominibus appelletur dum res ipsa manifesta sit.</p>
<span class="br"></span><span class="lineNumber">3</span><span class="br"></span><p>Statum Graeci στάσιν vocant, quod nomen non primum ab Hermagora traditum putant, sed alii a Naucrate Isocratis discipulo, alii a Zopyro Clazomenio; quamquam videtur Aeschines quoque in oratione contra Ctesiphontem uti hoc verbo, cum a iudicibus petit ne Demostheni permittant evagari sed eum dicere de ipso causae statu <span class="br"></span><span class="lineNumber">4</span><span class="br"></span>cogant. Quae appellatio dicitur ducta vel ex eo quod ibi sit





</p></section><notes><section class="footnotes"><ul><li class="note" id="note_LCL125_48_1"><a class="footnoteCrossrefLink" href="#target_note_LCL125_48_1" title="Click to highlight in text"><sup class="lineRef">1</sup><span class="italic">del. Radermacher</span></a></li><script type="text/javascript">document.getElementById('note_LCL125_48_1').style.display = "none";</script></ul></section></notes></section>