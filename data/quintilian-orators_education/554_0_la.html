<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">52</span><span class="br"></span>separabo. Ne quis autem mihi putet temere excidisse quod plerumque duorum crimen esse adulterium, non semper dixerim, potest accusari sola mulier incerti adulterii: ‘munera domi inventa sunt, pecunia cuius auctor non extat, <span class="br"></span><span class="lineNumber">53</span><span class="br"></span>codicilli dubium ad quem scripti.’ In falso quoque ratio similis: aut enim plures in culpam vocantur aut unus. Et scriptor quidem semper tueri signatorem necesse habet, signator scriptorem non semper, nam et decipi potuit. Is autem qui hos adhibuisse et cui id factum dicitur et scriptorem et signatores defendet. Idem argumentorum loci in causis proditionis et adfectatae tyrannidis.</p>
<p><span class="br"></span><span class="lineNumber">54</span><span class="br"></span>Verum illa scholarum consuetudo ituris in forum potest nocere, quod omnia quae in themate non sunt pro nobis ducimus. Adulterium obicis: ‘quis testis? quis index?’ &lt;Proditionem&gt;<a class="footnoteLink" href="#note_LCL126_214_24" id="target_note_LCL126_214_24"><sup>24</sup></a>: ‘quod pretium? quis conscius?’ Venenum: ‘ubi emi? a quo? quando? quanti? per quem dedi?’ Pro reo tyrannidis adfectatae: ‘ubi sunt arma? quos contraxi <span class="br"></span><span class="lineNumber">55</span><span class="br"></span>satellites?’ Neque haec nego ipsis esse dicendum et utendum<a class="footnoteLink" href="#note_LCL126_214_25" id="target_note_LCL126_214_25"><sup>25</sup></a> pro parte suscepta: nam et in foro aliqua, quando adversarius probare non poterit, desiderabo. Sed in foro tanta illa facilitate nolim desiderari,<a class="footnoteLink" href="#note_LCL126_214_26" id="target_note_LCL126_214_26"><sup>26</sup></a> ubi non fere <span class="br"></span><span class="lineNumber">56</span><span class="br"></span>causa agitur ut non aliquid ex his aut plura ponantur. Huic





</p></section><notes><section class="footnotes"><ul><li class="note" id="note_LCL126_214_24"><a class="footnoteCrossrefLink" href="#target_note_LCL126_214_24" title="Click to highlight in text"><sup class="lineRef">24</sup><span class="italic">add. Spalding</span></a></li><script type="text/javascript">document.getElementById('note_LCL126_214_24').style.display = "none";</script><li class="note" id="note_LCL126_214_25"><a class="footnoteCrossrefLink" href="#target_note_LCL126_214_25" title="Click to highlight in text"><sup class="lineRef">25</sup>ipsis esse dicendum et utendum <span class="italic">Shackleton Bailey</span>: esse dicenda et ipsis utendum <span class="italic">A</span></a></li><script type="text/javascript">document.getElementById('note_LCL126_214_25').style.display = "none";</script><li class="note" id="note_LCL126_214_26"><a class="footnoteCrossrefLink" href="#target_note_LCL126_214_26" title="Click to highlight in text"><sup class="lineRef">26</sup>tanta . . . desiderari <span class="italic">Winterbottom</span>: tantam illam facilitatem olim desideravimus <span class="italic">A</span></a></li><script type="text/javascript">document.getElementById('note_LCL126_214_26').style.display = "none";</script></ul></section></notes></section>