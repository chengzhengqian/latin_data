<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">35</span><span class="br"></span> Non tamen id ut crimen ingens expavescendum est, ac nescio neglegentia in hoc an sollicitudo sit peior. Inhibeat enim necesse est hic metus impetum dicendi et a potioribus avertat. Quare ut neglegentiae est passim<a class="footnoteLink" href="#note_LCL127_180_12" id="target_note_LCL127_180_12"><sup>12</sup></a> hoc pati, ita humilitatis ubique perhorrescere, nimiosque non inmerito in hac cura putant omnis Isocraten secutos praecipueque <span class="br"></span><span class="lineNumber">36</span><span class="br"></span> Theopompum. At Demosthenes et Cicero modice respexerunt ad hanc partem. Nam et coeuntes litterae, quae συναλιφαί dicuntur, etiam leviorem faciunt orationem quam si omnia verba suo fine cludantur, et nonnumquam hiulca etiam decent faciuntque ampliora quaedam, ut ‘pulchra oratione acta [oratio] iacta te’,<a class="footnoteLink" href="#note_LCL127_180_13" id="target_note_LCL127_180_13"><sup>13</sup></a> cum longae per se et velut opimae syllabae aliquid etiam medii temporis <span class="br"></span><span class="lineNumber">37</span><span class="br"></span> inter vocales quasi intersistatur adsumunt. Qua de re utar Ciceronis potissimum verbis. ‘Habet’ inquit ‘ille tamquam hiatus et concursus vocalium molle quiddam et quod indicet non ingratam neglegentiam de re hominis magis quam de verbis laborantis.’</p>
<p>Ceterum consonantes quoque, earumque praecipue quae sunt asperiores, in commissura verborum rixantur, ut <span class="sc">s</span> ultima cum x proxima, quarum tristior etiam si binae collidantur <span class="br"></span><span class="lineNumber">38</span><span class="br"></span> stridor est, ut ‘ars studiorum’. Quae fuit causa et Servio Sulpicio<a class="footnoteLink" href="#note_LCL127_180_14" id="target_note_LCL127_180_14"><sup>14</sup></a> subtrahendae <span class="sc">s</span> litterae quotiens ultima





</p></section><notes><section class="footnotes"><ul><li class="note" id="note_LCL127_180_12"><a class="footnoteCrossrefLink" href="#target_note_LCL127_180_12" title="Click to highlight in text"><sup class="lineRef">12</sup><span class="italic">Christ</span>: pars <span class="italic">A</span>: semper <span class="italic">Winterbottom</span></a></li><script type="text/javascript">document.getElementById('note_LCL127_180_12').style.display = "none";</script><li class="note" id="note_LCL127_180_13"><a class="footnoteCrossrefLink" href="#target_note_LCL127_180_13" title="Click to highlight in text"><sup class="lineRef">13</sup>acta (ista <span class="italic">Halm</span>) [oratio] iacta te <span class="italic">D.A.R. after Halm</span>: acta oratio iactatae <span class="italic">A</span></a></li><script type="text/javascript">document.getElementById('note_LCL127_180_13').style.display = "none";</script><li class="note" id="note_LCL127_180_14"><a class="footnoteCrossrefLink" href="#target_note_LCL127_180_14" title="Click to highlight in text"><sup class="lineRef">14</sup><span class="italic">Leo, after Bergk</span>: ut dixi <span class="italic">A</span></a></li><script type="text/javascript">document.getElementById('note_LCL127_180_14').style.display = "none";</script></ul></section></notes></section>