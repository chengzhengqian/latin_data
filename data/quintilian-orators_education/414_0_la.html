<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Traditum fere est argumentum oportere esse confessum; dubiis enim probari dubia qui possunt? Quaedam tamen quae in alterius rei probationem ducimus ipsa probanda sunt. ‘Occidisti virum; eras enim adultera.’ Prius de adulterio convincendum est, ut, cum id coeperit esse pro certo, fiat incerti argumentum. ‘Spiculum tuum in corpore occisi inventum est.’ Negat suum: ut probationi prosit, <span class="br"></span><span class="lineNumber">3</span><span class="br"></span>probandum est. Illud hoc loco monere inter necessaria est, nulla esse firmiora quam quae ex dubiis facta sunt certa. ‘Caedes a te commissa est: cruentam vestem habuisti’ non est tam grave argumentum si fatetur quam si convincitur. Nam si fatetur, multis ex causis potuit cruenta esse vestis: si negat, hic causae cardinem ponit, in quo si victus fuerit etiam in sequentibus ruit. Non enim videtur in negando mentiturus fuisse nisi desperasset id posse defendi si confiteretur.</p>
<span class="br"></span><span class="lineNumber">4</span><span class="br"></span><p>Firmissimis argumentorum singulis instandum, infirmiora congreganda sunt, quia illa per se fortia non oportet circumstantibus obscurare, ut qualia sunt appareant, <span class="br"></span><span class="lineNumber">5</span><span class="br"></span>haec inbecilla natura mutuo auxilio sustinentur. Ita quae non possunt valere quia magna sunt valebunt quia multa sunt; utique vero ad eiusdem rei probationem omnia spec-tent.<a class="footnoteLink" href="#note_LCL125_456_1" id="target_note_LCL125_456_1"><sup>1</sup></a> Ut si quis hereditatis gratia hominem occidisse dicatur: ‘hereditatem sperabas et magnam hereditatem, et</p>
</section><notes><section class="footnotes"><ul><li class="note" id="note_LCL125_456_1"><a class="footnoteCrossrefLink" href="#target_note_LCL125_456_1" title="Click to highlight in text"><sup class="lineRef">1</sup><span class="italic">Shackleton Bailey</span>: spectant <span class="italic">B</span>: expectant <span class="italic">A</span></a></li><script type="text/javascript">document.getElementById('note_LCL125_456_1').style.display = "none";</script></ul></section></notes></section>