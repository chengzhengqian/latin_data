<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

quotiens propria lex non est, simili sit utendum, an id de quo agitur ei de quo scriptum est simile sit. Simile autem et maius est et par et minus. In illo priore, an satis lege cautum sit, an, etsi parum cautum est, et hac<a class="footnoteLink" href="#note_LCL126_280_3" id="target_note_LCL126_280_3"><sup>3</sup></a> sit utendum. In utroque de voluntate legum latoris. Sed de aequo tractatus potentissimi.</p>
<h3>9</h3>
<p><span class="br"></span><span class="lineNumber">1</span><span class="br"></span>Amphiboliae species sunt innumerabiles, adeo ut philosophorum quibusdam nullum videatur esse verbum quod non plura significet; genera admodum pauca: aut enim vocibus accidit singulis aut coniunctis.</p>
<p><span class="br"></span><span class="lineNumber">2</span><span class="br"></span>Singula adferunt errorem cum pluribus rebus aut hominibus eadem appellatio est (ὁμωνυμία dicitur), ut ‘gallus’ avem an gentem an nomen an fortunam corporis significet incertum est, et ‘Aiax’ Telamonius an Oïlei filius. Verba quoque quaedam diversos intellectus habent, ut <span class="br"></span><span class="lineNumber">3</span><span class="br"></span>‘cerno’. Quae ambiguitas plurimis modis accidit. Unde fere lites, praecipue ex testamentis, cum de libertate aut etiam hereditate contendunt ii quibus idem nomen est, aut quid sit legatum quaeritur.</p>
</section><notes><section class="footnotes"><ul><li class="note" id="note_LCL126_280_3"><a class="footnoteCrossrefLink" href="#target_note_LCL126_280_3" title="Click to highlight in text"><sup class="lineRef">3</sup><span class="italic">Regius</span>: hoc <span class="italic">A</span></a></li><script type="text/javascript">document.getElementById('note_LCL126_280_3').style.display = "none";</script></ul></section></notes></section>