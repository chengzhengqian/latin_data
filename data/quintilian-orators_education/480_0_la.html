<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
aliis adsignavit et testimonii loco posuit, ut, quo sunt magis vulgaria, eo sit credibilius illa non ab oratore ficta <span class="br"></span><span class="lineNumber">5</span><span class="br"></span>sed passim esse iactata. Utinamque libertus eius Tiro, aut alius, quisquis fuit, qui tris hac de re libros edidit, parcius dictorum numero indulsissent et plus iudicii in eligendis quam in congerendis studii adhibuissent: minus obiectus calumniantibus foret, qui tamen nunc quoque, ut in omni eius ingenio, facilius quod reici quam quod adici possit invenient.</p>
<p><span class="br"></span><span class="lineNumber">6</span><span class="br"></span>Adfert autem rei summam difficultatem primum quod ridiculum dictum plerumque falsum est [hoc semper humile], saepe ex industria depravatum, praeterea &lt;semper humile,&gt;<a class="footnoteLink" href="#note_LCL126_66_1" id="target_note_LCL126_66_1"><sup>1</sup></a> numquam honorificum: tum varia hominum iudicia in eo quod non ratione aliqua sed motu animi quodam <span class="br"></span><span class="lineNumber">7</span><span class="br"></span>nescio an enarrabili iudicatur. Neque enim ab ullo satis explicari puto, licet multi temptaverint, unde risus, qui non solum facto aliquo dictove sed interdum quodam etiam corporis tactu lacessitur. Praeterea non una ratione moveri solet: neque enim acute tantum ac venuste, sed stulte iracunde timide dicta ac facta ridentur, ideoque anceps eius rei ratio est, quod a derisu non procul abest risus. <span class="br"></span><span class="lineNumber">8</span><span class="br"></span>Habet enim, ut Cicero dicit, sedem in deformitate aliqua et turpitudine: quae cum in aliis demonstrantur, urbanitas, cum in ipsos dicentis reccidunt, stultitia vocatur.</p>
<p>Cum videatur autem res levis, et quae a scurris, mimis, insipientibus denique saepe moveatur, tamen habet vim nescio an imperiosissimam et cui repugnari minime potest. <span class="br"></span><span class="lineNumber">9</span><span class="br"></span>Erumpit etiam invitis saepe, nec vultus modo ac vocis




</p></section><notes><section class="footnotes"><ul><li class="note" id="note_LCL126_66_1"><a class="footnoteCrossrefLink" href="#target_note_LCL126_66_1" title="Click to highlight in text"><sup class="lineRef">1</sup><span class="italic">D.A</span>.<span class="italic">R.</span>: hoc semper humile <span class="italic">after</span> falsum est <span class="italic">A, del. Vollmer</span></a></li><script type="text/javascript">document.getElementById('note_LCL126_66_1').style.display = "none";</script></ul></section></notes></section>