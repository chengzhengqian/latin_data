<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

sit utriusque Vergilius auctor: sed fingamus utrumlibet non recte dictum), mutatio vocis alterius, in qua vitium erat, rectam loquendi rationem sit redditura, ut ‘amari corticis’ fiat vel ‘media cortice’. Quod manifestae calumniae est: neutrum enim vitiosum est separatum, sed compositione peccatur, quae iam sermonis est.</p>
<span class="br"></span><span class="lineNumber">36</span><span class="br"></span><p>Illud eruditius quaeritur, an in singulis quoque verbis possit fieri soloecismus, ut si unum quis ad se vocans dicat ‘venite’, aut si pluris a se dimittens ita loquatur: ‘abi’ aut ‘discede’. Nec non cum responsum ab interrogante dissentit, ut si dicenti ‘quem video?’ ita occurras: ‘ego’. In gestu etiam nonnulli putant idem vitium inesse, cum aliud voce, <span class="br"></span><span class="lineNumber">37</span><span class="br"></span>aliud nutu vel manu demonstratur. Huic opinioni neque omnino accedo neque plane dissentio; nam id fateor accidere voce una, non tamen aliter quam si sit aliquid, quod vim alterius vocis optineat, ad quod vox illa referatur: ut soloecismus ex complexu fiat eorum quibus res significantur <span class="br"></span><span class="lineNumber">38</span><span class="br"></span>et voluntas ostenditur. Atque ut omnem effugiam cavillationem, sit aliquando in uno verbo, numquam in solo verbo.</p>
<p>Per quot autem et quas accidat species, non satis convenit. Qui plenissime, quadripertitam volunt esse rationem nec aliam quam barbarismi, ut fiat adiectione ‘nam enim’, ‘de susum’, ‘in Alexandriam’, detractione ‘ambulo</p>
<span class="br"></span><span class="lineNumber">39</span><span class="br"></span><p class="noindent">viam’, ‘Aegypto venio’, ‘ne hoc fecit’, transmutatione, qua ordo turbatur, ‘quoque ego’, ‘enim hoc voluit’, ‘autem non habuit’: ex quo genere an sit ‘igitur’ initio sermonis positum




</p></section><notes></notes></section>