<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Sunt autem quibus non videatur hic omnino tropos quia nihil vertat, nec est semper, sed cum id quod est adpositum, si a proprio diviseris, per se significat et facit antonomasian. Nam si dicas ‘ille qui Numantiam et Carthaginem evertit’, antonomasia est, si adieceris ‘Scipio’ adpositum. [Non potest ergo esse iunctum.]<a class="footnoteLink" href="#note_LCL126_450_32" id="target_note_LCL126_450_32"><sup>32</sup></a></p>
<p><span class="br"></span><span class="lineNumber">44</span><span class="br"></span>Allegoria, quam inversionem interpretantur, aut aliud verbis, aliud sensu ostendit, aut etiam interim contrarium. Prius fit genus plerumque continuatis tralationibus, ut</p>
<blockquote><p>
<span class="line">O navis, referent in mare te novi</span><span class="linebreak"></span>
<span class="line">fluctus: o quid agis? Fortiter occupa</span><span class="linebreak"></span>
<span class="line">portum,</span><span class="linebreak"></span>
</p></blockquote>
<p class="noindent">totusque ille Horati locus, quo navem pro re publica, fluctus et tempestates pro bellis civilibus, portum pro pace <span class="br"></span><span class="lineNumber">45</span><span class="br"></span>atque concordia dicit. Tale Lucreti</p>
<blockquote><p>
<span class="line">avia Pieridum peragro loca,</span><span class="linebreak"></span>
</p></blockquote>
<p class="noindent">et Vergili</p>
<blockquote><p>
<span class="line">sed nos inmensum spatiis confecimus aequor,</span><span class="linebreak"></span>
<span class="line">et iam tempus equum fumantia solvere colla.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">46</span><span class="br"></span>Sine tralatione vero in Bucolicis:</p>
</section><notes><section class="footnotes"><ul><li class="note" id="note_LCL126_450_32"><a class="footnoteCrossrefLink" href="#target_note_LCL126_450_32" title="Click to highlight in text"><sup class="lineRef">32</sup><span class="italic">del. M.W.</span>: non . . . &lt;se&gt;iunctum <span class="italic">Heinrich (‘it cannot be an epithet if separated from its noun’)</span></a></li><script type="text/javascript">document.getElementById('note_LCL126_450_32').style.display = "none";</script></ul></section></notes></section>