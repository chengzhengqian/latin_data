<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">121</span><span class="br"></span> Illud prorsus oratoris, scire ubi quoque genere compositionis sit utendum. Ea duplex observatio est: altera quae ad pedes refertur, altera quae ad comprensiones quae efficiuntur e pedibus.</p>
<p><span class="br"></span><span class="lineNumber">122</span><span class="br"></span> Ac de his prius. Diximus igitur esse incisa membra circumitus. Incisum, quantum mea fert opinio, erit sensus non expleto numero conclusus; plerisque pars membri. Tale est enim quoCiceroutitur: ‘Domus tibi deerat? At habebas. Pecunia superabat? At egebas.’ Fiunt autem etiam singulis verbis incisa: ‘diximus, testes dare volumus’: incisum est ‘diximus’.</p>
<p><span class="br"></span><span class="lineNumber">123</span><span class="br"></span> Membrum autem est sensus numeris conclusus, sed a toto corpore abruptus et per se nihil efficiens. ‘O callidos homines’ perfectum est, sed remotum a ceteris vim non habet, ut per se manus et pes et caput: ‘orem excogitatam.’ Quando ergo incipit corpus esse? Cum venit extrema conclusio: ‘quem quaeso<a class="footnoteLink" href="#note_LCL127_228_73" id="target_note_LCL127_228_73"><sup>73</sup></a> nostrum fefellit id vos ita esse facturos?’ Quam Cicero brevissimam putat. Itaque fere incisa et membra mutila sunt et conclusionem utique desiderant.</p>
<p><span class="br"></span><span class="lineNumber">124</span><span class="br"></span> Perihodo plurima nomina dat Cicero: ambitum, circumitum, comprensionem, continuationem, circumscriptionem. Genera eius duo sunt: alterum simplex, cum








</p></section><notes><section class="footnotes"><ul><li class="note" id="note_LCL127_228_73"><a class="footnoteCrossrefLink" href="#target_note_LCL127_228_73" title="Click to highlight in text"><sup class="lineRef">73</sup><span class="italic">edd.</span>: quasi <span class="italic">A</span></a></li><script type="text/javascript">document.getElementById('note_LCL127_228_73').style.display = "none";</script></ul></section></notes></section>