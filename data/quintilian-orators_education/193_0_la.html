<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


locos tractasse dicuntur Protagoras, Gorgias, adfectus Prodicus, Hippias et idem Protagoras et Thrasymachus. Cicero in Bruto negat ante Periclea scriptum quicquam quod ornatum oratorium habeat: eius aliqua ferri. Equidem non reperio quicquam tanta eloquentiae fama dignum, ideoque minus miror esse qui nihil ab eo scriptum putent, haec autem quae feruntur ab aliis esse composita.</p>
<span class="br"></span><span class="lineNumber">13</span><span class="br"></span><p>His successere multi, sed clarissimus Gorgiae auditor Isocrates, quamquam de praeceptore eius inter auctores <span class="br"></span><span class="lineNumber">14</span><span class="br"></span>non convenit: nos tamen Aristoteli credimus. Hinc velut diversae secari coeperunt viae. Nam et Isocratis praestantissimi discipuli fuerunt in omni studiorum genere, eoque iam seniore (octavum enim et nonagesimum implevit annum) postmeridianis scholis Aristoteles praecipere artem oratoriam coepit, noto quidem illo, ut traditur, versu ex Philocteta frequenter usus: ‘turpe esse tacere et Isocraten pati dicere.’ Ars est utriusque, sed pluribus eam libris Aristoteles complexus est. Eodem tempore Theodectes fuit, <span class="br"></span><span class="lineNumber">15</span><span class="br"></span>de cuius opere supra dictum est. Theophrastus quoque, Aristotelis discipulus, de rhetorice diligenter scripsit, atque hinc vel studiosius philosophi quam rhetores praecipueque







</p></section><notes></notes></section>