<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">51</span><span class="br"></span><p>Quod notavi ut appareret non solum in membris causae sed etiam in articulis esse aliquam pronuntiandi varietatem, sine qua nihil neque maius neque minus est.</p>
<p>Vox autem ultra vires urgenda non est: nam et suffocatur<a class="footnoteLink" href="#note_LCL494_110_17" id="target_note_LCL494_110_17"><sup>17</sup></a> saepe et maiore nisu minus clara est et interim elisa in illum sonum erumpit cui Graeci nomen a gallorum
<span class="br"></span><span class="lineNumber">52</span><span class="br"></span>inmaturo cantu dederunt. Nec volubilitate nimia confundenda quae dicimus, qua et distinctio perit et adfectus, et nonnumquam etiam verba aliqua sui parte fraudantur. Cui contrarium est vitium nimiae tarditatis: nam et difficultatem inveniendi fatetur et segnitia solvit animos, et, in quo est aliquid, temporibus praefinitis aquam perdit. Promptum sit os, non praeceps; moderatum, non lentum.</p>
<span class="br"></span><span class="lineNumber">53</span><span class="br"></span><p>Spiritus quoque nec crebro receptus concidat sententiam nec eo usque trahatur donec deficiat. Nam et deformis est consumpti illius sonus et respiratio sub aqua diu pressi similis et receptus longior et non oportunus, ut qui fiat non ubi volumus sed ubi necesse est. Quare longiorem dicturis perihodon colligendus est spiritus, ita tamen ut id neque diu neque cum sono faciamus, neque omnino ut manifestum sit: reliquis partibus optime inter iuncturas</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_110_17"><a class="footnoteCrossrefLink" href="#target_note_LCL494_110_17" title="Click to highlight in text"><sup class="lineRef">17</sup><span class="italic">edd</span>.: suffocat <span class="italic">B</span>: sufocat <span class="italic">b</span></a></li><script type="text/javascript">document.getElementById('note_LCL494_110_17').style.display = "none";</script></ul></section></notes></section>