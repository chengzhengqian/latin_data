<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


factum ira vel metu vel cupiditate dicatur, latius quae cuiusque adfectus natura sit prosequamur. Isdem laudamus incusamus augemus minuimus describimus deterremus <span class="br"></span><span class="lineNumber">3</span><span class="br"></span>querimur consolamur hortamur. Sed horum esse opera in rebus aut certis aut de quibus tamquam certis loquimur potest. Nec abnuerim esse aliquid in delectatione, multum vero in commovendis adfectibus: sed haec ipsa plus valent cum se didicisse iudex putat, quod consequi nisi argumentatione aliaque omni fide rerum non possumus.</p>
<span class="br"></span><span class="lineNumber">4</span><span class="br"></span><p>Quorum priusquam partior species, indicandum est esse quaedam in omni probationum genere communia. Nam neque ulla quaestio est <span class="br"></span><span class="lineNumber">5</span><span class="br"></span>quae non <span class="br"></span><span class="lineNumber">6</span><span class="br"></span>sit aut in re aut in persona, neque esse argumentorum loci possunt nisi in iis quae rebus aut personis accidunt, eaque aut per se inspici solent aut ad aliud referri, neque ulla confirmatio nisi aut ex consequentibus aut ex pugnantibus, et haec necesse est aut ex praeterito tempore aut ex coniuncto aut ex insequenti<a class="footnoteLink" href="#note_LCL125_356_1" id="target_note_LCL125_356_1"><sup>1</sup></a> petere, nec ulla res probari nisi ex alia potest eaque sit oportet aut maior aut par aut minor. Argumenta vero reperiuntur aut in quaestionibus, quae etiam separatae a complexu rerum personarumque spectari per se possint, aut in ipsa causa, cum invenitur aliquid in ea non ex communi ratione ductum sed eius iudicii de quo cognoscitur proprium.</p>
<p>Probationum praeterea omnium <span class="br"></span><span class="lineNumber">7</span><span class="br"></span>aliae sunt necessariae, aliae credibiles, aliae non repugnantes. Et adhuc omnium probationum quadruplex ratio est, ut vel quia est aliquid,



</p></section><notes><section class="footnotes"><ul><li class="note" id="note_LCL125_356_1"><a class="footnoteCrossrefLink" href="#target_note_LCL125_356_1" title="Click to highlight in text"><sup class="lineRef">1</sup><span class="italic">Halm</span>: consequentibus <span class="italic">AB</span></a></li><script type="text/javascript">document.getElementById('note_LCL125_356_1').style.display = "none";</script></ul></section></notes></section>