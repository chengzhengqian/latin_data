<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


pro Ctesiphonte: τoῦ γὰρ Φωκικoῦ σνστάντoς πoλέμoυ.</p>
<span class="br"></span><span class="lineNumber">132</span><span class="br"></span><p>De fine narrationis cum iis contentio est qui perduci expositionem volunt eo unde quaestio oritur: ‘his rebus ita gestis P. Dolabella praetor interdixit, ut est consuetudo, de vi hominibus armatis, sine ulla exceptione, tantum ut unde deiecisset restitueret’: deinde: ‘restituisse se dixit: sponsio facta est: hac de sponsione vobis iudicandum est.’ Id a petitore semper fieri potest, a defensore non semper.</p>
<h3>3</h3>
<span class="br"></span><span class="lineNumber">1</span><span class="br"></span><p>Ordine ipso narrationem sequitur confirmatio; probanda sunt enim quae propter hoc exposuimus. Sed priusquam ingrediar hanc partem, pauca mihi de quorundam opinione dicenda sunt. Plerisque moris est, prolato rerum ordine, protinus utique in aliquem laetum ac plausibilem <span class="br"></span><span class="lineNumber">2</span><span class="br"></span>locum quam maxime possint favorabiliter excurrere. Quod quidem natum ab ostentatione declamatoria iam in forum venit, postquam agere causas non ad utilitatem litigatorum sed ad patronorum iactationem repertum est, ne, si pressae illi qualis saepius desideratur narrationis gracilitati coniuncta argumentorum pugnacitas fuerit, dilatis diutius<a class="footnoteLink" href="#note_LCL125_284_1" id="target_note_LCL125_284_1"><sup>1</sup></a>
</p></section><notes><section class="footnotes"><ul><li class="note" id="note_LCL125_284_1"><a class="footnoteCrossrefLink" href="#target_note_LCL125_284_1" title="Click to highlight in text"><sup class="lineRef">1</sup>dulcius <span class="italic">M.W. (“the pleasures of speaking in a more agreeable style”)</span></a></li><script type="text/javascript">document.getElementById('note_LCL125_284_1').style.display = "none";</script></ul></section></notes></section>