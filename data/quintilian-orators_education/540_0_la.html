<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

Ergo cum de re agitur aut quid factum sit in dubium venit aut quid fiat aut quid sit futurum, ut in generalibus ‘an atomorum concursu mundus sit effectus, an providentia regatur, an sit aliquando casurus’: in definitis ‘an parricidium commiserit Roscius’, ‘an regnum adfectet Manlius’, ‘an <span class="br"></span><span class="lineNumber">3</span><span class="br"></span>recte Verrem sit accusaturus Q. Caecilius’. In iudiciis praeteritum tempus maxime valet, nemo enim accusat nisi quae facta sunt: nam quae fiant et quae futura sint ex praeteritis colliguntur.</p>
<p>Quaeritur et unde quid ortum, ut ‘pestilentia ira deum an intemperie caeli an corruptis aquis an noxio terrae halitu’, et quae causa facti, ut ‘quare ad Troiam quinquaginta reges navigaverint, iure iurando adacti an exemplo moti an gratificantes Atridis.’ Quae duo genera non multum inter se distant.</p>
<p><span class="br"></span><span class="lineNumber">4</span><span class="br"></span>Ea vero quae sunt praesentis temporis, si non argumentis, quae necesse est praecessisse, sed oculis deprehendenda sunt, non egent coniectura, ut si apud Lacedaemonios quaeratur an Athenis muri fiant. Est et illud, quod potest videri extra haec positum, coniecturae genus, cum de aliquo homine quaeritur quis sit, ut est quaesitum contra







</p></section><notes></notes></section>