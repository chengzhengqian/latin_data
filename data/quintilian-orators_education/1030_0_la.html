<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">42</span><span class="br"></span><p>adsignata nomina? Denique antiquissimum quemque maxime secundum naturam dixisse contendunt: mox poetis similiores extitisse, etiam si parcius, simili tamen ratione facta<a class="footnoteLink" href="#note_LCL494_304_14" id="target_note_LCL494_304_14"><sup>14</sup></a> et inpropria 〈pro〉<a class="footnoteLink" href="#note_LCL494_304_15" id="target_note_LCL494_304_15"><sup>15</sup></a> virtute ducentis.</p>
<p>Qua in disputatione nonnihil veri est, ideoque non tam procul quam fit a quibusdam recedendum a propriis atque
<span class="br"></span><span class="lineNumber">43</span><span class="br"></span>communibus. Si quis tamen, ut in loco dixi compositionis, ad necessaria, quibus nihil minus est, aliquid melius adiecerit, non erit hac calumnia reprendendus. Nam mihi aliam quandam videtur habere naturam sermo vulgaris, aliam viri eloquentis oratio: cui si res modo indicare satis esset, nihil ultra verborum proprietatem elaboraret: sed cum debeat delectare, movere, in plurimas animum audientis species inpellere, utetur his quoque adiutoriis quae
<span class="br"></span><span class="lineNumber">44</span><span class="br"></span>sunt ab eadem nobis concessa natura: nam et lacertos exercitatione constringere et augere vires et colorem trahere naturale est. Ideoque in omnibus gentibus alius alio facundior habetur et loquendo dulcis magis (quod si non eveniret, omnes pares essent), et idem homines aliter de re alia locuntur et servant personarum discrimina. Ita, quo quisque plus efficit dicendo, hoc magis secundum naturam eloquentiae dicit.</p>
<span class="br"></span><span class="lineNumber">45</span><span class="br"></span><p>Quapropter ne illis quidem nimium repugno qui dandum putant nonnihil esse temporibus atque auribus nitidius</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_304_14"><a class="footnoteCrossrefLink" href="#target_note_LCL494_304_14" title="Click to highlight in text"><sup class="lineRef">14</sup> <span class="italic">Stroux</span>: falsa <span class="italic">B</span></a></li><script type="text/javascript">document.getElementById('note_LCL494_304_14').style.display = "none";</script><li class="note" id="note_LCL494_304_15"><a class="footnoteCrossrefLink" href="#target_note_LCL494_304_15" title="Click to highlight in text"><sup class="lineRef">15</sup> <span class="italic">add. Stroux</span></a></li><script type="text/javascript">document.getElementById('note_LCL494_304_15').style.display = "none";</script></ul></section></notes></section>