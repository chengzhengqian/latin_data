<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>cuique est, et non haec minus auribus quam oculis illa dinoscitur.</p>
<span class="br"></span><span class="lineNumber">19</span><span class="br"></span><p>Augentur autem sicut omnium, ita vocis quoque bona cura, neglegentia vel inscitia<a class="footnoteLink" href="#note_LCL494_94_8" id="target_note_LCL494_94_8"><sup>8</sup></a> minuuntur. Sed cura non eadem oratoribus quae phonascis convenit, tamen multa sunt utrisque communia: firmitas corporis, ne ad spadonum et mulierum et aegrorum exilitatem vox nostra tenuetur, quod ambulatio, unctio, veneris abstinentia, facilis
<span class="br"></span><span class="lineNumber">20</span><span class="br"></span>ciborum digestio, id est frugalitas, praestat; praeterea ut sint fauces integrae, id est molles ac leves, quarum vitio et frangitur et obscuratur et exasperatur et scinditur vox. Nam ut tibiae eodem spiritu accepto alium clusis alium apertis foraminibus, alium non satis purgatae alium quassae sonum reddunt, ita<a class="footnoteLink" href="#note_LCL494_94_9" id="target_note_LCL494_94_9"><sup>9</sup></a> fauces tumentes strangulant vocem, optusae obscurant, rasae exasperant, convulsae
<span class="br"></span><span class="lineNumber">21</span><span class="br"></span>fractis sunt organis similes. Finditur etiam spiritus obiectu aliquo, sicut lapillo tenues aquae, quarum cursus<a class="footnoteLink" href="#note_LCL494_94_10" id="target_note_LCL494_94_10"><sup>10</sup></a> etiam si ultra paulum coit, aliquid tamen cavi relinquit post id ipsum quod offenderat. Umor quoque vocem ut nimius impedit, ita consumptus destituit. Nam fatigatio, ut corpora, non ad praesens modo tempus sed etiam in futurum adficit.</p>
<span class="br"></span><span class="lineNumber">22</span><span class="br"></span><p>Sed ut communiter et phonascis et oratoribus necessaria est exercitatio, qua omnia convalescunt, ita curae non</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_94_8"><a class="footnoteCrossrefLink" href="#target_note_LCL494_94_8" title="Click to highlight in text"><sup class="lineRef">8</sup>vel inscitia <span class="italic">J</span>: vel scitia <span class="italic">B</span>: <span class="italic">del. b</span></a></li><script type="text/javascript">document.getElementById('note_LCL494_94_8').style.display = "none";</script><li class="note inline" id="note_LCL494_94_9"><a class="footnoteCrossrefLink" href="#target_note_LCL494_94_9" title="Click to highlight in text"><sup class="lineRef">9</sup><span class="italic">b</span>: item <span class="italic">B</span></a></li><script type="text/javascript">document.getElementById('note_LCL494_94_9').style.display = "none";</script><li class="note" id="note_LCL494_94_10"><a class="footnoteCrossrefLink" href="#target_note_LCL494_94_10" title="Click to highlight in text"><sup class="lineRef">10</sup><span class="italic">Spalding</span>: spiritus <span class="italic">B</span>: impetus <span class="italic">Winterbottom</span></a></li><script type="text/javascript">document.getElementById('note_LCL494_94_10').style.display = "none";</script></ul></section></notes></section>