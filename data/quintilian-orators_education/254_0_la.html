<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


haec vel ad scholarum exercitationes pertinere credantur: nam et iniquorum ratio noscenda est, ut melius aequa tueamur.</p>
<span class="br"></span><span class="lineNumber">44</span><span class="br"></span><p>Interim si quis bono inhonesta suadebit, meminerit non suadere tamquam inhonesta, ut quidam declamatores Sextum Pompeium ad piraticam propter hoc ipsum, quod turpis et crudelis sit, inpellunt, sed dandus illis deformibus color—idque etiam apud malos: neque enim quisquam est <span class="br"></span><span class="lineNumber">45</span><span class="br"></span>tam malus ut videri velit. Sic Catilina apud Sallustium loquitur ut rem scelestissimam non malitia sed indignatione videatur audere, sic Atreus apud Varium ‘iam fero’ inquit ‘infandissima, iam facere cogor.’ Quanto magis eis quibus cura famae fuit conservandus est hic velut<a class="footnoteLink" href="#note_LCL125_136_5" id="target_note_LCL125_136_5"><sup>5</sup></a> ambitus. <span class="br"></span><span class="lineNumber">46</span><span class="br"></span>Quare et cum Ciceroni dabimus consilium ut Antonium roget, vel etiam ut Philippicas, ita vitam pollicente eo, exurat, non cupiditatem lucis adlegabimus (haec enim si valet in animo eius, tacentibus quoque nobis valet), sed ut se rei <span class="br"></span><span class="lineNumber">47</span><span class="br"></span>publicae servet hortabimur—hac illi opus est occasione, ne eum talium precum pudeat: et C. Caesari suadentes





</p></section><notes><section class="footnotes"><ul><li class="note" id="note_LCL125_136_5"><a class="footnoteCrossrefLink" href="#target_note_LCL125_136_5" title="Click to highlight in text"><sup class="lineRef">5</sup><span class="italic">Francius</span>: vel <span class="italic">AB</span></a></li><script type="text/javascript">document.getElementById('note_LCL125_136_5').style.display = "none";</script></ul></section></notes></section>