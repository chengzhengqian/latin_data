<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

alia misericordiam petimus, cum etiam organis, quibus sermo exprimi non potest, adfici animos in diversum <span class="br"></span><span class="lineNumber">26</span><span class="br"></span>habitum sentiamus. Corporis quoque aptus et decens motus, qui dicitur εὐρυθμία, et est necessarius nec aliunde peti potest: in quo pars actionis non minima consistit, qua de re sepositus nobis est locus.</p>
<span class="br"></span><span class="lineNumber">27</span><span class="br"></span><p>Age, non habebit in primis curam vocis orator? Quid tam musices proprium? Sed ne haec quidem praesumenda pars est: uno interim contenti simus exemplo C. Gracchi, praecipui suorum temporum oratoris, cui contionanti consistens post eum musicus fistula, quam tonarion vocant, <span class="br"></span><span class="lineNumber">28</span><span class="br"></span>modos quibus deberet intendi ministrabat; haec ei cura inter turbidissimas actiones vel terrenti optimates vel iam timenti fuit.</p>
<p>Libet propter quosdam imperitiores et<a class="footnoteLink" href="#note_LCL124_226_6" id="target_note_LCL124_226_6"><sup>6</sup></a> ‘crassiore’, ut vocant, ‘Musa’, dubitationem huius utilitatis eximere.</p>
<span class="br"></span><span class="lineNumber">29</span><span class="br"></span><p class="noindent">Nam poetas certe legendos oratori futuro concesserint: num igitur hi sine musice? Ac si quis tam caecus animi est ut de aliis dubitet, illos certe qui carmina ad lyram composuerunt. Haec diutius forent dicenda si hoc studium velut <span class="br"></span><span class="lineNumber">30</span><span class="br"></span>novum praeciperem. Cum vero antiquitus usque a Chirone atque Achille ad nostra tempora apud omnis, qui






</p></section><notes><section class="footnotes"><ul><li class="note" id="note_LCL124_226_6"><a class="footnoteCrossrefLink" href="#target_note_LCL124_226_6" title="Click to highlight in text"><sup class="lineRef">6</sup><span class="italic">recc.</span>: etiam <span class="italic">AB</span>: &lt;vel&gt; etiam <span class="italic">Watt</span> 1988</a></li><script type="text/javascript">document.getElementById('note_LCL124_226_6').style.display = "none";</script></ul></section></notes></section>