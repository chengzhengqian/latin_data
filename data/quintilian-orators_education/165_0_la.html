<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>an rhetorice ars sit. Quod quidem adeo ex iis qui praecepta dicendi tradiderunt nemo dubitavit ut etiam ipsis librorum titulis testatum sit scriptos eos de arte rhetorica, Cicero vero eam<a class="footnoteLink" href="#note_LCL124_378_1" id="target_note_LCL124_378_1"><sup>1</sup></a> quae rhetorice vocetur esse artificiosam eloquentiam dicat. Quod non oratores tantum vindicarunt, ut studiis aliquid suis praestitisse videantur, sed cum iis philosophi et Stoici et Peripatetici plerique <span class="br"></span><span class="lineNumber">3</span><span class="br"></span>consentiunt. Ac me dubitasse confiteor an hanc partem quaestionis tractandam putarem; nam quis est adeo non ab eruditione modo sed a sensu remotus hominis ut fabricandi quidem et texendi et luto vasa ducendi artem putet, rhetoricen autem maximum ac pulcherrimum, ut supra diximus, opus in tam sublime fastigium existimet sine arte <span class="br"></span><span class="lineNumber">4</span><span class="br"></span>venisse? Equidem illos qui contra disputaverunt non tam id sensisse quod dicerent quam exercere ingenia materiae difficultate credo voluisse, sicut Polycraten, cum Busirim laudaret et Clytaemestram: quamquam is, quod his dissimile non esset,<a class="footnoteLink" href="#note_LCL124_378_2" id="target_note_LCL124_378_2"><sup>2</sup></a> composuisse orationem quae est habita contra Socraten dicitur.</p>
<span class="br"></span><span class="lineNumber">5</span><span class="br"></span><p>Quidam naturalem esse rhetoricen volunt et tamen adiuvari exercitatione non diffitentur, ut in libris Ciceronis






</p></section><notes><section class="footnotes"><ul><li class="note" id="note_LCL124_378_1"><a class="footnoteCrossrefLink" href="#target_note_LCL124_378_1" title="Click to highlight in text"><sup class="lineRef">1</sup><span class="italic">Halm</span>: etiam <span class="italic">B</span>: ea <span class="italic">A</span></a></li><script type="text/javascript">document.getElementById('note_LCL124_378_1').style.display = "none";</script><li class="note" id="note_LCL124_378_2"><a class="footnoteCrossrefLink" href="#target_note_LCL124_378_2" title="Click to highlight in text"><sup class="lineRef">2</sup>est <span class="italic">A</span></a></li><script type="text/javascript">document.getElementById('note_LCL124_378_2').style.display = "none";</script></ul></section></notes></section>