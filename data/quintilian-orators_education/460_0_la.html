<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">17</span><span class="br"></span>templo, in contione; crescit invidia et si non errore nec ira (vel etiam, si forte ira, sed iniqua, quod patri adfuisset, quod respondisset, quod honores contra peteret) et si plus etiam videri potest voluisse quam fecit; plurimum tamen adfert atrocitatis modus si graviter, si contumeliose, ut Demosthenes ex parte percussi corporis, ex vultu ferientis, ex <span class="br"></span><span class="lineNumber">18</span><span class="br"></span>habitu invidiam Midiae quaerit. Occisum queror:<a class="footnoteLink" href="#note_LCL126_26_7" id="target_note_LCL126_26_7"><sup>7</sup></a> ferro an igne an veneno, uno vulnere an pluribus, subito an expectatione tortus, ad hanc partem maxime pertinet.</p>
<p>Utitur frequenter accusator et miseratione, cum aut eius casum quem ulciscitur aut liberorum ac parentium <span class="br"></span><span class="lineNumber">19</span><span class="br"></span>solitudinem conqueritur. Etiam futuri temporis imagine iudices movet, quae maneant eos qui de vi et iniuria questi sunt nisi vindicentur: fugiendum de civitate, cedendum bonis, aut omnia quaecumque inimicus fecerit perferenda. <span class="br"></span><span class="lineNumber">20</span><span class="br"></span>Sed saepius id est accusatoris, avertere iudicem a miseratione qua reus sit usurus, atque ad fortiter iudicandum concitare. Cuius loci est etiam occupare quae dicturum facturumve adversarium putes. Nam et cautiores ad custodiam suae religionis iudices facit, et gratiam responsuris aufert cum ea quae praedicta sunt ab accusatore iam, si pro reo repetentur,<a class="footnoteLink" href="#note_LCL126_26_8" id="target_note_LCL126_26_8"><sup>8</sup></a> non sint nova, ut Servium Sulpicium &lt;Messala&gt;<a class="footnoteLink" href="#note_LCL126_26_9" id="target_note_LCL126_26_9"><sup>9</sup></a> contra Aufidiam ne signatorum, ne ipsius discrimen





</p></section><notes><section class="footnotes"><ul><li class="note" id="note_LCL126_26_7"><a class="footnoteCrossrefLink" href="#target_note_LCL126_26_7" title="Click to highlight in text"><sup class="lineRef">7</sup>occisum queror <span class="italic">Winterbottom; cf.</span> 6.2.31: occisus vero <span class="italic">A</span></a></li><script type="text/javascript">document.getElementById('note_LCL126_26_7').style.display = "none";</script><li class="note" id="note_LCL126_26_8"><a class="footnoteCrossrefLink" href="#target_note_LCL126_26_8" title="Click to highlight in text"><sup class="lineRef">8</sup><span class="italic">Spalding</span>: petentur <span class="italic">A</span></a></li><script type="text/javascript">document.getElementById('note_LCL126_26_8').style.display = "none";</script><li class="note" id="note_LCL126_26_9"><a class="footnoteCrossrefLink" href="#target_note_LCL126_26_9" title="Click to highlight in text"><sup class="lineRef">9</sup><span class="italic">add. Schoell</span>: Servius Sulpicius <span class="italic">A</span></a></li><script type="text/javascript">document.getElementById('note_LCL126_26_9').style.display = "none";</script></ul></section></notes></section>