<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


quae quod est dubium per id quod dubium non est confirmat, necesse est esse aliquid in causa quod probatione <span class="br"></span><span class="lineNumber">12</span><span class="br"></span>non egeat. Alioqui nihil erit quo probemus, nisi fuerit quod aut sit verum aut videatur, ex quo dubiis fides fiat.</p>
<p>Pro certis autem habemus primum quae sensibus percipiuntur, ut quae videmus audimus, qualia sunt signa, deinde ea in quae communi opinione consensum est: ‘deos</p>
<span class="br"></span><span class="lineNumber">13</span><span class="br"></span><p class="noindent">esse’, ‘praestandam pietatem parentibus’, praeterea quae legibus cauta sunt, quae persuasione etiam si non omnium hominum, eius tamen civitatis aut gentis in qua res agitur in mores recepta sunt, ut pleraque in iure non legibus sed moribus constant: si quid inter utramque partem convenit, si quid probatum est, denique cuicumque adversarius non <span class="br"></span><span class="lineNumber">14</span><span class="br"></span>contradicit. Sic enim fiet argumentum: ‘cum providentia mundus regatur, administranda res publica &lt;est: sequitur ut administranda res publica&gt;<a class="footnoteLink" href="#note_LCL125_372_4" id="target_note_LCL125_372_4"><sup>4</sup></a> sit, si liquebit mundum providentia regi.’</p>
<span class="br"></span><span class="lineNumber">15</span><span class="br"></span><p>Debet etiam nota esse recte argumenta tractaturo vis et natura omnium rerum, et quid quaeque earum plerumque efficiat: hinc<a class="footnoteLink" href="#note_LCL125_372_5" id="target_note_LCL125_372_5"><sup>5</sup></a> enim sunt quae icota dicuntur.</p>
<span class="br"></span><span class="lineNumber">16</span><span class="br"></span><p>Credibilium autem genera sunt tria: unum firmissimum, quia fere accidit, ut ‘liberos a parentibus amari’, alterum velut propensius: ‘eum qui recte valeat in crastinum perventurum’, tertium tantum non repugnans: ‘in domo





</p></section><notes><section class="footnotes"><ul><li class="note" id="note_LCL125_372_4"><a class="footnoteCrossrefLink" href="#target_note_LCL125_372_4" title="Click to highlight in text"><sup class="lineRef">4</sup><span class="italic">add. Halm, after Regius</span></a></li><script type="text/javascript">document.getElementById('note_LCL125_372_4').style.display = "none";</script><li class="note" id="note_LCL125_372_5"><a class="footnoteCrossrefLink" href="#target_note_LCL125_372_5" title="Click to highlight in text"><sup class="lineRef">5</sup><span class="italic">Regius</span>: nihil <span class="italic">AB</span></a></li><script type="text/javascript">document.getElementById('note_LCL125_372_5').style.display = "none";</script></ul></section></notes></section>