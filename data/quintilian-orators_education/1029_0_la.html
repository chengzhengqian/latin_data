<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">38</span><span class="br"></span><p>Neque enim, si tenuiora haec ac pressiora Graeci melius, in eoque vincimur solo et ideo in comoediis non contendimus, prorsus tamen omittenda pars haec orationis, sed exigenda ut optime possumus: possumus autem rerum et modo et iudicio esse similes, verborum gratia, quam in
<span class="br"></span><span class="lineNumber">39</span><span class="br"></span>ipsis non habemus, extrinsecus condienda est. An non in privatis et acutus et distinctus et non supra<a class="footnoteLink" href="#note_LCL494_302_12" id="target_note_LCL494_302_12"><sup>12</sup></a> modum elatus M. Tullius? non in M. Calidio insignis haec virtus? non Scipio, Laelius, Cato [in loquendo]<a class="footnoteLink" href="#note_LCL494_302_13" id="target_note_LCL494_302_13"><sup>13</sup></a> velut Attici Romanorum fuerunt? Cui porro non satis est quo nihil esse melius potest?</p>
<span class="br"></span><span class="lineNumber">40</span><span class="br"></span><p>Adhuc quidam nullam esse naturalem putant eloquentiam nisi quae sit cotidiano sermoni simillima, quo cum amicis coniugibus liberis servis loquamur, contento promere animi voluntatem nihilque arcessiti et elaborati requirente: quidquid huc sit adiectum, id esse adfectationis et ambitiosae in loquendo iactantiae, remotum a veritate fictumque ipsorum gratia verborum, quibus solum natura
<span class="br"></span><span class="lineNumber">41</span><span class="br"></span>sit officium attributum servire sensibus: sicut athletarum corpora, etiam si validiora fiant exercitatione et lege quadam ciborum, non tamen esse naturalia atque ab illa specie quae sit concessa hominibus abhorrere. Quid enim, inquiunt, attinet circumitu res ostendere et tralationibus, id est aut pluribus aut alienis verbis, cum sua cuique sint</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_302_12"><a class="footnoteCrossrefLink" href="#target_note_LCL494_302_12" title="Click to highlight in text"><sup class="lineRef">12</sup><span class="italic">edd.</span>: super <span class="italic">B</span></a></li><script type="text/javascript">document.getElementById('note_LCL494_302_12').style.display = "none";</script><li class="note" id="note_LCL494_302_13"><a class="footnoteCrossrefLink" href="#target_note_LCL494_302_13" title="Click to highlight in text"><sup class="lineRef">13</sup><span class="italic">del. M.W.</span>: in eloquendo <span class="italic">edd.</span></a></li><script type="text/javascript">document.getElementById('note_LCL494_302_13').style.display = "none";</script></ul></section></notes></section>