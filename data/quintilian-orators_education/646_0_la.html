<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">13</span><span class="br"></span>exemplum, sed non in eundem usum. Nam hic<a class="footnoteLink" href="#note_LCL126_398_2" id="target_note_LCL126_398_2"><sup>2</sup></a> mihi ostendendum est, augendi gratia non tota modo totis sed etiam partes partibus comparari, sicut hoc loco: ‘an vero vir amplissimus P. Scipio pontifex maximus Ti. Gracchum mediocriter labefactantem statum rei publicae privatus interfecit: Catilinam orbem terrae caede atque incendio <span class="br"></span><span class="lineNumber">14</span><span class="br"></span>vastare cupientem nos consules perferemus?’ Hic et Catilina Graccho et status rei publicae orbi terrarum et mediocris labefactatio caedi et incendiis et vastationi et privatus consulibus comparatur: quae si quis dilatare velit, plenos singula locos habent.</p>
<p><span class="br"></span><span class="lineNumber">15</span><span class="br"></span>Quas dixi per ratiocinationem fieri amplificationes viderimus an satis proprio verbo significaverim: nec sum in hoc sollicitus, dum res ipsa volentibus discere appareat; hoc sum tamen secutus, quod haec amplificatio alibi posita est, alibi valet: ut aliud crescat, aliud augetur, inde ad id <span class="br"></span><span class="lineNumber">16</span><span class="br"></span>quod extolli volumus ratione transitur.<a class="footnoteLink" href="#note_LCL126_398_3" id="target_note_LCL126_398_3"><sup>3</sup></a> Obiecturus Antonio Cicero merum et vomitum ‘tu’ inquit ‘istis faucibus, istis lateribus, ista gladiatoria totius corporis firmitate’. Quid fauces et latera ad ebrietatem? Minime sunt otiosa: nam respicientes ad haec possumus aestimare quantum ille vini in Hippiae nuptiis exhauserit, quod ferre et coquere<a class="footnoteLink" href="#note_LCL126_398_4" id="target_note_LCL126_398_4"><sup>4</sup></a> non posset illa corporis gladiatoria firmitate. Ergo, si ex alio colligitur aliud, nec inproprium nec inusitatum nomen est






</p></section><notes><section class="footnotes"><ul><li class="note" id="note_LCL126_398_2"><a class="footnoteCrossrefLink" href="#target_note_LCL126_398_2" title="Click to highlight in text"><sup class="lineRef">2</sup>hic <span class="italic">M.W</span>.: hoc <span class="italic">AB</span></a></li><script type="text/javascript">document.getElementById('note_LCL126_398_2').style.display = "none";</script><li class="note" id="note_LCL126_398_3"><a class="footnoteCrossrefLink" href="#target_note_LCL126_398_3" title="Click to highlight in text"><sup class="lineRef">3</sup><span class="italic">D.A.R.</span>: ducitur <span class="italic">AB</span>: ratio deducitur <span class="italic">recc.</span></a></li><script type="text/javascript">document.getElementById('note_LCL126_398_3').style.display = "none";</script><li class="note" id="note_LCL126_398_4"><a class="footnoteCrossrefLink" href="#target_note_LCL126_398_4" title="Click to highlight in text"><sup class="lineRef">4</sup><span class="italic">t</span>: concoquere <span class="italic">Spalding</span>: conquere <span class="italic">B</span>: quod conquere <span class="italic">A</span></a></li><script type="text/javascript">document.getElementById('note_LCL126_398_4').style.display = "none";</script></ul></section></notes></section>