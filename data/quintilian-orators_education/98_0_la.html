<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

durans ad hoc tempus saltatio et illa in tertio Ciceronis de Oratore libro verba Crassi, quibus praecipit ut orator utatur ‘laterum inclinatione forti ac virili, non a scaena et histrionibus, sed ab armis aut etiam a palaestra’. Cuius disciplinae usus in nostram usque aetatem sine reprehensione <span class="br"></span><span class="lineNumber">19</span><span class="br"></span>descendit. A me tamen nec ultra puerilis annos retinebitur nec in his ipsis diu. Neque enim gestum oratoris componi ad similitudinem saltationis volo, sed subesse aliquid ex hac exercitatione puerili, unde nos non id agentis furtim decor ille discentibus traditus prosequatur.</p>
<h3>12</h3>
<span class="br"></span><span class="lineNumber">1</span><span class="br"></span><p class="noindent">Quaeri solet an, etiamsi discenda sint haec, eodem tempore tamen tradi omnia et percipi possint. Negant enim quidam, quia confundatur animus ac fatigetur tot disciplinis in diversum tendentibus, ad quas nec mens nec corpus nec dies ipse sufficiat, et, si maxime patiatur hoc aetas robustior, <span class="br"></span><span class="lineNumber">2</span><span class="br"></span>pueriles annos onerari non oporteat. Sed non satis perspiciunt quantum natura humani ingenii valeat, quae ita est agilis ac velox, sic in omnem partem, ut ita dixerim, spectat, ut ne possit quidem aliquid agere tantum unum, in plura vero non eodem die modo sed eodem temporis momento <span class="br"></span><span class="lineNumber">3</span><span class="br"></span>vim suam intendat. An vero citharoedi non simul et memoriae et sono vocis et plurimis flexibus serviunt, cum


</p></section><notes></notes></section>