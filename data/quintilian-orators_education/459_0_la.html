<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
habet locum fortiorem quam in prohoemio. Qua de re quid sentirem, alio iam libro exposui.</p>
<p><span class="br"></span><span class="lineNumber">14</span><span class="br"></span>Concitare quoque invidiam odium iram liberius in peroratione contingit: quorum invidiam gratia, odium turpitudo, iram offensio iudici facit, si contumax adrogans securus sit: quae non ex facto modo dictove aliquo sed vultu habitu aspectu moveri solent,<a class="footnoteLink" href="#note_LCL126_24_6" id="target_note_LCL126_24_6"><sup>6</sup></a> egregieque nobis adulescentibus dixisse accusator Cossutiani Capitonis videbatur, Graece quidem, sed in hunc sensum: ‘erubescis Caesarem timere?’</p>
<p><span class="br"></span><span class="lineNumber">15</span><span class="br"></span>Summa tamen concitandi adfectus accusatori in hoc est, ut id quod obiecit aut quam atrocissimum aut etiam, si fieri potest, quam maxime miserabile esse videatur. Atrocitas crescit ex his: quid factum sit, a quo, in quem, quo animo, quo tempore, quo loco, quo modo; quae omnia <span class="br"></span><span class="lineNumber">16</span><span class="br"></span>infinitos tractatus habent. Pulsatum querimur: de re primum ipsa dicendum, tum si senex, si puer, si magistratus, si probus, si bene de re publica meritus, etiam si percussus sit a vili aliquo contemptoque vel ex contrario a potente nimium vel ab eo quo minime oportuit, et si die forte sollemni aut iis temporibus cum iudicia eius rei maxime exercerentur, aut in sollicito civitatis statu; item in theatro, in




</p></section><notes><section class="footnotes"><ul><li class="note" id="note_LCL126_24_6"><a class="footnoteCrossrefLink" href="#target_note_LCL126_24_6" title="Click to highlight in text"><sup class="lineRef">6</sup><span class="italic">Spalding</span>: solet <span class="italic">A</span></a></li><script type="text/javascript">document.getElementById('note_LCL126_24_6').style.display = "none";</script></ul></section></notes></section>