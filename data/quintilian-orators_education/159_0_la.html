<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

deinde paulo post: ‘non enim bona conscientia sed victoria litigantis est praemium’: quae si vera essent, pessimorum hominum foret haec tam perniciosa nocentissimis moribus dare instrumenta et nequitiam praeceptis adiuvare.</p>
<span class="br"></span><span class="lineNumber">33</span><span class="br"></span><p>Sed illi rationem opinionis suae viderint; nos autem ingressi formare perfectum oratorem, quem in primis esse virum bonum volumus, ad eos qui de hoc opere melius sentiunt revertamur.</p>
<p>Rhetoricen autem quidam eandem civilitatem esse iudicaverunt, Cicero scientiae civilis partem vocat (civilis autem scientia idem quod sapientia est), quidam eandem <span class="br"></span><span class="lineNumber">34</span><span class="br"></span>philosophiam, quorum est Isocrates. Huic eius substantiae maxime conveniet finitio rhetoricen esse bene dicendi scientiam. Nam et orationis omnes virtutes semel complectitur et protinus etiam mores oratoris, cum bene dicere <span class="br"></span><span class="lineNumber">35</span><span class="br"></span>non possit nisi bonus. Idem valet Chrysippi finis ille ductus a Cleanthe, ‘scientia recte dicendi’. Sunt plures eiusdem, sed ad alias quaestiones magis pertinent. Idem sentiret finis hoc modo comprensus: ‘persuadere quod oporteat’, nisi quod artem ad exitum alligat.</p>
<span class="br"></span><span class="lineNumber">36</span><span class="br"></span><p>Bene Areus: ‘dicere secundum virtutem orationis’.</p>
</section><notes></notes></section>