<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
(plerumque autem studio loquendi fatue) [modo]<a class="footnoteLink" href="#note_LCL126_128_2" id="target_note_LCL126_128_2"><sup>2</sup></a> accedendum: quo nonnumquam accidit ut nostra credulitate <span class="br"></span><span class="lineNumber">9</span><span class="br"></span>aliena stultitia erubescamus. Neque tamen cum his ipsis monitoribus clam res erit: quidam faciunt ut aperte quoque rixemur. Videas enim plerosque ira percitos exclamantis, ut iudex audiat contrarium id esse quod admoneatur,<a class="footnoteLink" href="#note_LCL126_128_3" id="target_note_LCL126_128_3"><sup>3</sup></a> sciatque ille qui pronuntiaturus est in causa malum quod <span class="br"></span><span class="lineNumber">10</span><span class="br"></span>tacetur. Quare bonus altercator vitio iracundiae careat; nullus enim rationi magis obstat adfectus et fert extra causam plerumque et deformia convicia facere ac mereri cogit et in ipsos nonnumquam iudices incitat. Melior moderatio ac nonnumquam etiam patientia; neque enim refutanda tantum quae ex contrario dicuntur, sed contemnenda elevanda ridenda sunt, nec usquam plus loci recipit urbanitas. Hoc dum ordo est et pudor: contra turbantis <span class="br"></span><span class="lineNumber">11</span><span class="br"></span>audendum et impudentiae fortiter resistendum. Sunt enim quidam praeduri in hoc oris, ut obstrepant ingenti clamore et medios sermones intercipiant et omnia tumultu confundant, quos ut non imitari, sic acriter propulsare oportebit, et ipsorum improbitatem retundendo et iudices vel praesidentis magistratus appellando frequentius ut loquendi vices serventur. Non est res animi iacentis et mollis supra modum frontis, fallitque plerumque quod probitas vocatur quae est inbecillitas.</p>
<p><span class="br"></span><span class="lineNumber">12</span><span class="br"></span>Valet autem in altercatione plurimum acumen, quod sine dubio ex arte non venit (natura enim non docetur),


</p></section><notes><section class="footnotes"><ul><li class="note" id="note_LCL126_128_2"><a class="footnoteCrossrefLink" href="#target_note_LCL126_128_2" title="Click to highlight in text"><sup class="lineRef">2</sup><span class="italic">del. D.A</span>.<span class="italic">R.</span>: modo &lt;monent&gt; <span class="italic">Winterbottom</span></a></li><script type="text/javascript">document.getElementById('note_LCL126_128_2').style.display = "none";</script><li class="note" id="note_LCL126_128_3"><a class="footnoteCrossrefLink" href="#target_note_LCL126_128_3" title="Click to highlight in text"><sup class="lineRef">3</sup><span class="italic">t</span>: admoneant <span class="italic">A</span></a></li><script type="text/javascript">document.getElementById('note_LCL126_128_3').style.display = "none";</script></ul></section></notes></section>