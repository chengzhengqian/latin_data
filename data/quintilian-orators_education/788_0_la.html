<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">89</span><span class="br"></span> Dionysius: inrumpent etiam ad invitos, nec semper illis heroo aut paeane suo, quem quia versum raro facit maxime laudant, uti licebit. (Ut sint tamen aliis alii crebriores non verba facient, quae neque augeri nec minui nec sicut in<a class="footnoteLink" href="#note_LCL127_210_55" id="target_note_LCL127_210_55"><sup>55</sup></a> modulatione produci aut corripi possunt, sed <span class="br"></span><span class="lineNumber">90</span><span class="br"></span> transmutatio et conlocatio; plerique enim ex commissuris eorum vel divisione fiunt pedes. Quo fit ut isdem verbis alii atque alii versus fiant, ut memini quendam non ignobilem poetam talis exarasse:<a class="footnoteLink" href="#note_LCL127_210_56" id="target_note_LCL127_210_56"><sup>56</sup></a></p>
<blockquote><p>
<span class="line">astra tenet caelum, mare classes, area messem.</span><span class="linebreak"></span>
</p></blockquote>
<p class="noindent">Hic retrorsum fit sotadeus, itemque 〈e〉 sotadeo<a class="footnoteLink" href="#note_LCL127_210_57" id="target_note_LCL127_210_57"><sup>57</sup></a> retro trimetros:</p>
<blockquote><p>
<span class="line">caput exeruit mobile pinus repetita.)</span><span class="linebreak"></span>
</p></blockquote>
<p><span class="br"></span><span class="lineNumber">91</span><span class="br"></span> Miscendi ergo sunt, curandumque ut sint plures qui placent et circumfusi bonis deteriores lateant. Nec vero in litteris syllabisque natura mutatur, sed refert quae cum quaque optime coeat. Plurimum igitur auctoritatis, ut dixi, et ponderis habent longae, celeritatis breves: quae si miscentur quibusdam longis, currunt, si continuantur, exultant.






</p></section><notes><section class="footnotes"><ul><li class="note" id="note_LCL127_210_55"><a class="footnoteCrossrefLink" href="#target_note_LCL127_210_55" title="Click to highlight in text"><sup class="lineRef">55</sup><span class="italic">Winterbottom</span>: sicuti <span class="italic">A</span></a></li><script type="text/javascript">document.getElementById('note_LCL127_210_55').style.display = "none";</script><li class="note" id="note_LCL127_210_56"><a class="footnoteCrossrefLink" href="#target_note_LCL127_210_56" title="Click to highlight in text"><sup class="lineRef">56</sup>talis exarasse <span class="italic">Winterbottom after Halm</span>: taliter lusisse <span class="italic">A</span></a></li><script type="text/javascript">document.getElementById('note_LCL127_210_56').style.display = "none";</script><li class="note" id="note_LCL127_210_57"><a class="footnoteCrossrefLink" href="#target_note_LCL127_210_57" title="Click to highlight in text"><sup class="lineRef">57</sup>〈e〉 sotadeo <span class="italic">Bonnell</span>: sotadeo adiu <span class="italic">A</span></a></li><script type="text/javascript">document.getElementById('note_LCL127_210_57').style.display = "none";</script></ul></section></notes></section>