<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


ut occidere patrem non possent; neque enim iure iurando opus fuisse si alioqui hoc mentis habuissent, nec sorte nisi quod se quisque eximi voluerit: omnia haec qualiacumque placidioribus animis accipientur illa brevi primae propositionis defensione mollita.</p>
<span class="br"></span><span class="lineNumber">75</span><span class="br"></span><p>At cum quaeritur an factum sit vel quale factum sit, licet omnia contra nos sint, quo modo tamen evitare expositionem salva causae ratione possumus? Narravit accusator, neque ita ut quae essent acta tantum indicaret, sed adiecit invidiam, rem verbis exasperavit: accesserunt probationes, <span class="br"></span><span class="lineNumber">76</span><span class="br"></span>peroratio incendit et plenos irae reliquit. Expectat natura-liter iudex quid narretur a nobis. Si nihil exponimus, illa esse quae adversarius dixit et talia qualia dixit credat necesse est. Quid ergo? Eadem exponemus? Si de qualitate agetur, cuius tum demum quaestio est cum de re constat, eadem, sed non eodem modo: alias causas, aliam <span class="br"></span><span class="lineNumber">77</span><span class="br"></span>mentem, aliam rationem dabo. Verbis elevare quaedam licebit: luxuria liberalitatis,<a class="footnoteLink" href="#note_LCL125_256_10" id="target_note_LCL125_256_10"><sup>10</sup></a> avaritia parsimoniae, neglegentia simplicitatis nomine lenietur; vultu denique voce habitu vel favoris aliquid vel miserationis merebor; solet nonnumquam movere lacrimas ipsa confessio. Atque ego libenter interrogem, sint illa defensuri quae non narraverint <span class="br"></span><span class="lineNumber">78</span><span class="br"></span>necne. Nam si neque defenderint neque narraverint, tota causa prodetur: at si defensuri sunt, proponere certe plerumque id quod confirmaturi sumus oportet. Cur ergo



</p></section><notes><section class="footnotes"><ul><li class="note" id="note_LCL125_256_10"><a class="footnoteCrossrefLink" href="#target_note_LCL125_256_10" title="Click to highlight in text"><sup class="lineRef">10</sup><span class="italic">Bonnell</span>: hilaritatis <span class="italic">A</span>: ilaratis <span class="italic">B</span></a></li><script type="text/javascript">document.getElementById('note_LCL125_256_10').style.display = "none";</script></ul></section></notes></section>