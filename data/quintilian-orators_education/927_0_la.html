<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>die fuerit, reos deseremus? Nam crudum quidem aut saturum aut ebrium aut eiecto modo vomitu, quae cavenda quidam monent, 〈vel〉<a class="footnoteLink" href="#note_LCL494_98_11" id="target_note_LCL494_98_11"><sup>11</sup></a> declamare neminem qui sit mentis compos puto.</p>
<span class="br"></span><span class="lineNumber">28</span><span class="br"></span><p>Illud non sine causa est ab omnibus praeceptum, ut parcatur maxime voci in illo a pueritia in adulescentiam transitu, quia naturaliter impeditur, non, ut arbitror, propter calorem, quod quidam putaverunt (nam est maior alias), sed propter umorem potius: nam hoc aetas illa turgescit.
<span class="br"></span><span class="lineNumber">29</span><span class="br"></span>Itaque nares etiam ac pectus eo tempore tument, atque omnia velut germinant eoque sunt tenera et iniuriae obnoxia.</p>
<p>Sed, ut ad propositum redeam, iam confirmatae constitutaeque voci genus exercitationis optimum duco quod est operi simillimum, dicere cotidie sicut agimus. Namque hoc modo non vox tantum confirmatur et latus, sed etiam corporis decens et accommodatus orationi motus componitur.</p>
<span class="br"></span><span class="lineNumber">30</span><span class="br"></span><p>Non alia est autem ratio pronuntiationis quam ipsius orationis. Nam ut illa emendata dilucida ornata apta esse debet, ita haec quoque. Emendata erit, id est vitio carebit, si fuerit os facile explanatum iucundum urbanum, id est in quo nulla neque rusticitas neque peregrinitas resonet.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_98_11"><a class="footnoteCrossrefLink" href="#target_note_LCL494_98_11" title="Click to highlight in text"><sup class="lineRef">11</sup><span class="italic">add. M.W</span>.</a></li><script type="text/javascript">document.getElementById('note_LCL494_98_11').style.display = "none";</script></ul></section></notes></section>