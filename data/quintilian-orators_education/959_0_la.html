<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">148</span><span class="br"></span><p>undique toga. Quo magis miror hanc quoque succurrisse Plinio curam, ut ita sudario frontem siccari iuberet ne comae turbarentur, quas componi post paulum, sicuti dignum erat, graviter et severe vetuit. Mihi vero illae quoque turbatae prae se ferre aliquid adfectus et ipsa oblivione
<span class="br"></span><span class="lineNumber">149</span><span class="br"></span>curae huius commendari videntur. At si incipientibus aut paulum progressis decidat toga, non reponere eam prorsus neglegentis aut pigri aut quo modo debeat amiciri nescientis est.</p>
<p>Haec sunt vel inlustramenta pronuntiationis vel vitia,
<span class="br"></span><span class="lineNumber">150</span><span class="br"></span>quibus propositis multa cogitare debet orator. Primum quis, apud quos, quibus praesentibus sit acturus (nam ut dicere alia aliis et apud alios magis concessum est, sic etiam facere; neque eadem in voce gestu incessu apud principem senatum populum magistratus, privato publico iudicio, postulatione actione, similiter decent: quam differentiam subicere sibi quisque qui animum intenderit
<span class="br"></span><span class="lineNumber">151</span><span class="br"></span>potest): tunc qua de re dicat et quid velit efficere.<a class="footnoteLink" href="#note_LCL494_162_49" id="target_note_LCL494_162_49"><sup>49</sup></a> Rei quadruplex observatio est: una in tota causa (sunt enim tristes hilares, sollicitae securae, grandes pusillae, ut vix um quam ita sollicitari partibus earum debeamus ut non et
<span class="br"></span><span class="lineNumber">152</span><span class="br"></span>summae meminerimus): altera quae est in differentia partium, ut in prohoemio narratione argumentatione epilogo:</p>
</section><notes><section class="footnotes"><ul><li class="note" id="note_LCL494_162_49"><a class="footnoteCrossrefLink" href="#target_note_LCL494_162_49" title="Click to highlight in text"><sup class="lineRef">49</sup>efficere quid velit <span class="italic">B, transp. Winterbottom</span></a></li><script type="text/javascript">document.getElementById('note_LCL494_162_49').style.display = "none";</script></ul></section></notes></section>