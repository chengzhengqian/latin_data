<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

in iudicium umquam venire. Quin Cicero quoque pro Q. Ligario idem testari videtur, cum dicit: ‘causas, Caesar, egi multas et quidem tecum, dum te in foro tenuit ratio honorum tuorum, certe numquam hoc modo: ignoscite, iudices: erravit, lapsus est, non putavit, si umquam <span class="br"></span><span class="lineNumber">18</span><span class="br"></span>posthac’, et cetera. In senatu vero et apud populum et apud principem et ubicumque sui iuris clementia est, habet locum deprecatio. In qua plurimum valent ex ipso qui reus est haec tria: vita praecedens si innocens, si bene meritus; spes in futurum innocenter victuri et in aliquo usu futuri; praeterea, si vel aliis incommodis vel praesenti periculo vel paenitentia videatur satis poenarum dedisse. <span class="br"></span><span class="lineNumber">19</span><span class="br"></span>Extra nobilitas dignitas, propinqui amici. In eo tamen qui cognoscit plurimum ponendum est;<a class="footnoteLink" href="#note_LCL126_246_7" id="target_note_LCL126_246_7"><sup>7</sup></a> laus enim misericordis potius quam reprensio dissoluti consecutura est.</p>
<p>Verum et in iudiciis etiam si non toto genere causae, tamen ex parte magna hic locus saepe tractatur. Nam et divisio frequens est: &lt;non fecisse et,&gt;<a class="footnoteLink" href="#note_LCL126_246_8" id="target_note_LCL126_246_8"><sup>8</sup></a> etiam si fecisset, ignoscendum fuisse, idque in causis dubiis saepe praevaluit, et epilogi omnes in eadem fere materia versari solent. <span class="br"></span><span class="lineNumber">20</span><span class="br"></span>Sed nonnumquam etiam rei totius hic summa constituta. An vero si exheredatum a se filium pater testatus fuerit elogio propterea quod is meretricem amaverit, non omnis hic erit quaestio, an huic delicto pater debuerit ignoscere et centumviri tribuere debeant veniam? Sed etiam in formulis, cum poenariae sunt actiones, ita causam partimur: an





</p></section><notes><section class="footnotes"><ul><li class="note" id="note_LCL126_246_7"><a class="footnoteCrossrefLink" href="#target_note_LCL126_246_7" title="Click to highlight in text"><sup class="lineRef">7</sup><span class="italic">Gertz</span>: ponendum si <span class="italic">A</span></a></li><script type="text/javascript">document.getElementById('note_LCL126_246_7').style.display = "none";</script><li class="note" id="note_LCL126_246_8"><a class="footnoteCrossrefLink" href="#target_note_LCL126_246_8" title="Click to highlight in text"><sup class="lineRef">8</sup><span class="italic">suppl. Gertz</span></a></li><script type="text/javascript">document.getElementById('note_LCL126_246_8').style.display = "none";</script></ul></section></notes></section>