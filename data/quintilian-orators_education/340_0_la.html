<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


gratiae confert. Neque enim solum id efficit, ut clariora fiant quae dicuntur, rebus velut ex turba extractis et in conspectu iudicum positis, sed reficit quoque audientem certo singularum partium fine, non aliter quam facientibus <span class="br"></span><span class="lineNumber">23</span><span class="br"></span>iter multum detrahunt fatigationis notata inscriptis lapidibus spatia. Nam et exhausti laboris nosse mensuram voluptati est, et hortatur ad reliqua fortius exequenda scire quantum supersit. Nihil enim longum videri necesse est in <span class="br"></span><span class="lineNumber">24</span><span class="br"></span>quo quid ultimum sit certum est. Nec inmerito multum ex diligentia partiendi tulit laudis Q. Hortensius, cuius tamen divisionem in digitos diductam nonnumquam Cicero leviter eludit. Nam est suus et in digestu<a class="footnoteLink" href="#note_LCL125_308_4" id="target_note_LCL125_308_4"><sup>4</sup></a> modus et vitanda utique maxime concisa nimium et velut articulosa partitio. <span class="br"></span><span class="lineNumber">25</span><span class="br"></span>Nam et auctoritati plurimum detrahunt minuta illa nec iam membra sed frusta: et huius gloriae cupidi, quo subtilius et copiosius divisisse videantur, et supervacua adsumunt et quae natura singularia sunt secant, nec tam plura faciunt quam minora: deinde cum fecerunt mille particulas, in eandem incidunt obscuritatem contra quam partitio inventa est.</p>
<span class="br"></span><span class="lineNumber">26</span><span class="br"></span><p>Et divisa autem et simplex propositio, quotiens utiliter adhiberi potest, primum debet esse aperta atque dilucida<a class="footnoteLink" href="#note_LCL125_308_5" id="target_note_LCL125_308_5"><sup>5</sup></a> (nam quid sit turpius quam id esse obscurum ipsum quod in eum solum adhibetur usum ne sint cetera obscura?),




</p></section><notes><section class="footnotes"><ul><li class="note" id="note_LCL125_308_4"><a class="footnoteCrossrefLink" href="#target_note_LCL125_308_4" title="Click to highlight in text"><sup class="lineRef">4</sup><span class="italic">H. J. Mueller</span>: gestu <span class="italic">A</span> (suus certus modus <span class="italic">B</span>)</a></li><script type="text/javascript">document.getElementById('note_LCL125_308_4').style.display = "none";</script><li class="note" id="note_LCL125_308_5"><a class="footnoteCrossrefLink" href="#target_note_LCL125_308_5" title="Click to highlight in text"><sup class="lineRef">5</sup><span class="italic">recc.</span>: atque lucida <span class="italic">B</span>: ac dilucida <span class="italic">A</span></a></li><script type="text/javascript">document.getElementById('note_LCL125_308_5').style.display = "none";</script></ul></section></notes></section>