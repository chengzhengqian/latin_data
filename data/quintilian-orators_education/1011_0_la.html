<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">7</span><span class="br"></span><p>Liberum igitur demus ante omnia iis quorum negotium erit tempus ac locum, exhortemurque ultro ut omnia quamlibet verbose et unde volent repetita 〈dato〉 tempore<a class="footnoteLink" href="#note_LCL494_266_1" id="target_note_LCL494_266_1"><sup>1</sup></a> exponant: non enim tam obest audire supervacua
<span class="br"></span><span class="lineNumber">8</span><span class="br"></span>quam ignorare necessaria. Frequenter autem et vulnus et remedium in iis orator inveniet quae litigatori in neutram partem habere momentum videbantur. Nec tanta sit acturo memoriae fiducia ut subscribere audita pigeat. Nec semel audisse sit satis: cogendus eadem iterum ac saepius dicere litigator, non solum quia effugere aliqua prima expositione potuerunt, praesertim hominem, quod saepe evenit, imperitum, sed etiam ut sciamus an eadem dicat.
<span class="br"></span><span class="lineNumber">9</span><span class="br"></span>Plurimi enim mentiuntur, et tamquam non doceant causam sed agant non ut cum patrono sed ut cum iudice locuntur. Quapropter numquam satis credendum est, sed
<span class="br"></span><span class="lineNumber">10</span><span class="br"></span>agitandus omnibus modis et turbandus et evocandus. Nam ut medicis non apparentia modo vitia curanda sunt, sed etiam invenienda quae latent, saepe ipsis ea qui sanandi sunt occulentibus, ita advocatus plura quam ostenduntur aspiciat.</p>
<p>Nam cum satis in audiendo patientiae inpenderit, in aliam rursus ei personam transeundum est, agendusque adversarius, proponendum quidquid omnino excogitari contra potest, quidquid recipit in eius modi
<span class="br"></span><span class="lineNumber">11</span><span class="br"></span>disceptatione natura. Interrogandus quam infestissime ac premendus: nam dum omnia quaerim us, aliquando ad verum ubi minime expectavim us pervenim us.</p>
</section><notes><section class="footnotes"><ul><li class="note" id="note_LCL494_266_1"><a class="footnoteCrossrefLink" href="#target_note_LCL494_266_1" title="Click to highlight in text"><sup class="lineRef">1</sup>repetita 〈dato〉 tempore <span class="italic">D.A.R., after Radermacher</span>: repetito tempore <span class="italic">B</span>: repetito ex tempore <span class="italic">b</span>: repetita [tempore] <span class="italic">Becher</span></a></li><script type="text/javascript">document.getElementById('note_LCL494_266_1').style.display = "none";</script></ul></section></notes></section>