<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


supervacua gravari solet. Itaque, si plura vel obicienda sunt vel diluenda, et utilis et iucunda partitio est, ut quo quaque de re dicturi simus<a class="footnoteLink" href="#note_LCL125_302_1" id="target_note_LCL125_302_1"><sup>1</sup></a> ordine appareat; at, si unum <span class="br"></span><span class="lineNumber">9</span><span class="br"></span>crimen varie defendemus, supervacua. Ut si ita partiamur: ‘dicam non talem esse hunc quem tueor reum ut in eo credibile videri possit homicidium, dicam occidendi causam huic non fuisse, dicam hunc eo tempore quo homo occisus <span class="br"></span><span class="lineNumber">10</span><span class="br"></span>est trans mare fuisse’: omnia quae ante id quod ultimum est exequeris inania videri necesse est. Festinat enim iudex ad id quod potentissimum est, et velut obligatum promisso patronum, si est patientior, tacitus appellat, si vel occupatus vel in aliqua potestate vel etiam sic moribus compositus, <span class="br"></span><span class="lineNumber">11</span><span class="br"></span>cum convicio efflagitat. Itaque non defuerunt qui Ciceronis illam pro Cluentio partitionem improbarent, qua se dicturum esse promisit primum neminem maioribus criminibus, gravioribus testibus in iudicium vocatum quam Oppianicum, deinde praeiudicia esse facta ab ipsis iudicibus a quibus condemnatus sit, postremo iudicium pecunia temptatum non a Cluentio, sed contra Cluentium: quia, si probari posset quod est tertium, nihil necesse fuerit <span class="br"></span><span class="lineNumber">12</span><span class="br"></span>dicere priora. Rursus nemo tam erit aut iniustus aut stultus quin eum fateatur optime pro Murena esse partitum: ‘intellego, iudices, tris totius accusationis partis fuisse, et earum unam in reprehensione vitae, alteram in contentione dignitatis, tertiam in criminibus ambitus esse




</p></section><notes><section class="footnotes"><ul><li class="note" id="note_LCL125_302_1"><a class="footnoteCrossrefLink" href="#target_note_LCL125_302_1" title="Click to highlight in text"><sup class="lineRef">1</sup><span class="italic">Halm</span>: sumus <span class="italic">AB</span></a></li><script type="text/javascript">document.getElementById('note_LCL125_302_1').style.display = "none";</script></ul></section></notes></section>