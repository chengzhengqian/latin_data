<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

declinantur, ut dubitatio. Nam cum est in re, priori parti adsignanda est, cum in verbo, sequenti: ‘sive me malitiam <span class="br"></span><span class="lineNumber">89</span><span class="br"></span> sive stultitiam dicere oportet.’ Item correctionis eadem ratio est [nam quod illic dubitat, hic emendat].<a class="footnoteLink" href="#note_LCL127_154_53" id="target_note_LCL127_154_53"><sup>53</sup></a> Etiam in personae fictione accidere quidam idem putaverunt, ut in verbis esset haec figura: ‘crudelitatis mater est avaritia’, et apud Sallustium in Ciceronem ‘o Romule Arpinas’: quale est apud Menandrum ‘Oedipus Thriasius’. Haec omnia copiosius sunt executi qui non ut partem operis transcurrerunt, sed proprie libros huic operi dedicaverunt, sicut Caecilius, Dionysius, Rutilius, Cornificius, Visellius aliique non pauci (sed non minor erit eorum qui vivunt gloria).</p>
<p><span class="br"></span><span class="lineNumber">90</span><span class="br"></span> Ut fateor autem verborum quoque figuras posse pluris reperiri a quibusdam, ita his, quae ab auctoribus claris traduntur, meliores non adsentior. Nam in primis M. Tullius multas in tertio de Oratore libro posuit quas in Oratore postea scripto transeundo videtur ipse damnasse: quarum pars est quae sententiarum potius quam verborum sit, ut inminutio, inprovisum, imago, sibi ipsi responsio, digressio, permissio, contrarium (hoc enim puto quod dicitur






</p></section><notes><section class="footnotes"><ul><li class="note" id="note_LCL127_154_53"><a class="footnoteCrossrefLink" href="#target_note_LCL127_154_53" title="Click to highlight in text"><sup class="lineRef">53</sup><span class="italic">del. M.W</span>.: dubitatur . . . emendatur <span class="italic">Halm</span></a></li><script type="text/javascript">document.getElementById('note_LCL127_154_53').style.display = "none";</script></ul></section></notes></section>