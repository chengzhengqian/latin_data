<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

peritus erit orator si de omnibus ei dicendum est. Possem hic Ciceronis respondere verbis, apud quem hoc invenio: ‘mea quidem sententia nemo esse poterit omni laude cumulatus orator nisi erit omnium rerum magnarum atque artium scientiam consecutus’: sed mihi satis est eius <span class="br"></span><span class="lineNumber">15</span><span class="br"></span>esse oratorem rei de qua dicet non inscium. Neque enim omnis causas novit, et debet posse de omnibus dicere. De quibus ergo dicet? De quibus didicit. Similiter de artibus quoque de quibus dicendum erit interim discet, et de quibus didicerit dicet.</p>
<span class="br"></span><span class="lineNumber">16</span><span class="br"></span><p>Quid ergo? non faber de fabrica melius aut de musice musicus? Si nesciat orator quid sit de quo quaeratur, plane melius; nam et litigator rusticus inlitteratusque de causa sua melius quam orator qui nesciet quid in lite sit: sed accepta a musico, a fabro, sicut a litigatore, melius orator <span class="br"></span><span class="lineNumber">17</span><span class="br"></span>quam ipse qui docuerit. Verum et faber, cum de fabrica, et musicus, cum de musica, si quid confirmationem desideraverit, dicet: non erit quidem orator, sed faciet illud quasi orator, sicut, cum vulnus imperitus deligabit, non erit medicus, <span class="br"></span><span class="lineNumber">18</span><span class="br"></span>sed faciet ut medicus. An huius modi res neque in laudem neque in deliberationem neque in iudicium veniunt? Ergo cum de faciendo portu Ostiensi deliberatum est, non debuit dicere sententiam orator? Atqui opus erat <span class="br"></span><span class="lineNumber">19</span><span class="br"></span>ratione architectorum. Livores et tumores in corpore cruditatis an veneni signa sint non tractat orator? At est id ex




</p></section><notes></notes></section>