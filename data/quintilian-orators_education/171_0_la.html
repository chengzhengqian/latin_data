<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

animi et tot malis obnoxia veritas, arte pugnandum est et adhibenda quae prosunt: neque enim qui recta via depulsus est reduci ad eam nisi alio flexu potest.</p>
<span class="br"></span><span class="lineNumber">30</span><span class="br"></span><p>Plurima vero ex hoc contra rhetoricen cavillatio est, quod ex utraque causae parte dicatur. Inde haec: nullam esse artem contrariam sibi, rhetoricen esse contrariam sibi; nullam artem restruere<a class="footnoteLink" href="#note_LCL124_390_5" id="target_note_LCL124_390_5"><sup>5</sup></a> quod effecerit, accidere hoc rhetorices operi. Item aut dicenda eam docere aut non dicenda: ita vel per hoc non esse artem, quod non dicenda praecipiat, vel per hoc, quod, cum dicenda praeceperit, <span class="br"></span><span class="lineNumber">31</span><span class="br"></span>etiam contraria his doceat. Quae omnia apparet de ea rhetorice dici quae sit a bono viro atque ab ipsa virtute seiuncta: alioqui ubi iniusta causa est, ibi rhetorice non est, adeo ut vix admirabili quodam casu possit accidere ut ex utraque <span class="br"></span><span class="lineNumber">32</span><span class="br"></span>parte orator, id est vir bonus, dicat. Tamen quoniam hoc quoque in rerum naturam cadit, ut duos sapientes aliquando iustae causae in diversum trahant, quando etiam pugnaturos eos inter se, si ratio ita duxerit, credunt, respondebo propositis, atque ita quidem ut appareat haec adversus eos quoque frustra excogitata qui malis moribus nomen oratoris <span class="br"></span><span class="lineNumber">33</span><span class="br"></span>indulgent. Nam rhetorice non est contraria sibi: causa enim cum causa, non illa secum ipsa componitur. Nec, si pugnent inter se qui idem didicerunt, idcirco ars, quae utrique tradita est, non erit: alioqui nec armorum, quia saepe gladiatores sub eodem magistro eruditi inter se




</p></section><notes><section class="footnotes"><ul><li class="note" id="note_LCL124_390_5"><a class="footnoteCrossrefLink" href="#target_note_LCL124_390_5" title="Click to highlight in text"><sup class="lineRef">5</sup><span class="italic">D.A.R. (this may have been in A before correction into</span> destruere): restituere <span class="italic">B</span></a></li><script type="text/javascript">document.getElementById('note_LCL124_390_5').style.display = "none";</script></ul></section></notes></section>