<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">
<span class="br"></span><span class="lineNumber">3</span><span class="br"></span>Utile deinde plerisque visum est ita quemque instituere ut propria naturae bona doctrina foverent, et in id potissimum ingenia quo tenderent adiuvarent:<a class="footnoteLink" href="#note_LCL124_318_1" id="target_note_LCL124_318_1"><sup>1</sup></a> ut si quis palaestrae peritus, cum in aliquod plenum pueris gymnasium venerit, expertus eorum omni modo corpus animumque <span class="br"></span><span class="lineNumber">4</span><span class="br"></span>discernat cui quisque certamini praeparandus sit, ita praeceptorem eloquentiae, cum sagaciter fuerit intuitus cuius ingenium presso limatoque genere dicendi, cuius acri gravi dulci aspero nitido urbano maxime gaudeat, ita se commodaturum singulis ut in eo quo quisque eminet provehatur, <span class="br"></span><span class="lineNumber">5</span><span class="br"></span>quod et adiuta cura natura magis evalescat et qui in diversa ducatur neque in iis quibus minus aptus est satis possit efficere et ea in quae natus videtur deserendo faciat infirmiora.</p>
<span class="br"></span><span class="lineNumber">6</span><span class="br"></span><p>Quod mihi (libera enim vel contra receptas persuasiones rationem sequenti sententia est) in parte verum videtur: nam proprietates ingeniorum dispicere prorsus <span class="br"></span><span class="lineNumber">7</span><span class="br"></span>necessarium est. In his quoque certum studiorum facere dilectum nemo dissuaserit. Namque erit alius historiae magis idoneus, alius compositus ad carmen, alius utilis studio iuris, [ut]<a class="footnoteLink" href="#note_LCL124_318_2" id="target_note_LCL124_318_2"><sup>2</sup></a> nonnulli rus fortasse mittendi: sic discernet haec dicendi magister quomodo palaestricus ille cursorem faciet aut pugilem aut luctatorem aliudve quid ex iis quae <span class="br"></span><span class="lineNumber">8</span><span class="br"></span>sunt sacrorum certaminum. Verum ei qui foro destinabitur non in unam partem aliquam sed in omnia quae sunt eius</p>
</section><notes><section class="footnotes"><ul><li class="note" id="note_LCL124_318_1"><a class="footnoteCrossrefLink" href="#target_note_LCL124_318_1" title="Click to highlight in text"><sup class="lineRef">1</sup><span class="italic">Meister</span>: adiuvarentur <span class="italic">AB</span></a></li><script type="text/javascript">document.getElementById('note_LCL124_318_1').style.display = "none";</script><li class="note" id="note_LCL124_318_2"><a class="footnoteCrossrefLink" href="#target_note_LCL124_318_2" title="Click to highlight in text"><sup class="lineRef">2</sup><span class="italic">del. H. Meyer</span></a></li><script type="text/javascript">document.getElementById('note_LCL124_318_2').style.display = "none";</script></ul></section></notes></section>