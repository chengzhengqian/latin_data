<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">124</span><span class="br"></span>incubare et reliquas circum iacere passim: quae tamen exanimatae terrore, hostium adventu percepto, excitare Antonium conabantur, nomen inclamabant, frustra a cervicibus tollebant, blandius alia ad aurem invocabat, vehementius etiam nonnulla feriebat: quarum cum omnium vocem tactumque noscitaret, proximae cuiusque collum amplexu petebat: neque dormire excitatus neque vigilare ebrius poterat, sed semisomno stupore<a class="footnoteLink" href="#note_LCL125_280_22" id="target_note_LCL125_280_22"><sup>22</sup></a> inter manus centurionum concubinarumque iactabatur.â€™ Nihil his neque credibilius fingi neque vehementius exprobrari neque manifestius ostendi potest.</p>
<span class="br"></span><span class="lineNumber">125</span><span class="br"></span><p>Ne illud quidem praeteribo, quantam adferat fidem expositioni narrantis auctoritas, quam mereri debemus ante omnia quidem vita, sed et ipso genere orationis: quod quo fuerit gravius ac sanctius, hoc plus habeat necesse est in <span class="br"></span><span class="lineNumber">126</span><span class="br"></span>adfirmando ponderis. Effugienda igitur in hac praecipue parte omnis calliditatis suspicio, neque enim se usquam custodit magis iudex: nihil videatur fictum, nihil sollicitum: omnia potius a causa quam ab oratore profecta credantur. <span class="br"></span><span class="lineNumber">127</span><span class="br"></span>At hoc pati non possumus, et perire artem putamus nisi appareat, cum desinat ars esse si apparet. Pendemus ex laude atque hanc laboris nostri ducimus summam: ita quae circumstantibus ostentare volumus, iudicibus prodimus.</p>
</section><notes><section class="footnotes"><ul><li class="note" id="note_LCL125_280_22"><a class="footnoteCrossrefLink" href="#target_note_LCL125_280_22" title="Click to highlight in text"><sup class="lineRef">22</sup><span class="italic">Cameron, Class. Rev.</span> 16 (1966) 17: sopore <span class="italic">AB</span></a></li><script type="text/javascript">document.getElementById('note_LCL125_280_22').style.display = "none";</script></ul></section></notes></section>