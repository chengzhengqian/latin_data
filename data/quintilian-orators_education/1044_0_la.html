<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>potissimum studiis dicam, quid attinet tam multis annis quam in more est plurimorum (ut de iis a quibus magna in hoc pars aetatis absumitur taceam) declamitare in schola et tantum laboris in rebus falsis consumere, cum satis sit modico tempore imaginem veri discriminis et dicendi leges
<span class="br"></span><span class="lineNumber">16</span><span class="br"></span>comperisse? Quod non eo dico quia sit umquam omittenda dicendi exercitatio, sed quia non in una sit eius specie consenescendum. 〈Ius civile〉<a class="footnoteLink" href="#note_LCL494_332_7" id="target_note_LCL494_332_7"><sup>7</sup></a> cognoscere et praecepta vivendi perdiscere et in foro nos experiri potuimus dum scholastici sumus. Discendi ratio talis ut non multos 〈poscat〉<a class="footnoteLink" href="#note_LCL494_332_8" id="target_note_LCL494_332_8"><sup>8</sup></a> annos: quaelibet enim ex iis partibus quarum habui mentionem in paucos libros contrahi solet, adeo non est infinito spatio ad traditionem opus. Reliqua est 〈exercitatio〉,<a class="footnoteLink" href="#note_LCL494_332_9" id="target_note_LCL494_332_9"><sup>9</sup></a>
<span class="br"></span><span class="lineNumber">17</span><span class="br"></span>quae vires cito facit, cum fecit tuetur. Rerum cognitio cotidie crescit; et tamen quam multorum ad eam librorum necessaria lectio est, quibus aut rerum exempla ab historicis aut dicendi ab oratoribus petuntur, philosophorum quoque consultorumque opiniones, si utilia velimus legere, non, quod 〈ne fieri〉<a class="footnoteLink" href="#note_LCL494_332_10" id="target_note_LCL494_332_10"><sup>10</sup></a> quidem potest, omnia.
<span class="br"></span><span class="lineNumber">18</span><span class="br"></span>Sed breve nobis tempus nos fecimus: quantulum enim studiis partimur? Alias horas vanus salutandi labor, alias datum fabulis otium, alias spectacula, alias convivia trahunt. Adice tot genera ludendi et insanam corporis curam, peregrinationes, rura, calculorum anxiam sollicitudinem,</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_332_7"><a class="footnoteCrossrefLink" href="#target_note_LCL494_332_7" title="Click to highlight in text"><sup class="lineRef">7</sup><span class="italic">add. Kiderlin</span></a></li><script type="text/javascript">document.getElementById('note_LCL494_332_7').style.display = "none";</script><li class="note" id="note_LCL494_332_8"><a class="footnoteCrossrefLink" href="#target_note_LCL494_332_8" title="Click to highlight in text"><sup class="lineRef">8</sup><span class="italic">add. Halm</span></a></li><script type="text/javascript">document.getElementById('note_LCL494_332_8').style.display = "none";</script><li class="note" id="note_LCL494_332_9"><a class="footnoteCrossrefLink" href="#target_note_LCL494_332_9" title="Click to highlight in text"><sup class="lineRef">9</sup><span class="italic">add. Halm</span></a></li><script type="text/javascript">document.getElementById('note_LCL494_332_9').style.display = "none";</script><li class="note" id="note_LCL494_332_10"><a class="footnoteCrossrefLink" href="#target_note_LCL494_332_10" title="Click to highlight in text"><sup class="lineRef">10</sup><span class="italic">Suppl. Halm</span></a></li><script type="text/javascript">document.getElementById('note_LCL494_332_10').style.display = "none";</script></ul></section></notes></section>