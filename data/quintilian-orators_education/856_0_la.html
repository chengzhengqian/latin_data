<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

fuerit, inhibetur cursus, atque omnis quae erat concepta <span class="br"></span><span class="lineNumber">21</span><span class="br"></span> mentis intentiomora et interdum iracundia excutitur. Tum illa quae altiorem animi motum secuntur quaeque ipsa animum quodam modo concitant, quorum est iactare manum, torquere vultum, stimulare se et<a class="footnoteLink" href="#note_LCL127_346_6" id="target_note_LCL127_346_6"><sup>6</sup></a> interim obiurgare, quaeque Persius notat cum leviter dicendi genus significat (‘nec pluteum’ inquit ‘caedit nec demorsos sapit unguis’) <span class="br"></span><span class="lineNumber">22</span><span class="br"></span> etiam ridicula sunt, nisi cum soli sumus. Denique, ut semel quod est potentissimum dicam, secretum, quod dictando perit, atque liberum arbitris locum et quam altissimum silentium scribentibus maxime convenire nemo dubitaverit. Non tamen protinus audiendi qui credunt aptissima in hoc nemora silvasque, quod illa caeli libertas locorumque amoenitas sublimem animum et beatiorem spiritum parent. <span class="br"></span><span class="lineNumber">23</span><span class="br"></span> Mihi certe iucundus hic magis quam studiorum hortator videtur esse secessus. Namque illa quae ipsa delectant necesse est avocent ab intentione operis destinati. Neque enim se bona fide in multa simul intendere animus totum potest, et quocumque respexit desinit intueri quod <span class="br"></span><span class="lineNumber">24</span><span class="br"></span> propositum erat. Quare silvarum amoenitas et praeterlabentia flumina et inspirantes ramis arborum aurae volucrumque cantus et ipsa late circumspiciendi libertas ad se trahunt, ut mihi remittere potius voluptas ista videatur <span class="br"></span><span class="lineNumber">25</span><span class="br"></span> cogitationem quam intendere. Demosthenes melius, qui se in locum ex quo nulla exaudiri vox et ex quo nihil prospici





</p></section><notes><section class="footnotes"><ul><li class="note" id="note_LCL127_346_6"><a class="footnoteCrossrefLink" href="#target_note_LCL127_346_6" title="Click to highlight in text"><sup class="lineRef">6</sup>stimulare se et <span class="italic">Watt</span> 1988: simul et <span class="italic">B</span>: sintieletus <span class="italic">b</span>: femur et latus <span class="italic">Bursian (‘thigh and side’)</span></a></li><script type="text/javascript">document.getElementById('note_LCL127_346_6').style.display = "none";</script></ul></section></notes></section>