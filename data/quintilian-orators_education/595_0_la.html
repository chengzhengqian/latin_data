<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

dispositio, sed in his ipsis primus aliquis sensus et secundus et tertius: qui non modo ut sint ordine conlocati laborandum est, sed ut inter se vincti atque ita cohaerentes ne <span class="br"></span><span class="lineNumber">17</span><span class="br"></span>commissura perluceat: corpus sit, non membra. Quod ita continget si et quid quoque &lt;loco&gt;<a class="footnoteLink" href="#note_LCL126_296_6" id="target_note_LCL126_296_6"><sup>6</sup></a> conveniat viderimus et, ut verba verbis adplicamus non pugnantia sed quae invicem complectantur, ita res non diversae distantibus ex locis quasi invicem ignotae collidentur, sed aliqua societate cum prioribus ac sequentibus copulatae tenebunt, ac videbitur non solum composita oratio sed etiam continua.</p>
<p>Verum longius fortasse progredior fallente transitu et a dispositione ad elocutionis praecepta labor, quae proximus liber inchoabit.</p>
</section><notes><section class="footnotes"><ul><li class="note" id="note_LCL126_296_6"><a class="footnoteCrossrefLink" href="#target_note_LCL126_296_6" title="Click to highlight in text"><sup class="lineRef">6</sup><span class="italic">suppl. Winterbottom</span></a></li><script type="text/javascript">document.getElementById('note_LCL126_296_6').style.display = "none";</script></ul></section></notes></section>