<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>agendum est, ne ad eas libenter descendisse videamur. Ideoque mihi illud Cassi Severi non mediocriter displicet: ‘di boni, vivo, et, quo me vivere iuvet, Asprenatem reum video.’ Non enim iusta ex causa vel necessaria videri potest postulasse eum, sed quadam accusandi voluptate.</p>
<span class="br"></span><span class="lineNumber">58</span><span class="br"></span><p>Praeter hoc tamen, quod est commune, propriam moderationem quaedam causae desiderant. Quapropter et qui curationem bonorum patris postulabit doleat eius valetudine, et quamlibet gravia filio pater obiecturus miserrimam sibi ostendat esse hanc ipsam necessitatem, nec hoc paucis modo verbis sed toto colore actionis, ut id eum non
<span class="br"></span><span class="lineNumber">59</span><span class="br"></span>dicere modo sed etiam vere dicere appareat. Nec causanti pupillo sic tutor irascatur umquam ut non remaneant amoris vestigia et sacra quaedam patris eius memoria. Iam quo modo contra abdicantem patrem, querentem uxorem agi causam oporteret in libro, ut arbitror, septimo dixi. Quando etiam ipsos loqui, quando etiam advocati voce uti deceat quartus liber, in quo prohoemii praecepta sunt, continet.</p>
<span class="br"></span><span class="lineNumber">60</span><span class="br"></span><p>Esse et in verbis quod deceat aut turpe sit nemini dubium est. Unum iam igitur huic loco, quod est sane summae</p>
<span class="br"></span><span class="lineNumber"></span><span class="br"></span>
</section><notes></notes></section>