<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
dicet.’ [Risus erit quicumque haec faciet orator.]<a class="footnoteLink" href="#note_LCL126_120_56" id="target_note_LCL126_120_56"><sup>56</sup></a></p>
<p><span class="br"></span><span class="lineNumber">106</span><span class="br"></span>Quas si recipimus finitiones, quidquid bene dicetur et urbane dicti nomen accipiet. Ceterum illi qui hoc proposuerat consentanea fuit illa divisio, ut dictorum urbanorum alia seria, alia iocosa, alia media faceret: nam est eadem omnium bene dictorum. Verum mihi etiam iocosa <span class="br"></span><span class="lineNumber">107</span><span class="br"></span>quaedam videntur posse in non satis urbana referri. Nam meo quidem iudicio illa est urbanitas, in qua nihil absonum, nihil agreste, nihil inconditum, nihil peregrinum neque sensu neque verbis neque ore gestuve possit deprendi, ut non tam sit in singulis dictis quam in toto colore dicendi, qualis apud Graecos atticismos ille reddens Athenarum <span class="br"></span><span class="lineNumber">108</span><span class="br"></span>proprium saporem. Ne tamen iudicium Marsi, hominis eruditissimi, subtraham, seria partitur in tria genera, honorificum contumeliosum medium. Et honorifici ponit exemplum Ciceronis pro Q. Ligario apud Caesarem: ‘qui <span class="br"></span><span class="lineNumber">109</span><span class="br"></span>nihil soles oblivisci nisi iniurias’, et contumeliosi quod Attico scripsit de Pompeio et Caesare: ‘habeo quem fugiam, quem sequar non habeo’, et medii, quod ἀποφθεγματικόν vocat, ut est in Catilinam cum dixit<a class="footnoteLink" href="#note_LCL126_120_57" id="target_note_LCL126_120_57"><sup>57</sup></a> neque gravem mortem accidere viro forti posse nec inmaturam consulari nec miseram sapienti. Quae omnia sunt optime dicta, sed cur <span class="br"></span><span class="lineNumber">110</span><span class="br"></span>proprie nomen urbanitatis accipiant non video. Quod si non totius, ut mihi videtur, orationis color meretur, sed etiam singulis dictis tribuendum est, illa potius urbana







</p></section><notes><section class="footnotes"><ul><li class="note" id="note_LCL126_120_56"><a class="footnoteCrossrefLink" href="#target_note_LCL126_120_56" title="Click to highlight in text"><sup class="lineRef">56</sup><span class="italic">del. Winterbottom</span></a></li><script type="text/javascript">document.getElementById('note_LCL126_120_56').style.display = "none";</script><li class="note" id="note_LCL126_120_57"><a class="footnoteCrossrefLink" href="#target_note_LCL126_120_57" title="Click to highlight in text"><sup class="lineRef">57</sup>ut est in Catilinam cum dixit <span class="italic">Halm after Regius and Spalding</span>: et est ita cum dixerit <span class="italic">A</span></a></li><script type="text/javascript">document.getElementById('note_LCL126_120_57').style.display = "none";</script></ul></section></notes></section>