<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

iis quoque in quibus non asperas figuras sed palam contrarias causae plerique fecerunt: ‘Tyrannidis adfectatae damnatus torqueatur ut conscios indicet:<a class="footnoteLink" href="#note_LCL127_82_17" id="target_note_LCL127_82_17"><sup>17</sup></a> accusator eius optet quod volet. Patrem quidam damnavit, optat ne is torqueatur: <span class="br"></span><span class="lineNumber">82</span><span class="br"></span> pater ei contra dicit.’ Nemo se tenuit agens pro patre quin figuras in filium faceret, tamquam illum conscium in tormentis nominaturus. Quo quid stultius? Nam cum hoc iudices intellexerint, aut non torquebitur, cum ideo <span class="br"></span><span class="lineNumber">83</span><span class="br"></span> torqueri velit, aut torto non credetur. ‘At credibile est hoc eum velle.’ Fortasse: dissimulet ergo ut efficiat. ‘Sed nobis, declamatoribus dico, quid proderit hoc intellexisse nisi dixerimus?’ Ergo, si vere ageretur, similiter consilium illud latens prodidissemus? Quid si neque utique verum est et habere alias hic damnatus contradicendi causas potest, vel quod legem conservandam putet, vel quod nolit accusatori debere beneficium, vel, quod ego maxime sequerer, <span class="br"></span><span class="lineNumber">84</span><span class="br"></span> ut se in tormentis innocentem esse pertendat? Quare ne illud quidem semper succurret sic dicentibus: ‘patrocinium hoc voluit qui controversiam finxit.’ Fortasse enim noluit, sed esto voluerit: continuone, si ille stulte cogitavit, nobis quoque stulte dicendum est? At egoin causis agendis frequenter non puto intuendum quid litigator velit.</p>
<p><span class="br"></span><span class="lineNumber">85</span><span class="br"></span> Est et ille in hoc genere frequens error, ut putent aliud



</p></section><notes><section class="footnotes"><ul><li class="note" id="note_LCL127_82_17"><a class="footnoteCrossrefLink" href="#target_note_LCL127_82_17" title="Click to highlight in text"><sup class="lineRef">17</sup>ut . . . indicet <span class="italic">om. A</span></a></li><script type="text/javascript">document.getElementById('note_LCL127_82_17').style.display = "none";</script></ul></section></notes></section>