<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">39</span><span class="br"></span>esset utilissimus civitati. Contendunt.’ Quis primus dicat incertum est, propositio tamen certa: ab eo enim cuius persona utemur incipiendum erit.</p>
<p>Et haec quidem de dividendo in universum praecipi possunt.</p>
<p><span class="br"></span><span class="lineNumber">40</span><span class="br"></span>At quo modo inveniemus etiam illas occultiores quaestiones? Scilicet quo modo sententias verba figuras colores: ingenio cura exercitatione. Non tamen fere umquam nisi inprudentem fugerint, si, ut dixi, naturam sequi ducem velit. <span class="br"></span><span class="lineNumber">41</span><span class="br"></span>Sed plerique eloquentiae famam adfectantes contenti sunt locis speciosis modo vel nihil ad probationem conferentibus: alii nihil ultra ea quae in oculos incurrunt exquirendum putant.</p>
<p>Quod quo facilius appareat, unam de schola controversiam, non ita sane difficilem aut novam, proponam in exemplum.</p>
<p><span class="br"></span><span class="lineNumber">42</span><span class="br"></span>‘Qui reo proditionis patri non adfuerit, exheres sit. Proditionis damnatus cum advocato exulet. Reo proditionis patri disertus filius adfuit, rusticus non adfuit: damnatus abiit cum advocato in exilium. Rusticus cum fortiter fecisset, praemii nomine impetravit restitutionem patris et fratris. Pater reversus intestatus decessit: petit rusticus


</p></section><notes></notes></section>