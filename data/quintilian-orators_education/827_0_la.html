<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">70</span><span class="br"></span> modatus. Nec nihil profecto viderunt qui orationes quae Charisi nomine eduntur a Menandro scriptas putant. Sed mihi longe magis orator probari in opere suo videtur, nisi forte aut illa<a class="footnoteLink" href="#note_LCL127_288_22" id="target_note_LCL127_288_22"><sup>22</sup></a> iudicia quae Epitrepontes, Epicleros, Locroe habent, aut meditationes in Psophodee, Nomothete, Hypobolimaeo non omnibus oratoriis<a class="footnoteLink" href="#note_LCL127_288_23" id="target_note_LCL127_288_23"><sup>23</sup></a> numeris <span class="br"></span><span class="lineNumber">71</span><span class="br"></span> sunt absolutae. Ego tamen plus adhuc quiddam conlaturum eum declamatoribus puto, quoniam his necesse est secundum condicionem controversiarum plures subire personas, patrum filiorum, 〈caelibum〉<a class="footnoteLink" href="#note_LCL127_288_24" id="target_note_LCL127_288_24"><sup>24</sup></a> maritorum, militum rusticorum, divitum pauperum, irascentium deprecantium, mitium asperorum. In quibus omnibus mire custoditur <span class="br"></span><span class="lineNumber">72</span><span class="br"></span> ab hoc poeta decor. Atque ille quidem omnibus eiusdem operis auctoribus abstulit nomen, et fulgore quodam suae claritatis tenebras obduxit. Habent tamen alii quoque comici, si cum venia legantur, quaedam quae possis decerpere, et praecipue Philemon, qui ut pravis sui temporis iudiciis Menandro saepe praelatus est, ita consensu tamen omnium meruit credi secundus.</p>
</section><notes><section class="footnotes"><ul><li class="note" id="note_LCL127_288_22"><a class="footnoteCrossrefLink" href="#target_note_LCL127_288_22" title="Click to highlight in text"><sup class="lineRef">22</sup>illa mala <span class="italic">G</span>: illa nota <span class="italic">Watt</span> 1998</a></li><script type="text/javascript">document.getElementById('note_LCL127_288_22').style.display = "none";</script><li class="note" id="note_LCL127_288_23"><a class="footnoteCrossrefLink" href="#target_note_LCL127_288_23" title="Click to highlight in text"><sup class="lineRef">23</sup><span class="italic">Y (?), edd.</span>: oratoris <span class="italic">G</span></a></li><script type="text/javascript">document.getElementById('note_LCL127_288_23').style.display = "none";</script><li class="note" id="note_LCL127_288_24"><a class="footnoteCrossrefLink" href="#target_note_LCL127_288_24" title="Click to highlight in text"><sup class="lineRef">24</sup><span class="italic">add. Spalding</span></a></li><script type="text/javascript">document.getElementById('note_LCL127_288_24').style.display = "none";</script></ul></section></notes></section>