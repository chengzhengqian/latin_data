<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

accommodent curam? Cur ipsi aliquid forensibus negotiis, aliquid desideriis amicorum, aliquid rationibus domesticis, aliquid curae corporis, nonnihil voluptatibus cotidie damus? Quarum nos una res quaelibet nihil intermittentis fatigaret: adeo facilius est multa facere quam diu.</p>
<span class="br"></span><span class="lineNumber">8</span><span class="br"></span><p>Illud quidem minime verendum est, ne laborem studiorum pueri difficilius tolerent; neque enim ulla aetas minus fatigatur. Mirum sit forsitan sed experimentis deprehendas. <span class="br"></span><span class="lineNumber">9</span><span class="br"></span>Nam et dociliora sunt ingenia priusquam obduruerunt. Id vel hoc argumento patet, quod intra biennium quam verba recte formare potuerunt quamvis nullo instante omnia fere locuntur: at noviciis nostris per quot annos sermo Latinus repugnat! Magis scias si quem iam robustum instituere litteris coeperis non sine causa dici παιδομαθεῖς eos qui in sua quidque arte optime faciant. <span class="br"></span><span class="lineNumber">10</span><span class="br"></span>Et patientior est laboris natura pueris quam iuvenibus. Videlicet ut corpora infantium nec casus quo in terram totiens deferuntur tam graviter adfligit nec illa per manus et genua reptatio nec post breve tempus continui lusus et totius diei discursus, quia pondus illis abest nec se ipsi gravant: sic animi quoque, credo quia minore conatu moventur nec suo nisu studiis insistunt sed formandos se tantummodo <span class="br"></span><span class="lineNumber">11</span><span class="br"></span>praestant, non similiter fatigantur. Praeterea secundum aliam aetatis illius facilitatem velut simplicius docentis secuntur nec quae iam egerint metiuntur: abest illis adhuc etiam laboris iudicium. Porro, ut frequenter experti


</p></section><notes></notes></section>