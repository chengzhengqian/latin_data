<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">70</span><span class="br"></span>nostri de peccatis suis mollius loquantur. Quaedam enim quasi non negantes<a class="footnoteLink" href="#note_LCL125_254_9" id="target_note_LCL125_254_9"><sup>9</sup></a> mitigabimus: ‘Non quidem, ut adversarius dicit, consilium furti in templum attulit nec diu captavit eius rei tempus, sed occasione et absentia custodum corruptus et pecunia, quae nimium in animis hominum potest, victus est. Sed quid refert? Peccavit et fur est: nihil <span class="br"></span><span class="lineNumber">71</span><span class="br"></span>attinet id defendere cuius poenam non recusamus.’ Interim quasi damnemus ipsi: ‘Vis te dicam vino inpulsum, errore lapsum, nocte deceptum? Vera sunt ista fortasse: tu tamen ingenuum stuprasti, solve decem milia.’</p>
<p>Nonnumquam propositione praemuniri potest causa,</p>
<span class="br"></span><span class="lineNumber">72</span><span class="br"></span><p>deinde exponi. Contraria sunt omnia tribus filiis qui in mortem patris coniurarant: sortiti nocte singuli per ordinem cum ferro cubiculum intrarunt patre dormiente: cum occidere eum nemo potuisset, excitato omnia indicarunt. <span class="br"></span><span class="lineNumber">73</span><span class="br"></span>Si tamen pater, qui divisit patrimonium et reos parricidii defendit, sic agat: ‘Quod contra legem sufficit, parricidium obicitur iuvenibus quorum pater vivit atque etiam liberis suis adest. Ordinem rei narrare quid necesse est cum ad legem nihil pertineat? Sed si confessionem culpae meae exigitis, ego fui pater durus, et patrimonii quod iam melius <span class="br"></span><span class="lineNumber">74</span><span class="br"></span>ab his administrari poterat tenax custos’, deinde subiciat stimulatos ab iis quorum indulgentiores parentes erant semper tamen eum habuisse animum qui sit eventu deprensus,



</p></section><notes><section class="footnotes"><ul><li class="note" id="note_LCL125_254_9"><a class="footnoteCrossrefLink" href="#target_note_LCL125_254_9" title="Click to highlight in text"><sup class="lineRef">9</sup><span class="italic">Gemoll</span>: narrantes <span class="italic">AB</span>: &lt;nova&gt; narrantes <span class="italic">Watt</span> 1988</a></li><script type="text/javascript">document.getElementById('note_LCL125_254_9').style.display = "none";</script></ul></section></notes></section>