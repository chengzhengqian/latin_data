<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

nos dicimus, nisi hoc ipsum ‘hominibus’ medium sit, in praefanda videmur incidere, quia ultima prioris syllabae littera, quae exprimi nisi labris coeuntibus non potest, aut intersistere nos indecentissime cogit aut continuata cum <span class="br"></span><span class="lineNumber">46</span><span class="br"></span>insequente in naturam eius corrumpitur. Aliae quoque coniunctiones aliquid simile faciunt, quas persequi libenter est in eo vitio quod vitandum dicimus commorantis. Sed divisio quoque adfert eandem iniuriam pudori, ut si <span class="br"></span><span class="lineNumber">47</span><span class="br"></span>‘intercapedinis’ nominativo casu quis utatur. Nec scripto modo id accidit, sed etiam sensum<a class="footnoteLink" href="#note_LCL126_366_24" id="target_note_LCL126_366_24"><sup>24</sup></a> plerique obscene intellegere, nisi caveris, cupiunt (ut apud Ovidium ‘quaeque latent meliora putant’)<a class="footnoteLink" href="#note_LCL126_366_25" id="target_note_LCL126_366_25"><sup>25</sup></a> et ex verbis quae longissime ab obscenitate absunt occasionem turpitudinis rapere. Siquidem Celsus cacemphaton apud Vergilium putat:</p>
<blockquote><p>
<span class="line">incipiunt agitata tumescere:</span><span class="linebreak"></span>
</p></blockquote>
<p class="noindent">quod si recipias, nihil loqui tutum est.</p>
<p><span class="br"></span><span class="lineNumber">48</span><span class="br"></span>Deformitati proximum est humilitatis vitium (ταπείνωσιν vocant), qua rei magnitudo vel dignitas minuitur, ut</p>
</section><notes><section class="footnotes"><ul><li class="note" id="note_LCL126_366_24"><a class="footnoteCrossrefLink" href="#target_note_LCL126_366_24" title="Click to highlight in text"><sup class="lineRef">24</sup><span class="italic">Winterbottom</span>: sensu <span class="italic">A</span></a></li><script type="text/javascript">document.getElementById('note_LCL126_366_24').style.display = "none";</script><li class="note" id="note_LCL126_366_25"><a class="footnoteCrossrefLink" href="#target_note_LCL126_366_25" title="Click to highlight in text"><sup class="lineRef">25</sup>ut . . . putant <span class="italic">del. Spalding</span></a></li><script type="text/javascript">document.getElementById('note_LCL126_366_25').style.display = "none";</script></ul></section></notes></section>