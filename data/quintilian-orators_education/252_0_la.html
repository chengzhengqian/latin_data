<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


deliberabat Parthos an Africam an Aegyptum peteret. Ita non tantum utrum melius sed quid sit optimum quaeritur, itemque contra.</p>
<span class="br"></span><span class="lineNumber">34</span><span class="br"></span><p>Nec umquam incidet in hoc genere materiae dubitatio rei quae undique secundum nos sit; nam ubi contradictioni locus non est, quae potest esse causa dubitandi? Ita fere omnis suasoria nihil est aliud quam comparatio, videndumque quid consecuturi simus et per quid, ut aestimari possit plus in eo quod petimus sit commodi, an vero in eo per quod petimus incommodi.</p>
<span class="br"></span><span class="lineNumber">35</span><span class="br"></span><p>Est utilitatis et in tempore quaestio: ‘expedit, sed non nunc’, et in loco: ‘non hic’, et in persona: ‘non nobis’, ‘non contra hos’, et in genere agendi: ‘non sic’, et in modo: ‘non in tantum’.</p>
<p>Sed personam saepius decoris gratia intuemur: quae et <span class="br"></span><span class="lineNumber">36</span><span class="br"></span>in nobis et in iis qui deliberant spectanda est. Itaque quamvis exempla plurimum in consiliis possint, quia facillime ad consentiendum homines ducuntur experimentis, refert tamen quorum auctoritas et quibus adhibeatur: diversi <span class="br"></span><span class="lineNumber">37</span><span class="br"></span>sunt enim deliberantium animi, duplex condicio. Nam consultant aut plures aut singuli, sed in utrisque differentia, quia et in pluribus multum interest senatus sit an populus, Romani an Fidenates, Graeci an barbari, et in singulis




</p></section><notes></notes></section>