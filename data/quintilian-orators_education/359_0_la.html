<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


odio conflatos testes sive invidia sive gratia sive pecunia videri volumus. Et si deficietur numero pars diversa, paucitatem, si abundabit, conspirationem, si humiles producet, vilitatem, si potentes, gratiam oportebit incessere. <span class="br"></span><span class="lineNumber">24</span><span class="br"></span>Plus tamen proderit causas propter quas reum laedant exponere: quae sunt variae et<a class="footnoteLink" href="#note_LCL125_346_4" id="target_note_LCL125_346_4"><sup>4</sup></a> pro condicione cuiusque litis aut litigatoris. Nam contra illa quae supra diximus simili ratione responderi locis communibus solet, quia et in paucis atque humilibus accusator simplicitate gloriari potest, quod neminem praeter eos qui possint scire quaesierit, et multos atque honestos commendare aliquanto est facilius. <span class="br"></span><span class="lineNumber">25</span><span class="br"></span>Verum interim et singulos ut exornare, ita destruere contingit aut recitatis in actione &lt;testimoniis&gt;<a class="footnoteLink" href="#note_LCL125_346_5" id="target_note_LCL125_346_5"><sup>5</sup></a> aut testibus nominatis, quod iis temporibus quibus testis non post finitas actiones rogabatur facilius et frequentius fuit. Quid autem in quemque testium dicendum sit, sumi nisi ex ipsorum personis non potest.</p>
<span class="br"></span><span class="lineNumber">26</span><span class="br"></span><p>Reliquae interrogandi sunt artes:<a class="footnoteLink" href="#note_LCL125_346_6" id="target_note_LCL125_346_6"><sup>6</sup></a> qua in re primum est nosse testem. Nam timidus terreri, stultus decipi, iracundus concitari, ambitiosus inflari, longus protrahi potest, prudens vero et constans vel tamquam inimicus et pervicax





</p></section><notes><section class="footnotes"><ul><li class="note" id="note_LCL125_346_4"><a class="footnoteCrossrefLink" href="#target_note_LCL125_346_4" title="Click to highlight in text"><sup class="lineRef">4</sup><span class="italic">del. Halm</span></a></li><script type="text/javascript">document.getElementById('note_LCL125_346_4').style.display = "none";</script><li class="note" id="note_LCL125_346_5"><a class="footnoteCrossrefLink" href="#target_note_LCL125_346_5" title="Click to highlight in text"><sup class="lineRef">5</sup><span class="italic">add. Winterbottom, after Halm</span></a></li><script type="text/javascript">document.getElementById('note_LCL125_346_5').style.display = "none";</script><li class="note" id="note_LCL125_346_6"><a class="footnoteCrossrefLink" href="#target_note_LCL125_346_6" title="Click to highlight in text"><sup class="lineRef">6</sup><span class="italic">M.W.</span>: partes <span class="italic">AB</span></a></li><script type="text/javascript">document.getElementById('note_LCL125_346_6').style.display = "none";</script></ul></section></notes></section>