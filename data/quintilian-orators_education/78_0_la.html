<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

apud Asinium etiam et ceteros qui sunt proximi, videmus Enni Acci Pacuvi Lucili Terenti Caecili et aliorum inseri versus, summa<a class="footnoteLink" href="#note_LCL124_204_4" id="target_note_LCL124_204_4"><sup>4</sup></a> non eruditionis modo gratia sed etiam iucunditatis, cum poeticis voluptatibus aures a forensi <span class="br"></span><span class="lineNumber">12</span><span class="br"></span>asperitate respirant. Quibus accedit non mediocris utilitas, cum sententiis eorum velut quibusdam testimoniis quae proposuere confirment.</p>
<p>Verum priora illa ad pueros magis, haec sequentia ad robustiores pertinebunt, cum grammatices amor et usus lectionis non scholarum temporibus sed vitae spatio terminentur.</p>
<span class="br"></span><span class="lineNumber">13</span><span class="br"></span><p>In praelegendo grammaticus et illa quidem minora praestare debebit, ut partes orationis reddi sibi soluto versu desideret et pedum proprietates, quae adeo<a class="footnoteLink" href="#note_LCL124_204_5" id="target_note_LCL124_204_5"><sup>5</sup></a> debent esse notae in carminibus ut etiam in oratoria compositione <span class="br"></span><span class="lineNumber">14</span><span class="br"></span>desiderentur. Deprendat quae barbara, quae inpropria, quae contra legem loquendi sint posita, non ut ex his utique improbentur poetae (quibus, quia plerumque servire metro coguntur, adeo ignoscitur ut vitia ipsa aliis in carmine appellationibus nominentur: metaplasmus enim et schematismus seu<a class="footnoteLink" href="#note_LCL124_204_6" id="target_note_LCL124_204_6"><sup>6</sup></a> schemata, ut dixi, vocamus et laudem virtutis necessitati damus), sed ut commoneat artificialium







</p></section><notes><section class="footnotes"><ul><li class="note" id="note_LCL124_204_4"><a class="footnoteCrossrefLink" href="#target_note_LCL124_204_4" title="Click to highlight in text"><sup class="lineRef">4</sup>summae <span class="italic">Buchheit</span></a></li><script type="text/javascript">document.getElementById('note_LCL124_204_4').style.display = "none";</script><li class="note" id="note_LCL124_204_5"><a class="footnoteCrossrefLink" href="#target_note_LCL124_204_5" title="Click to highlight in text"><sup class="lineRef">5</sup>ideo <span class="italic">Colson</span></a></li><script type="text/javascript">document.getElementById('note_LCL124_204_5').style.display = "none";</script><li class="note" id="note_LCL124_204_6"><a class="footnoteCrossrefLink" href="#target_note_LCL124_204_6" title="Click to highlight in text"><sup class="lineRef">6</sup><span class="italic">Spalding</span>: et <span class="italic">AB</span></a></li><script type="text/javascript">document.getElementById('note_LCL124_204_6').style.display = "none";</script></ul></section></notes></section>