<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


ex scripto ducuntur, legum contrariarum, quae antinomia dicitur, et scripti et sententiae vel voluntatis, id est κατὰ ῥητὸν καὶ διάνoιαν, et μετάλημψιν, quam nos varie tralativam, transumptivam, transpositivam vocamus, συλλογισμόν, quem accipimus ratiocinativum vel collectivum, ambiguitatis, quae ἀμϕιβολία nominatur: quos posui quia et ipsi a plerisque status appellantur, cum quibusdam legales potius quaestiones eas dici placuerit.</p>
<span class="br"></span><span class="lineNumber">47</span><span class="br"></span><p>Quattuor fecit Athenaeus, προτρεπτικὴν στάσιν vel παρορμητικήν, id est exhortativum, qui suasoriae est proprius, συντελικήν, qua coniecturam significari magis ex his quae secuntur quam ex ipso nomine apparet, ὑπαλλακτικήν (ea finitio est, mutatione enim nominis constat), iuridicalem, eadem appellatione Graeca qua ceteri usus. <span class="br"></span><span class="lineNumber">48</span><span class="br"></span>Nam est, ut dixi, multa in nominibus differentia. Sunt qui ὑπαλλαkτικήν tralationem esse existiment, secuti hanc mutationis significationem.</p>
<p>Fecerunt alii totidem status, sed alios, an sit, quid sit, quale sit, quantum sit, ut Caecilius et Theon.</p>
</section><notes></notes></section>