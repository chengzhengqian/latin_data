<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
vel solis extra artem probationibus vel mixtis continentur, asperrima in hac parte dimicatio est, nec alibi dixeris magis <span class="br"></span><span class="lineNumber">5</span><span class="br"></span>mucrone pugnari. Nam et firmissima quaeque memoriae iudicis inculcanda sunt et praestandum quidquid in actione promisimus et refellenda mendacia: nusquam est denique qui cognoscit intentior. Nec inmerito quidam quamquam in dicendo mediocres hac tamen altercandi <span class="br"></span><span class="lineNumber">6</span><span class="br"></span>praestantia meruerunt nomen patronorum. At quidam, litigatoribus suis illum modo ambitiosum declamandi sudorem praestitisse contenti, cum turba laudantium destituunt subsellia, pugnamque illam decretoriam imperitis ac <span class="br"></span><span class="lineNumber">7</span><span class="br"></span>saepe pullatae turbae relincunt. Itaque videas alios plerumque in iudiciis privatis ad actiones advocari, alios ad probationem. Quae si dividenda sunt officia, hoc certe magis necessarium est, pudendumque dictu si plus litigantibus prosunt minores. In publicis certe iudiciis vox illa praeconis inter<a class="footnoteLink" href="#note_LCL126_126_1" id="target_note_LCL126_126_1"><sup>1</sup></a> patronos ipsum qui egerit citat.</p>
<p><span class="br"></span><span class="lineNumber">8</span><span class="br"></span>Opus est igitur in primis ingenio veloci ac mobili, animo praesenti et acri. Non enim cogitandum, sed dicendum statim est et prope sub conatu adversarii manus exigenda. Quare cum omni parte huiusce officii plurimum facit totas non diligenter modo sed etiam familiariter nosse causas, tum in altercatione maxime necessarium est omnium personarum instrumentorum temporum locorum habere notitiam: alioqui et tacendum erit saepe et aliis subicientibus



</p></section><notes><section class="footnotes"><ul><li class="note" id="note_LCL126_126_1"><a class="footnoteCrossrefLink" href="#target_note_LCL126_126_1" title="Click to highlight in text"><sup class="lineRef">1</sup><span class="italic">Spalding</span>: praeter <span class="italic">A</span></a></li><script type="text/javascript">document.getElementById('note_LCL126_126_1').style.display = "none";</script></ul></section></notes></section>