<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


an Fabios dedant Gallis bellum minitantibus’) aut non faciendi: ‘deliberat C. Caesar an perseveret in Germaniam <span class="br"></span><span class="lineNumber">20</span><span class="br"></span>ire cum milites passim testamenta facerent.’ Hae suasoriae duplices sunt. Nam et illic causa deliberandi est quod bellum Galli minitentur, esse tamen potest quaestio dedendine fuerint etiam citra hanc denuntiationem qui contra fas, cum legati missi essent, proelium inierint, regemque <span class="br"></span><span class="lineNumber">21</span><span class="br"></span>ad quem mandata acceperant trucidarint: et hic nihil Caesar sine dubio deliberaret nisi propter hanc militum perturbationem, est tamen locus quaerendi an citra hunc quoque casum penetrandum in Germaniam fuerit. Semper autem de eo prius loquemur de quo deliberari etiam detractis sequentibus possit.</p>
<span class="br"></span><span class="lineNumber">22</span><span class="br"></span><p>Partes suadendi quidam putaverunt honestum utile necessarium. Ego non invenio huic tertiae locum. Quantalibet enim vis ingruat, aliquid fortasse pati necesse sit, nihil <span class="br"></span><span class="lineNumber">23</span><span class="br"></span>facere, de faciendo autem deliberatur. Quod si hanc vocant necessitatem in quam homines graviorum metu coguntur, utilitatis erit quaestio, ut si obsessi et inpares et aqua ciboque defecti de facienda ad hostem deditione deliberent et dicatur ‘necesse est’; nempe sequitur ut hoc subiciatur: ‘alioqui pereundum est’: ita propter id ipsum non est necesse, quia perire potius licet; denique non fecerunt



</p></section><notes></notes></section>