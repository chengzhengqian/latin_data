<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
puta: ‘Expositum qui agnoverit, solutis alimentis recipiat: minus dicto audientem filium liceat abdicare. Qui expositum recepit, imperat ei nuptias locupletis propinquae: ille <span class="br"></span><span class="lineNumber">15</span><span class="br"></span>deducere vult filiam pauperis educatoris.’ Lex de expositis ad adfectum pertinet: iudicium pendet ex lege abdicationis. Nec tamen semper ex una lege quaestio est, ut in antinomia. His spectatis apparebit circa quod pugna sit.</p>
<p><span class="br"></span><span class="lineNumber">16</span><span class="br"></span>Coniuncta defensio est, qualis pro Rabirio: ‘si occidisset, recte fecisset, sed non occidit.’ Ubi vero multa contra unam propositionem dicimus, cogitandum est primum quidquid dici potest, tum ex his quo quidque loco dici expediat aestimandum. In quo non idem sentio quod de propositionibus paulo ante quodque de argumentis probationum loco concessi, posse aliquando nos incipere a <span class="br"></span><span class="lineNumber">17</span><span class="br"></span>firmioribus. Nam vis quaestionum semper crescere debet et ad potentissima ab infirmissimis pervenire, sive sunt <span class="br"></span><span class="lineNumber">18</span><span class="br"></span>eiusdem generis sive diversi. Iuris autem quaestiones solent esse nonnumquam ex aliis atque aliis conflictionibus, facti semper idem spectant. In utroque genere similis ordo est.</p>
<p>Sed prius de dissimilibus: ex quibus infirmissimum quidque primum tractari oportet, ideo quod quasdam quaestiones executi donare solemus et concedere: neque





</p></section><notes></notes></section>