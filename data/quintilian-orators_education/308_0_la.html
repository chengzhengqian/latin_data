<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


ut omni arte vel ex spatio eius detrahamus aliquid vel ex taedio.</p>
<span class="br"></span><span class="lineNumber">48</span><span class="br"></span><p>Ut minus longa sit efficiemus quae poterimus differendo, non tamen sine mentione eorum quae differemus: ‘quas causas occidendi habuerit, quos adsumpserit conscios, quem ad modum disposuerit insidias, probationis <span class="br"></span><span class="lineNumber">49</span><span class="br"></span>loco dicam.’ Quaedam vero ex ordine praetermittenda, quale est apud Ciceronem: ‘moritur Fulcinius; multa enim quae sunt in re, quia remota sunt a causa, praetermittam.’</p>
<p>Et partitio taedium levat: ‘dicam quae acta sint ante ipsum rei contractum, dicam quae in re ipsa, dicam quae</p>
<span class="br"></span><span class="lineNumber">50</span><span class="br"></span><p>postea’; ita tres potius modicae narrationes videbuntur quam una longa. Interim expediet expositionem brevi interfatione distinguere: ‘audistis quae ante acta sunt: accipite nunc quae insecuntur.’ Reficietur enim iudex priorum fine et se velut ad novum rursus initium praeparabit.</p>
<span class="br"></span><span class="lineNumber">51</span><span class="br"></span><p>Si tamen adhibitis quoque his artibus in longum exierit ordo rerum, erit non inutilis in extrema parte commonitio, quod Cicero etiam in brevi narratione fecit: ‘adhuc, Caesar, Q. Ligarius omni culpa caret: domo est egressus non modo nullum ad bellum, sed ne ad minimam quidem belli suspicionem’, et cetera.</p>
<span class="br"></span><span class="lineNumber">52</span><span class="br"></span><p>Credibilis autem erit narratio ante omnia si prius consuluerimus nostrum animum ne quid naturae dicamus



</p></section><notes></notes></section>