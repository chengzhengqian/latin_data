<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

nobilis nobilissimae civitatis pretio redemit: humanum est’, et pro Cluentio de invidia: ‘dominetur in contionibus, iaceat in iudiciis’: tertia consensio, ut pro eodem: ‘iudicium <span class="br"></span><span class="lineNumber">52</span><span class="br"></span> esse corruptum.’ Haec<a class="footnoteLink" href="#note_LCL127_64_8" id="target_note_LCL127_64_8"><sup>8</sup></a> evidentior figura est cum alicui rei adsentimur quae est futura pro nobis, verum id accidere sine adversarii vitio non potest. Quaedam etiam velut laudamus, ut Cicero in Verrem circa crimen Apolloni Drepanitani: ‘gaudeo etiam si quid ab eo abstulisti, et abs te <span class="br"></span><span class="lineNumber">53</span><span class="br"></span> nihil rectius factum esse dico.’ Interim augemus crimina quae ex facili aut diluere possimus aut negare, quod est frequentius quam ut exemplum desideret. Interim hoc ipso fidem detrahimus illis, quod sint tam gravia, ut pro Roscio Cicero, cum inmanitatem parricidii, quamquam per se manifestam, tamen etiam vi orationis exaggerat.</p>
<p><span class="br"></span><span class="lineNumber">54</span><span class="br"></span> Aποσιώπησις, quam idem Cicero reticentiam, Celsus obticentiam, nonnulli interruptionem appellant, et ipsa ostendit adfectus, vel irae, ut</p>
<blockquote><p>
<span class="line">quos ego—sed motos praestat componere fluctus,</span><span class="linebreak"></span>
</p></blockquote>
<p class="noindent">vel sollicitudinis et quasi religionis: ‘An huius ille legis, quam Clodius a se inventam gloriatur, mentionem facere ausus esset vivo Milone, non dicam consule? De nostrum</p>
</section><notes><section class="footnotes"><ul><li class="note" id="note_LCL127_64_8"><a class="footnoteCrossrefLink" href="#target_note_LCL127_64_8" title="Click to highlight in text"><sup class="lineRef">8</sup>Hac <span class="italic">Spalding (‘than this’)</span></a></li><script type="text/javascript">document.getElementById('note_LCL127_64_8').style.display = "none";</script></ul></section></notes></section>