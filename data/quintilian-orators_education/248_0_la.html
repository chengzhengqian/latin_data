<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Quare in suadendo ac dissuadendo tria primum spec-tanda erunt: quid sit de quo deliberetur, qui sint qui deliberent, qui sit qui suadeat.</p>
<span class="br"></span><span class="lineNumber">16</span><span class="br"></span><p>Rem de qua deliberatur aut certum est posse fieri aut incertum. Si incertum, haec erit quaestio sola aut potentissima; saepe enim accidet ut prius dicamus ne si possit quidem fieri esse faciendum, deinde fieri non posse. Cum autem de hoc quaeritur, coniectura est: an Isthmos intercidi, an siccari palus Pomptina, an portus fieri Ostiae possit, an <span class="br"></span><span class="lineNumber">17</span><span class="br"></span>Alexander terras ultra Oceanum sit inventurus. Sed in iis quoque quae constabit posse fieri coniectura aliquando erit, si quaeretur an utique futurum sit ut Carthaginem superent Romani, ut redeat Hannibal si Scipio exercitum in Africam transtulerit, ut servent fidem Samnites si Romani arma deposuerint. Quaedam et fieri posse et futura esse credibile est, sed aut alio tempore aut alio loco aut alio modo.</p>
<span class="br"></span><span class="lineNumber">18</span><span class="br"></span><p>Ubi coniecturae non erit locus, alia sunt intuenda. Et primum aut propter ipsam rem de qua sententiae rogantur consultabitur, aut propter alias intervenientes extrinsecus causas. Propter ipsam: ‘deliberant patres conscripti an stipendium <span class="br"></span><span class="lineNumber">19</span><span class="br"></span>militi constituant’. Haec materia simplex erit. Accedunt causae aut faciendi (ut ‘deliberant patres conscripti








</p></section><notes></notes></section>