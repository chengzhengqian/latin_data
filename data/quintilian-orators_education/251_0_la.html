<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">29</span><span class="br"></span>voluptatem. Praecedat enim semper aliquid necesse est, ut in ludis honor deorum, in theatro non inutilis laborum remissio, deformis et incommoda turbae, si id non sit, conflictatio, et nihilo minus eadem illa religio, cum theatrum <span class="br"></span><span class="lineNumber">30</span><span class="br"></span>veluti quoddam illius sacri templum vocabimus. Saepe vero et utilitatem despiciendam esse dicimus ut honesta faciamus (ut cum illis Opiterginis damus consilium ne se hostibus dedant, quamquam perituri sint nisi fecerint) et utilia honestis praeferimus, ut cum suademus ut bello <span class="br"></span><span class="lineNumber">31</span><span class="br"></span>Punico servi armentur. Sed tamen neque hic plane concedendum est esse id inhonestum (liberos enim natura omnis et isdem constare elementis, et fortasse antiquis etiam nobilibus ortos dici potest), et illic, ubi manifestum periculum est, opponenda alia, ut crudelius etiam perituros adfirmemus si se dediderint, sive hostis non servarit <span class="br"></span><span class="lineNumber">32</span><span class="br"></span>fidem, sive Caesar vicerit, quod est vero similius. Haec autem quae tantum<a class="footnoteLink" href="#note_LCL125_130_4" id="target_note_LCL125_130_4"><sup>4</sup></a> inter se pugnant plerumque nominibus deflecti solent. Nam et utilitas ipsa expugnatur ab iis qui dicunt non solum potiora esse honesta quam utilia, sed ne utilia quidem esse quae non sint honesta: et contra, quod nos honestum, illi vanum, ambitiosum, stolidum verbis quam re probabilius vocant.</p>
<span class="br"></span><span class="lineNumber">33</span><span class="br"></span><p>Nec tantum inutilibus comparantur utilia, sed inter se quoque ipsa, ut si ex duobus eligamus, in altero quid sit magis, in altero quid sit minus. Crescit hoc adhuc; nam interim triplices etiam suasoriae incidunt, ut cum Pompeius




</p></section><notes><section class="footnotes"><ul><li class="note" id="note_LCL125_130_4"><a class="footnoteCrossrefLink" href="#target_note_LCL125_130_4" title="Click to highlight in text"><sup class="lineRef">4</sup><span class="italic">del. Marshall, AJP</span> 95 (1974) 81</a></li><script type="text/javascript">document.getElementById('note_LCL125_130_4').style.display = "none";</script></ul></section></notes></section>