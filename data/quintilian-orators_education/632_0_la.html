<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

carens arte oratio, eaque et in sententiis et in figuris et in compositione longe non animis solum sed etiam auribus est ingratissima.</p>
<p><span class="br"></span><span class="lineNumber">53</span><span class="br"></span>Vitanda &lt;etiam&gt;<a class="footnoteLink" href="#note_LCL126_370_27" id="target_note_LCL126_370_27"><sup>27</sup></a> macrologia, id est longior quam oportet sermo, ut apud T. Livium: ‘legati non impetrata pace retro domum, unde venerant, abierunt.’</p>
<p>Sed huic vicina periphrasis virtus habetur.</p>
<p>Est et pleonasmos vitium, cum supervacuis verbis oratio oneratur: ‘ego oculis meis vidi’ (sat est enim ‘vidi’). <span class="br"></span><span class="lineNumber">54</span><span class="br"></span>Emendavit hoc etiam urbane in Hirtio Cicero: cum is apud ipsum declamans filium a matre decem mensibus in utero latum esse dixisset, ‘quid? aliae’ inquit ‘in perula solent ferre?’ Nonnumquam tamen illud genus, cuius exemplum priore loco posui, adfirmationis gratia adhibetur:</p>
<blockquote><p>
<span class="line">vocemque his auribus hausi.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">55</span><span class="br"></span>At vitium erit quotiens otiosum fuerit quod<a class="footnoteLink" href="#note_LCL126_370_28" id="target_note_LCL126_370_28"><sup>28</sup></a> supererit, non cum &lt;profuerit quod&gt;<a class="footnoteLink" href="#note_LCL126_370_29" id="target_note_LCL126_370_29"><sup>29</sup></a> adicietur.</p>
<p>Est etiam quae periergia vocatur, supervacua, ut sic dixerim, operositas, ut a diligenti curiosus et religione superstitio distat. Atque, ut semel finiam, verbum omne quod neque intellectum adiuvat neque ornatum vitiosum dici potest.</p>
</section><notes><section class="footnotes"><ul><li class="note" id="note_LCL126_370_27"><a class="footnoteCrossrefLink" href="#target_note_LCL126_370_27" title="Click to highlight in text"><sup class="lineRef">27</sup><span class="italic">add. Christ</span></a></li><script type="text/javascript">document.getElementById('note_LCL126_370_27').style.display = "none";</script><li class="note" id="note_LCL126_370_28"><a class="footnoteCrossrefLink" href="#target_note_LCL126_370_28" title="Click to highlight in text"><sup class="lineRef">28</sup><span class="italic">M.W</span>.: et <span class="italic">A</span></a></li><script type="text/javascript">document.getElementById('note_LCL126_370_28').style.display = "none";</script><li class="note" id="note_LCL126_370_29"><a class="footnoteCrossrefLink" href="#target_note_LCL126_370_29" title="Click to highlight in text"><sup class="lineRef">29</sup><span class="italic">suppl. M.W</span>. <span class="italic">after Kiderlin and Radermacher</span></a></li><script type="text/javascript">document.getElementById('note_LCL126_370_29').style.display = "none";</script></ul></section></notes></section>