<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

Cicero, hypallagen rhetores dicunt. Haec inuentas ab inventore et subiectas res ab optinentibus significat, ut ‘Cererem corruptam undis’, et</p>
<blockquote><p>
<span class="line indent18">receptus</span><span class="linebreak"></span>
<span class="line">terra Neptunus classes aquilonibus arcet.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">24</span><span class="br"></span>Quod fit retrorsum durius. Refert autem in quantum hic tropos oratorem sequatur. Nam ut ‘Vulcanum’ pro igne vulgo audimus et ‘vario Marte pugnatum’ eruditus est sermo et ‘Venerem’ quam coitum dixisse magis decet, ita ‘Liberum et Cererem’ pro vino et pane licentius quam ut fori severitas ferat. Sicut ex eo quod &lt;continet id quod&gt;<a class="footnoteLink" href="#note_LCL126_438_11" id="target_note_LCL126_438_11"><sup>11</sup></a> continetur: usus recipit ‘bene moratas urbes’ et ‘poculum epotum’ <span class="br"></span><span class="lineNumber">25</span><span class="br"></span>et ‘saeculum felix’, at id quod contra est raro audeat nisi poeta:</p>
<blockquote><p>
<span class="line">iam proximus ardet | Ucalegon.</span><span class="linebreak"></span>
</p></blockquote>
<p class="noindent">Nisi forte hoc potius est a possessore quod possidetur, ut ‘hominem devorari’, cuius patrimonium consumatur: quo <span class="br"></span><span class="lineNumber">26</span><span class="br"></span>modo fiunt innumerabiles species. Huius enim sunt generis cum ‘ab Hannibale’ caesa [et apud tragicos aegialeo]<a class="footnoteLink" href="#note_LCL126_438_12" id="target_note_LCL126_438_12"><sup>12</sup></a> apud Cannas sexaginta milia dicimus, et carmina Vergili ‘Vergilium’, ‘venisse’ commeatus qui adferantur, ‘sacrilegium’ deprehensum, non sacrilegum, ‘armorum’ scientiam habere, non artis.</p>
</section><notes><section class="footnotes"><ul><li class="note" id="note_LCL126_438_11"><a class="footnoteCrossrefLink" href="#target_note_LCL126_438_11" title="Click to highlight in text"><sup class="lineRef">11</sup><span class="italic">suppl. recc.</span></a></li><script type="text/javascript">document.getElementById('note_LCL126_438_11').style.display = "none";</script><li class="note" id="note_LCL126_438_12"><a class="footnoteCrossrefLink" href="#target_note_LCL126_438_12" title="Click to highlight in text"><sup class="lineRef">12</sup><span class="italic">del. Zumpt (cf.</span> 8.6.34)</a></li><script type="text/javascript">document.getElementById('note_LCL126_438_12').style.display = "none";</script></ul></section></notes></section>