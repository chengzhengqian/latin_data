<section class="div1 language" lang="la"><header><hgroup><h1>Quintilian</h1></hgroup></header><section class="div2">
<blockquote><p>
<span class="line">hic Dolopum manus, hic saevus tendebat Achilles.</span><span class="linebreak"></span>
</p></blockquote>
<p class="noindent">Quod fit mixtura figurarum, cum προσωποποιίᾳ accedit illa quae est orationis per detractionem: detractum est enim quis diceret.</p>
<p>Vertitur interim προσωποποιία in speciem narrandi. Unde apud historicos reperiuntur obliquae adlocutiones, ut in Titi Livi primo statim: ‘urbes quoque ut cetera ex infimo nasci, deinde, quas sua virtus ac di iuvent, magnas opes sibi magnumque nomen facere.’</p>
<p><span class="br"></span><span class="lineNumber">38</span><span class="br"></span> Aversus quoque a iudice sermo, qui dicitur apostrophe, mire movet, sive adversarios invadimus: ‘quid enim tuus ille, Tubero, in acie Pharsalica?’ sive ad invocationem aliquam convertimur: ‘vos enim iam ego, Albani tumuli atque luci’, sive ad invidiosam inplorationem: ‘o leges Porciae <span class="br"></span><span class="lineNumber">39</span><span class="br"></span> legesque Semproniae!’ Sed illa quoque vocatur aversio quae a proposita quaestione abducit audientem:</p>
<blockquote><p>
<span class="line">non ego cum Danais Troianam excindere gentem</span><span class="linebreak"></span>
<span class="line">Aulide iuravi.</span><span class="linebreak"></span>
</p></blockquote>
<p class="noindent">Quod fit et multis et variis figuris, cum aut aliud expectasse</p>
</section><notes></notes></section>