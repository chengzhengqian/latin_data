<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">27</span><span class="br"></span><p>Si longior complectenda memoria fuerit oratio, proderit per partes ediscere (laborat enim maxime onere); sed hae partes non sint perexiguae, alioqui rursus multae erunt et eam distringent atque concident. Nec utique certum imperaverim modum, sed maxime ut quisque finietur locus, ni forte tam numerosus ut ipse quoque dividi debeat.
<span class="br"></span><span class="lineNumber">28</span><span class="br"></span>Dandi sunt certi quidam termini, ut contextum verborum, qui est difficillimus, continua et crebra meditatio, partis deinceps ipsas repetitus ordo coniungat. Non est inutile iis quae difficilius haereant aliquas adponere notas, quarum recordatio commoneat et quasi excitet memoriam:
<span class="br"></span><span class="lineNumber">29</span><span class="br"></span>nemo enim erit<a class="footnoteLink" href="#note_LCL494_72_11" id="target_note_LCL494_72_11"><sup>11</sup></a> tam infelix ut quod cuique loco signum destinaverit nesciat. At si erit tardus ad hoc, eo quoque adhuc remedio utatur, ut ipsae notae (hoc enim est ex illa arte non inutile) aptentur ad eos qui excidunt sensus, ancora, ut supra proposui, si de nave dicendum est, spiculum
<span class="br"></span><span class="lineNumber">30</span><span class="br"></span>si de proelio. Multum enim signa faciunt, et ex alia memoria venit alia, ut cum tralatus anulus vel alligatus commoneat nos cur id fecerimus. Haec magis adhuc adstringunt qui memoriam ab aliquo simili transferunt ad id quod continendum est: ut in nominibus, si Fabius forte sit tenendus, referamus ad illum Cunctatorem, qui excidere non potest, aut ad aliquem amicum qui idem vocetur.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_72_11"><a class="footnoteCrossrefLink" href="#target_note_LCL494_72_11" title="Click to highlight in text"><sup class="lineRef">11</sup><span class="italic">D.A.R. after Kiderlin</span>: fere <span class="italic">G</span></a></li><script type="text/javascript">document.getElementById('note_LCL494_72_11').style.display = "none";</script></ul></section></notes></section>