<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

nudus effugit.’ Quibus similia possunt cuicumque etiam ex cotidiano sermone succurrere.</p>
<p>Huic subiacet virtus non solum aperte ponendi rem <span class="br"></span><span class="lineNumber">82</span><span class="br"></span>ante oculos, sed circumcise atque velociter. Ac merito laudatur brevitas integra. Sed ea minus praestat quotiens nihil dicit nisi quod necesse est (βραχυλογίαν vocant, quae reddetur inter schemata), est vero pulcherrima cum plura paucis complectimur, quale Sallusti est: ‘Mithridates corpore ingenti, perinde<a class="footnoteLink" href="#note_LCL126_386_39" id="target_note_LCL126_386_39"><sup>39</sup></a> armatus.’ Hoc male imitantes sequitur obscuritas.</p>
<p><span class="br"></span><span class="lineNumber">83</span><span class="br"></span>Vicina praedictae, sed amplior virtus est emphasis, altiorem praebens intellectum quam quem verba per se ipsa declarant. Eius duae sunt species: altera quae plus significat quam dicit, altera quae etiam id quod non dicit. <span class="br"></span><span class="lineNumber">84</span><span class="br"></span>Prior est et apud Homerum, cum Menelaus Graios in equum ‘descendisse’ ait—nam verbo uno magnitudinem eius ostendit, et apud Vergilium: ‘demissum lapsi per funem’: nam sic quoque est demonstrata altitudo. Idem Cyclopa cum iacuisse dixit ‘per antrum’, prodigiosum illud <span class="br"></span><span class="lineNumber">85</span><span class="br"></span>corpus spatio loci mensus est. Sequens positum in voce aut omnino suppressa aut etiam abscisa. Supprimitur vox, ut




</p></section><notes><section class="footnotes"><ul><li class="note" id="note_LCL126_386_39"><a class="footnoteCrossrefLink" href="#target_note_LCL126_386_39" title="Click to highlight in text"><sup class="lineRef">39</sup><span class="italic">edd.</span>: proinde <span class="italic">AB</span></a></li><script type="text/javascript">document.getElementById('note_LCL126_386_39').style.display = "none";</script></ul></section></notes></section>