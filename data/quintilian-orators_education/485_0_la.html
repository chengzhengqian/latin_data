<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
enim est iis quae sicuti<a class="footnoteLink" href="#note_LCL126_76_9" id="target_note_LCL126_76_9"><sup>9</sup></a> salsa dicuntur insulsius. Quamquam autem gratiae plurimum dicentis severitas adfert, fitque ridiculum id ipsum, quod qui dicit illa non ridet, est tamen interim et aspectus et habitus oris et gestus non inurbanus, cum iis modus contigit.</p>
<p><span class="br"></span><span class="lineNumber">27</span><span class="br"></span>Id porro quod dicitur aut est lascivum et hilare, qualia Gabbae<a class="footnoteLink" href="#note_LCL126_76_10" id="target_note_LCL126_76_10"><sup>10</sup></a> pleraque, aut contumeliosum, qualia nuper Iuni Bassi, aut asperum, qualia Cassi Severi, aut lene, qualia <span class="br"></span><span class="lineNumber">28</span><span class="br"></span>Domiti Afri. Refert his ubi quis utatur. Nam in convictibus et cotidiano sermone lasciva humilibus, hilaria omnibus convenient. Laedere numquam velimus, longeque absit illud propositum, potius amicum quam dictum perdendi. In hac quidem pugna forensi malim mihi lenibus uti licere. Nonnumquam et contumeliose et aspere dicere in adversarios permissum est, cum accusare etiam palam et caput alterius iuste petere concessum sit. Sed hic quoque tamen inhumana videri solet fortunae insectatio, vel quod culpa caret vel quod reccidere<a class="footnoteLink" href="#note_LCL126_76_11" id="target_note_LCL126_76_11"><sup>11</sup></a> etiam in ipsos qui obiecerunt potest. Primum itaque considerandum est et quis et in qua causa et apud quem et in quem et quid dicat.</p>
<p><span class="br"></span><span class="lineNumber">29</span><span class="br"></span>Oratori minime convenit distortus vultus gestusque, quae in mimis rideri solent. Dicacitas etiam scurrilis et






</p></section><notes><section class="footnotes"><ul><li class="note" id="note_LCL126_76_9"><a class="footnoteCrossrefLink" href="#target_note_LCL126_76_9" title="Click to highlight in text"><sup class="lineRef">9</sup><span class="italic">Winterbottom after Gesner</span>: dicenti <span class="italic">A</span></a></li><script type="text/javascript">document.getElementById('note_LCL126_76_9').style.display = "none";</script><li class="note" id="note_LCL126_76_10"><a class="footnoteCrossrefLink" href="#target_note_LCL126_76_10" title="Click to highlight in text"><sup class="lineRef">10</sup><span class="italic">Buecheler</span>: Galbae <span class="italic">A</span></a></li><script type="text/javascript">document.getElementById('note_LCL126_76_10').style.display = "none";</script><li class="note" id="note_LCL126_76_11"><a class="footnoteCrossrefLink" href="#target_note_LCL126_76_11" title="Click to highlight in text"><sup class="lineRef">11</sup><span class="italic">Regius</span>: redire <span class="italic">A</span></a></li><script type="text/javascript">document.getElementById('note_LCL126_76_11').style.display = "none";</script></ul></section></notes></section>