<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

Maxime autem in orando<a class="footnoteLink" href="#note_LCL126_436_9" id="target_note_LCL126_436_9"><sup>9</sup></a> valebit numerorum illa libertas. Nam et Livius saepe sic dicit: ‘Romanus proelio victor’, cum Romanos vicisse significat, et contra Cicero ad Brutum ‘populo’ inquit ‘imposuimus et oratores visi <span class="br"></span><span class="lineNumber">21</span><span class="br"></span>sumus’, cum de se tantum loqueretur. Quod genus non orationis modo ornatus sed etiam cotidiani sermonis usus recipit.</p>
<p>Quidam synecdochen vocant et cum id in contextu sermonis quod tacetur accipimus: verbum enim ex verbis intellegi, quod inter vitia ellipsis vocatur:</p>
<blockquote><p>
<span class="line">Arcades ad portas ruere.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">22</span><span class="br"></span>Mihi hanc figuram esse magis placet, illic ergo reddetur.
Aliud etiam intellegitur ex alio:</p>
<blockquote><p>
<span class="line">aspice, aratra iugo referunt suspensa iuvenci,</span><span class="linebreak"></span>
</p></blockquote>
<p class="noindent">unde apparet noctem adpropinquare. Id nescio an oratori conveniat nisi in argumentando, cum rei signum est: sed hoc ab elocutionis ratione distat.</p>
<p><span class="br"></span><span class="lineNumber">23</span><span class="br"></span>Nec procul ab hoc genere discedit μετωνυμία, quae est nominis pro nomine positio, [cuius vis est pro eo quod dicitur causam propter quam dicitur ponere]<a class="footnoteLink" href="#note_LCL126_436_10" id="target_note_LCL126_436_10"><sup>10</sup></a> sed, ut ait






</p></section><notes><section class="footnotes"><ul><li class="note" id="note_LCL126_436_9"><a class="footnoteCrossrefLink" href="#target_note_LCL126_436_9" title="Click to highlight in text"><sup class="lineRef">9</sup>ornando <span class="italic">Victorius (‘in adding ornament’)</span></a></li><script type="text/javascript">document.getElementById('note_LCL126_436_9').style.display = "none";</script><li class="note" id="note_LCL126_436_10"><a class="footnoteCrossrefLink" href="#target_note_LCL126_436_10" title="Click to highlight in text"><sup class="lineRef">10</sup><span class="italic">del. Spalding</span></a></li><script type="text/javascript">document.getElementById('note_LCL126_436_10').style.display = "none";</script></ul></section></notes></section>