<section class="div1 language" lang="la"><header><hgroup><h1>Quintilian</h1></hgroup></header><section class="div2">
<blockquote><p><span class="line">Italiam fato profugus,</span><span class="linebreak"></span></p></blockquote>
<p class="noindent">seu longa corripitur, ut</p>
<blockquote><p><span class="line">unius ob noxam et furias,</span><span class="linebreak"></span>
</p></blockquote>
<p class="noindent">extra carmen non deprendas, sed nec in carmine vitia dicenda sunt.</p>
<span class="br"></span><span class="lineNumber">19</span><span class="br"></span><p>Illa vero non nisi aure exiguntur quae fiunt per sonos: quamquam per adspirationem, sive adicitur vitiose sive detrahitur, apud nos potest quaeri an in scripto sit vitium, <span class="br"></span><span class="lineNumber">20</span><span class="br"></span>si H littera est, non nota. Cuius quidem ratio mutata cum temporibus est saepius. Parcissime ea veteres usi etiam in vocalibus, cum ‘aedos’ ‘ircos’que dicebant. Diu deinde servatum ne consonantibus adspirarent, ut in ‘Graccis’ et ‘triumpis’. Erupit brevi tempore nimius usus, ut ‘choronae’ ‘chenturiones’ ‘praechones’ adhuc quibusdam inscriptionibus maneant, qua de re Catulli nobile epigramma <span class="br"></span><span class="lineNumber">21</span><span class="br"></span>est. Inde durat ad nos usque ‘vehementer’ et ‘comprehendere’ et ‘mihi’: nam ‘mehe’ quoque pro ‘me’ apud antiquos tragoediarum praecipue scriptores in veteribus libris invenimus.</p>
</section><notes></notes></section>