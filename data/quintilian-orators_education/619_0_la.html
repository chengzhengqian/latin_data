<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

esse culte dicentibus: non hanc esse virtutem nego, <span class="br"></span><span class="lineNumber">8</span><span class="br"></span>sed illis eam non tribuo. An ego fundum cultiorem putem in quo mihi quis ostenderit lilia et violas et anemonas sponte<a class="footnoteLink" href="#note_LCL126_344_1" id="target_note_LCL126_344_1"><sup>1</sup></a> surgentes quam ubi plena messis aut graves fructu vites erunt? sterilem platanum tonsasque myrtos quam maritam ulmum et uberes oleas praeoptaverim? Habeant illa <span class="br"></span><span class="lineNumber">9</span><span class="br"></span>divites licet: quid essent si aliud nihil haberent? Nullusne ergo etiam frugiferis adhibendus est decor? Quis negat? Nam et in ordinem certaque intervalla redigam meas arbores. Quid illo quincunce speciosius, qui in quamcumque partem spectaveris rectus est? Sed protinus in id quoque <span class="br"></span><span class="lineNumber">10</span><span class="br"></span>prodest, ut terrae sucum aequaliter trahat. Fugientia in altum cacumina oleae ferro coercebo: in orbem se formosius fundet et protinus fructum ramis pluribus feret. Decentior equus cuius adstricta ilia, sed idem velocior. Pulcher aspectu sit athleta cuius lacertos exercitatio expressit, idem <span class="br"></span><span class="lineNumber">11</span><span class="br"></span>certamini paratior. Numquam vera species ab utilitate dividitur.</p>
<p>Sed hoc quidem discernere modici iudicii est: illud observatione dignius, quod hic ipse honestus ornatus materiae genere variatus decebit.<a class="footnoteLink" href="#note_LCL126_344_2" id="target_note_LCL126_344_2"><sup>2</sup></a></p>
<p>Atque ut a prima divisione ordiar, non idem demon-strativis et deliberativis et iudicialibus causis conveniet.




</p></section><notes><section class="footnotes"><ul><li class="note" id="note_LCL126_344_1"><a class="footnoteCrossrefLink" href="#target_note_LCL126_344_1" title="Click to highlight in text"><sup class="lineRef">1</sup><span class="italic">Winterbottom (considered but rejected by Spalding)</span>: fonte <span class="italic">A</span></a></li><script type="text/javascript">document.getElementById('note_LCL126_344_1').style.display = "none";</script><li class="note" id="note_LCL126_344_2"><a class="footnoteCrossrefLink" href="#target_note_LCL126_344_2" title="Click to highlight in text"><sup class="lineRef">2</sup><span class="italic">M.W</span>. <span class="italic">after Gertz</span>: decidit variatus <span class="italic">A</span>: dictante variandus <span class="italic">Watt</span> 1993 <span class="italic">(‘to be varied as dictated by the nature of the material’)</span></a></li><script type="text/javascript">document.getElementById('note_LCL126_344_2').style.display = "none";</script></ul></section></notes></section>