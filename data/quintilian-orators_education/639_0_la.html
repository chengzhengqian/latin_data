<section class="div1 language" lang="la"><header><hgroup><h1>Quintilian</h1></hgroup></header><section class="div2">
<blockquote><p>
<span class="line indent6">inde lupi ceu</span><span class="linebreak"></span>
<span class="line">raptores atra in nebula.</span><span class="linebreak"></span>
</p></blockquote>
<p class="noindent">Sequitur in primo Georgicon post longam de bellis civilibus atque externis conquestionem:</p>
<blockquote><p>
<span class="line">ut, cum carceribus sese effudere quadrigae,</span><span class="linebreak"></span>
<span class="line">addunt in spatia, et frustra retinacula tendens</span><span class="linebreak"></span>
<span class="line">fertur equis auriga, neque audit currus habenas.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">79</span><span class="br"></span>Sed hae sunt sine antapodosi. Redditio autem illa rem utramque quam comparat velut subicit oculis et pariter ostendit. Cuius praeclara apud Vergilium multa reperio exempla, sed oratoriis potius utendum est. Dicit Cicero pro Murena: ‘ut aiunt in Graecis artificibus eos auloedos esse qui citharoedi fieri non potuerint: sic nos videmus, qui oratores evadere non potuerint, eos ad iuris studium devenire.’ <span class="br"></span><span class="lineNumber">80</span><span class="br"></span>Illud pro eodem iam paene poetico spiritu, sed tamen cum sua redditione, quod est ad ornatum<a class="footnoteLink" href="#note_LCL126_384_38" id="target_note_LCL126_384_38"><sup>38</sup></a> accommodatius: ‘nam ut tempestates saepe certo aliquo caeli signo commoventur, saepe inproviso nulla ex certa ratione obscura aliqua ex causa concitantur: sic in hac comitiorum tempestate populari, saepe intellegas quo signo commota sit, saepe ita obscura est ut sine causa excitata videatur.’</p>
<p><span class="br"></span><span class="lineNumber">81</span><span class="br"></span>Sunt et illae breves: ‘vagi per silvas ritu ferarum’, et illud Ciceronis in Clodium: ‘quo ex iudicio velut ex incendio





</p></section><notes><section class="footnotes"><ul><li class="note" id="note_LCL126_384_38"><a class="footnoteCrossrefLink" href="#target_note_LCL126_384_38" title="Click to highlight in text"><sup class="lineRef">38</sup><span class="italic">Perhaps</span> orationem <span class="italic">(oratory contrasted with poetry) D.A.R.</span></a></li><script type="text/javascript">document.getElementById('note_LCL126_384_38').style.display = "none";</script></ul></section></notes></section>