<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

et simplici ratione cum aliqua dicendi virtute deflectitur: ita quaedam perquam tenui limite dividuntur, ut [cum]<a class="footnoteLink" href="#note_LCL127_12_2" id="target_note_LCL127_12_2"><sup>2</sup></a> ironia tam inter figuras sententiae quam inter tropos reperiatur, περίφρασιν autem et ὑπέρβατον et ὀνοματοποιίαν clari quoque auctores figuras verborum potius quam tropos dixerint.</p>
<p><span class="br"></span><span class="lineNumber">4</span><span class="br"></span> Quo magis signanda est utriusque rei differentia. Est igitur tropos sermo a naturali et principali significatione tralatus ad aliam ornandae orationis gratia, vel, ut plerique grammatici finiunt, dictio ab eo loco in quo propria est tralata in eum in quo propria non est: ‘figura’, sicut nomine ipso patet, conformatio quaedam orationis remota a communi <span class="br"></span><span class="lineNumber">5</span><span class="br"></span> et primum se offerente ratione. Quare in tropis ponuntur verba alia pro aliis, ut in μεταφορᾷ, μετωνυίᾳ, ἀντονομασίᾳ, μεταλήμψει, συνεκδοχῇ, καταχρήσει, ἀλληγορίᾳ, plerumque ὑπερβολῇ: namque et rebus fit et verbis. ’Oνοματοποιία fictio est nominis: ergo hoc quoque pro aliis ponitur, quibus usuri fuimus si illud non fingeremus. <span class="br"></span><span class="lineNumber">6</span><span class="br"></span> Περίφρασις, etiam si frequenter et id ipsum in cuius locum adsumitur nomen complecti solet, utitur tamen pluribus pro uno. ’Eπίθετον, quoniam plerumque habet antonomasiae partem, coniunctione eius fit tropos. In hyperbato commutatio est ordinis, ideoque multi tropis hoc genus eximunt: transfert tamen verbum aut partem eius a suo loco in alienum.</p>
<p><span class="br"></span><span class="lineNumber">7</span><span class="br"></span> Horum nihil in figuras cadit: nam et propriis verbis et ordine conlocatis figura fieri potest. Quo modo autem ironia alia sit tropi, alia schematos, suo loco reddam: nomen




</p></section><notes><section class="footnotes"><ul><li class="note" id="note_LCL127_12_2"><a class="footnoteCrossrefLink" href="#target_note_LCL127_12_2" title="Click to highlight in text"><sup class="lineRef">2</sup><span class="italic">del. Shackleton Bailey</span></a></li><script type="text/javascript">document.getElementById('note_LCL127_12_2').style.display = "none";</script></ul></section></notes></section>