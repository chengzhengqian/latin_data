<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


effici poterit. Quae vero turba valebunt, diducenda erunt, ut, quod paulo ante dixi: ‘heres eras et pauper et magna pecunia appellabaris a creditoribus et offenderas et mutaturum <span class="br"></span><span class="lineNumber">13</span><span class="br"></span>tabulas testamenti sciebas.’ Urgent universa: at singula<a class="footnoteLink" href="#note_LCL125_474_4" id="target_note_LCL125_474_4"><sup>4</sup></a> quaeque dissolveris, iam illa flamma, quae magna congerie convaluerat, diductis quibus alebatur concidet, ut si vel maxima flumina in rivos diducantur qualibet transitum praebent. Itaque propositio quoque secundum hanc utilitatem accommodabitur, ut ea nunc singula ostendamus, <span class="br"></span><span class="lineNumber">14</span><span class="br"></span>nunc complectamur universa. Nam interim quod pluribus collegit adversarius, sat est semel proponere: ut, si multas causas faciendi quod arguit reo dicet accusator fuisse, nos non enumeratis singulis semel hoc in totum negemus, quia non quisquis causam faciendi sceleris habuit <span class="br"></span><span class="lineNumber">15</span><span class="br"></span>et fecerit. Saepius tamen accusatori congerere argumenta, reo dissolvere expediet.</p>
<p>Id autem quod erit ab adversario dictum quo modo refutari debeat intuendum est. Nam si erit palam falsum, negare satis est, ut pro Cluentio Cicero eum quem dixerat accusator epoto poculo concidisse negat eodem die mortuum. <span class="br"></span><span class="lineNumber">16</span><span class="br"></span>Palam etiam contraria et supervacua et stulta reprendere nullius est artis, ideoque nec rationem eorum nec exempla tradere necesse est. Id quoque (obscurum vocant) quod secreto et sine teste aut argumento dicitur




</p></section><notes><section class="footnotes"><ul><li class="note" id="note_LCL125_474_4"><a class="footnoteCrossrefLink" href="#target_note_LCL125_474_4" title="Click to highlight in text"><sup class="lineRef">4</sup>&lt;si&gt; singula <span class="italic">A corr., recc.</span></a></li><script type="text/javascript">document.getElementById('note_LCL125_474_4').style.display = "none";</script></ul></section></notes></section>