<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

senibus, dulcis secretorum comes, et quae vel sola in omni studiorum genere plus habeat operis quam ostentationis.</p>
<span class="br"></span><span class="lineNumber">6</span><span class="br"></span><p>Ne quis igitur tamquam parva fastidiat grammatices elementa, non quia magnae sit operae consonantes a vocalibus discernere ipsasque eas in semivocalium numerum mutarumque partiri, sed quia interiora velut sacri huius adeuntibus apparebit multa rerum subtilitas, quae non modo acuere ingenia puerilia, sed exercere altissimam <span class="br"></span><span class="lineNumber">7</span><span class="br"></span>quoque eruditionem ac scientiam possit. An cuiuslibet auris est exigere litterarum sonos? Non hercule magis quam nervorum. At<a class="footnoteLink" href="#note_LCL124_106_2" id="target_note_LCL124_106_2"><sup>2</sup></a> grammatici saltem omnes in hanc descendent rerum tenuitatem, desintne aliquae nobis necessariae litterae, non cum Graeca scribimus (tum enim <span class="br"></span><span class="lineNumber">8</span><span class="br"></span>ab isdem duas mutuamur), sed proprie in Latinis: ut in his ‘servus’ et ‘vulgus’ Aeolicum digammon desideratur, et medius est quidam U et I litterae sonus (non enim sic ‘optimum’ dicimus ut ‘opimum’), et in ‘here’ neque E plane <span class="br"></span><span class="lineNumber">9</span><span class="br"></span>neque I auditur; an rursus aliae redundent, praeter illam adspirationis &lt;notam&gt;,<a class="footnoteLink" href="#note_LCL124_106_3" id="target_note_LCL124_106_3"><sup>3</sup></a> quae si necessaria est etiam contrariam sibi poscit, ut<a class="footnoteLink" href="#note_LCL124_106_4" id="target_note_LCL124_106_4"><sup>4</sup></a> K, quae et ipsa quorundam nominum nota est, et Q, cuius similis effectu specieque, nisi</p>
</section><notes><section class="footnotes"><ul><li class="note" id="note_LCL124_106_2"><a class="footnoteCrossrefLink" href="#target_note_LCL124_106_2" title="Click to highlight in text"><sup class="lineRef">2</sup><span class="italic">recc.</span>: aut <span class="italic">AB</span></a></li><script type="text/javascript">document.getElementById('note_LCL124_106_2').style.display = "none";</script><li class="note" id="note_LCL124_106_3"><a class="footnoteCrossrefLink" href="#target_note_LCL124_106_3" title="Click to highlight in text"><sup class="lineRef">3</sup><span class="italic">add. edd.</span></a></li><script type="text/javascript">document.getElementById('note_LCL124_106_3').style.display = "none";</script><li class="note" id="note_LCL124_106_4"><a class="footnoteCrossrefLink" href="#target_note_LCL124_106_4" title="Click to highlight in text"><sup class="lineRef">4</sup><span class="italic">Capperonnier</span>: et <span class="italic">AB</span></a></li><script type="text/javascript">document.getElementById('note_LCL124_106_4').style.display = "none";</script></ul></section></notes></section>