<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">13</span><span class="br"></span><p>Ipsius autem litigatoris persona tractanda varie est: nam tum dignitas eius adlegatur, tum commendatur infirmitas. Nonnumquam contingit relatio meritorum, de quibus verecundius dicendum erit sua quam aliena laudanti. Multum agit sexus aetas condicio, ut in feminis senibus <span class="br"></span><span class="lineNumber">14</span><span class="br"></span>pupillis, liberos parentis coniuges adlegantibus: nam sola rectum quoque iudicem inclinat miseratio. Degustanda tamen haec prohoemio, non consumenda.</p>
<p>Adversarii vero persona prope isdem omnibus sed e contrario ductis inpugnari solet. Nam et potentes sequitur invidia et humiles abiectosque contemptus et turpes ac nocentes odium, quae tria sunt ad alienandos iudicum animos <span class="br"></span><span class="lineNumber">15</span><span class="br"></span>potentissima. Neque haec dicere<a class="footnoteLink" href="#note_LCL125_186_1" id="target_note_LCL125_186_1"><sup>1</sup></a> sat est, quod datur etiam imperitis, &lt;sed&gt;<a class="footnoteLink" href="#note_LCL125_186_2" id="target_note_LCL125_186_2"><sup>2</sup></a> pleraque augenda ac minuenda ut expediet. Hoc enim oratoris est, illa causae.</p>
<span class="br"></span><span class="lineNumber">16</span><span class="br"></span><p>Iudicem conciliabimus nobis non tantum laudando eum, quod et fieri cum modo debet et est tamen parti utrique commune, sed si laudem eius ad utilitatem causae nostrae coniunxerimus, ut adlegemus pro honestis dignitatem illi suam, pro humilibus iustitiam, pro infelicibus misericordiam, pro laesis severitatem, et similiter cetera. <span class="br"></span><span class="lineNumber">17</span><span class="br"></span>Mores quoque, si fieri potest, iudicis velim nosse. Nam prout asperi lenes, iucundi graves, duri remissi erunt, aut




</p></section><notes><section class="footnotes"><ul><li class="note" id="note_LCL125_186_1"><a class="footnoteCrossrefLink" href="#target_note_LCL125_186_1" title="Click to highlight in text"><sup class="lineRef">1</sup>indicare <span class="italic">M.W.</span></a></li><script type="text/javascript">document.getElementById('note_LCL125_186_1').style.display = "none";</script><li class="note" id="note_LCL125_186_2"><a class="footnoteCrossrefLink" href="#target_note_LCL125_186_2" title="Click to highlight in text"><sup class="lineRef">2</sup><span class="italic">add. D.A.R.</span></a></li><script type="text/javascript">document.getElementById('note_LCL125_186_2').style.display = "none";</script></ul></section></notes></section>