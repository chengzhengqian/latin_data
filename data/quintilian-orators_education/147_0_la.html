<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

ad iudicem omni sermone derecto an aliquando averso per aliquam figuram dicendum sit, constricta an latius fusa narratio, continua an divisa, recta an ordine permutato, <span class="br"></span><span class="lineNumber">6</span><span class="br"></span>causae docebunt, itemque de quaestionum ordine, cum in eadem controversia aliud alii parti prius quaeri frequenter expediat. Neque enim rogationibus plebisve scitis sancta sunt ista praecepta, sed hoc quidquid est utilitas excogitavit. <span class="br"></span><span class="lineNumber">7</span><span class="br"></span>Non negabo autem sic utile esse plerumque, alioqui nec scriberem. Verum si eadem illa nobis aliud suadebit utilitas, hanc relictis magistrorum auctoritatibus sequemur.</p>
<span class="br"></span><span class="lineNumber">8</span><span class="br"></span><p>Equidem id maxime praecipiam ac ‘repetens iterumque iterumque monebo’: res duas in omni actu spectet orator, quid deceat, quid expediat. Expedit autem saepe mutare ex illo constituto traditoque ordine aliqua, et interim decet, ut in statuis atque picturis videmus variari habitus <span class="br"></span><span class="lineNumber">9</span><span class="br"></span>vultus status; nam recti quidem corporis vel minima gratia est: nempe enim adversa fit<a class="footnoteLink" href="#note_LCL124_342_3" id="target_note_LCL124_342_3"><sup>3</sup></a> facies et demissa bracchia et iuncti pedes et a summis ad ima rigens opus. Flexus ille et, ut sic dixerim, motus dat actum quendam et adfectum: ideo nec ad unum modum formatae manus et in vultu <span class="br"></span><span class="lineNumber">10</span><span class="br"></span>mille species; cursum habent quaedam et impetum, sedent alia vel incumbunt, nuda haec, illa velata sunt, quaedam mixta ex utroque. Quid tam distortum et elaboratum



</p></section><notes><section class="footnotes"><ul><li class="note" id="note_LCL124_342_3"><a class="footnoteCrossrefLink" href="#target_note_LCL124_342_3" title="Click to highlight in text"><sup class="lineRef">3</sup><span class="italic">Gibson</span>: sit <span class="italic">AB</span></a></li><script type="text/javascript">document.getElementById('note_LCL124_342_3').style.display = "none";</script></ul></section></notes></section>