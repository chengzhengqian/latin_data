<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

omnia duci analogiae posse rationem, cum et sibi ipsa plurimis in locis repugnet. Quaedam sine dubio conantur eruditi defendere, ut, cum deprensum est ‘lepus’ et ‘lupus’ similia positione quantum casibus numerisque dissentiant, ita respondent non esse paria quia ‘lepus’ epicoenon sit, ‘lupus’ masculinum, quamquam Varro in eo libro quo initia Romanae urbis enarrat lupum feminam dicit Ennium Pictoremque <span class="br"></span><span class="lineNumber">13</span><span class="br"></span>Fabium secutus. Illi autem idem, cum interrogantur cur ‘aper’ ‘apri’ et ‘pater’ ‘patris’ faciat, illud nomen positum, hoc ad aliquid esse contendunt. Praeterea quoniam utrumque a Graeco ductum sit, ad eam rationem recurrunt, <span class="br"></span><span class="lineNumber">14</span><span class="br"></span>ut πατρóς ‘patris’, κάπρου ‘apri’ faciat. Illa tamen quomodo effugient, ut [non],<a class="footnoteLink" href="#note_LCL124_166_5" id="target_note_LCL124_166_5"><sup>5</sup></a> quamvis feminina singulari nominativo US litteris finita numquam genetivo casu RIS syllaba terminentur, faciat tamen ‘Venus’ ‘Veneris’? Item, cum ES litteris finita per varios exeant genetivos, numquam tamen eadem RIS syllaba terminatos, ‘Ceres’ cogat <span class="br"></span><span class="lineNumber">15</span><span class="br"></span>dici ‘Cereris’? Quid vero quae tota positionis eiusdem in diversos flexus eunt, cum ‘Alba’ faciat ‘Albanos’ et ‘Albensis’, ‘volo’ ‘volui’ et ‘volavi’? Nam praeterito quidem tempore varie formari verba prima persona O littera terminata ipsa analogia confitetur, si quidem facit ‘cado’ ‘cecidi’, ‘spondeo’ ‘spopondi’, ‘pingo’ ‘pinxi’, ‘lego’ ‘legi’, ‘pono’</p>
</section><notes><section class="footnotes"><ul><li class="note" id="note_LCL124_166_5"><a class="footnoteCrossrefLink" href="#target_note_LCL124_166_5" title="Click to highlight in text"><sup class="lineRef">5</sup><span class="italic">del. Halm</span></a></li><script type="text/javascript">document.getElementById('note_LCL124_166_5').style.display = "none";</script></ul></section></notes></section>