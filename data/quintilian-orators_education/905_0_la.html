<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>proscriptorum liberis fecit. Quid enim crudelius quam homines honestis parentibus ac maioribus natos a re publica summoveri? Itaque durum id esse summus ille tractandorum animorum artifex confitetur, sed ita legibus Sullae cohaerere statum civitatis adfirmat ut iis solutis stare ipsa non possit. Consecutus itaque est ut aliquid eorum quoque causa videretur facere contra quos diceret.</p>
<span class="br"></span><span class="lineNumber">86</span><span class="br"></span><p>Illud etiam in iocis monui, quam turpis esset fortunae insectatio, et ne in totos ordines aut gentes aut populos petulantia incurreret. Sed interim fides patrocinii cogit quaedam de universo genere aliquorum hominum dicere, libertinorum vel militum vel publicanorum vel similiter
<span class="br"></span><span class="lineNumber">87</span><span class="br"></span>aliorum. In quibus omnibus commune remedium est ut ea quae laedunt non libenter tractare videaris, nec in omnia impetum facias sed in id quod expugnandum est, et reprehensa
<span class="br"></span><span class="lineNumber">88</span><span class="br"></span>aliqua<a class="footnoteLink" href="#note_LCL494_54_20" id="target_note_LCL494_54_20"><sup>20</sup></a> laude compenses. [si] Cupidos 〈milites〉<a class="footnoteLink" href="#note_LCL494_54_21" id="target_note_LCL494_54_21"><sup>21</sup></a> dicas: sed non mirum, quod periculorum ac sanguinis maiora sibi deberi praemia putent; eosdem petulantes: sed hoc fieri quod bellis magis quam paci consuerint. Libertinis detrahenda est auctoritas: licet iis testimonium reddere
<span class="br"></span><span class="lineNumber">89</span><span class="br"></span>industriae per quam exierint de servitute. Quod ad nationes exteras pertinet, Cicero varie: detracturus Graecis testibus fidem, doctrinam his concedit ac litteras seque eius gentis amatorem esse profitetur; Sardos contemnit, Allobrogas</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_54_20"><a class="footnoteCrossrefLink" href="#target_note_LCL494_54_20" title="Click to highlight in text"><sup class="lineRef">20</sup><span class="italic">Halm</span>: alia <span class="italic">G</span>: <span class="italic">del. Winterbottom</span></a></li><script type="text/javascript">document.getElementById('note_LCL494_54_20').style.display = "none";</script><li class="note" id="note_LCL494_54_21"><a class="footnoteCrossrefLink" href="#target_note_LCL494_54_21" title="Click to highlight in text"><sup class="lineRef">21</sup>[si] <span class="italic">del. M.W</span>.: 〈milites〉 <span class="italic">add. edd</span>.</a></li><script type="text/javascript">document.getElementById('note_LCL494_54_21').style.display = "none";</script></ul></section></notes></section>