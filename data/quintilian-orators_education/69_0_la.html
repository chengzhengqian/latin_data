<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

cum eadem littera alium atque alium intellectum, prout <span class="br"></span><span class="lineNumber">3</span><span class="br"></span>correpta vel producta est, facit: ut ‘malus’ arborem significet an hominem non bonum apice distinguitur, ‘palus’ aliud priore syllaba longa. aliud sequenti significat, et cum eadem littera nominativo casu brevis, ablativo longa est, utrum sequamur plerumque hac nota monendi sumus. <span class="br"></span><span class="lineNumber">4</span><span class="br"></span>Similiter putaverunt illa quoque servanda discrimina, ut ‘ex’ praepositionem si verbum sequeretur ‘specto’, adiecta secundae syllabae <span class="sc">s</span> littera, si ‘pecto’, remota scriberemus. <span class="br"></span><span class="lineNumber">5</span><span class="br"></span>Illa quoque servata est a multis differentia, ut ‘ad’, cum esset praepositio, <span class="sc">d</span> litteram, cum autem coniunctio, <span class="sc">t</span> acciperet, itemque ‘cum’, <span class="br"></span><span class="lineNumber">6</span><span class="br"></span>si tempus significaret, per ‘quom,’ si comitem, per <span class="sc">c</span> ac duas sequentis scriberetur. Frigidiora his alia, ut ‘quidquid’ <span class="sc">c</span> quartam haberet ne interrogare bis videremur, et ‘quotidie’ non ‘cotidie’, ut sit quot diebus: verum haec iam etiam inter ipsas ineptias evanuerunt.</p>
<span class="br"></span><span class="lineNumber">7</span><span class="br"></span><p>Quaeri solet, in scribendo praepositiones sonum quem iunctae efficiunt an quem separatae observare conveniat, ut cum dico ‘optinuit’ (secundam enim <span class="sc">b</span> litteram ratio <span class="br"></span><span class="lineNumber">8</span><span class="br"></span>poscit, aures magis audiunt <span class="sc">p</span>) et ‘immunis’ (illud enim






</p></section><notes></notes></section>