<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
sint necesse dubia: tamen nostra saepe nobis nocent, ut in illa controversia: ‘interrogatus filius ubi esset pater, dixit: ubicumque est, bibit;<a class="footnoteLink" href="#note_LCL126_212_23" id="target_note_LCL126_212_23"><sup>23</sup></a> at ille in puteo mortuus est inventus.’ <span class="br"></span><span class="lineNumber">49</span><span class="br"></span>Aliena quae sunt dubia numquam possunt nocere nisi aut incerto auctore aut mortuo. ‘Nocte audita vox est: cavete tyrannidem’, et ‘interrogatus cuius veneno moreretur respondit: non expedit tibi scire.’ Nam si est qui possit interrogari, <span class="br"></span><span class="lineNumber">50</span><span class="br"></span>solvet ambiguitatem. Cum autem dicta factaque nostra defendi solo animo possint, aliena varie refutantur.</p>
<p>De uno quidem maximo genere coniecturalium controversiarum locuti videmur, sed in omnis aliquid ex his cadit. Nam furti, depositi, creditae pecuniae et a facultatibus argumenta veniunt (‘an fuerit quod deponeretur’) et a personis (‘an ullum deposuisse apud hunc vel huic credidisse credibile sit, an petitorem calumniari, an reum infitiatorem <span class="br"></span><span class="lineNumber">51</span><span class="br"></span>esse vel furem’). Sed etiam in furti reo sicut in caedis quaeritur de facto et de auctore. Crediti et depositi duae quaestiones, sed numquam iunctae, an datum sit, an redditum. Habent aliquid proprii adulterii causae, quod plerumque duorum discrimen est et de utriusque vita dicendum, quamquam et id quaeritur, an utrumque pariter defendi oporteat. Cuius rei consilium nascetur ex causa: nam si adiuvabit pars altera, coniungam, si nocebit,



</p></section><notes><section class="footnotes"><ul><li class="note" id="note_LCL126_212_23"><a class="footnoteCrossrefLink" href="#target_note_LCL126_212_23" title="Click to highlight in text"><sup class="lineRef">23</sup><span class="italic">Gertz</span>: vivit <span class="italic">A</span></a></li><script type="text/javascript">document.getElementById('note_LCL126_212_23').style.display = "none";</script></ul></section></notes></section>