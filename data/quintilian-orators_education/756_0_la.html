<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

Stoicus πάρισον existimat quod sit e membris non dissimilibus.</p>
<p><span class="br"></span><span class="lineNumber">77</span><span class="br"></span> Secundum ut clausula similiter cadat, syllabis isdem in ultimam partem conlatis; ὁμοιοτέλευτον 〈vocant, id est〉<a class="footnoteLink" href="#note_LCL127_146_42" id="target_note_LCL127_146_42"><sup>42</sup></a> similem duarum sententiarum vel plurium finem: ‘non modo ad salutem eius extinguendam, sed etiam gloriam per tales viros infringendam.’ Ex quibus fere fiunt, non tamen ut semper utique ultimis consonent, quae τρίκωλα dicuntur: ‘vicit pudorem libido, timorem audacia, rationem amentia.’ In quaternas quoque ac plures haec ratio ire sententias potest. Fit etiam singulis verbis:</p>
<blockquote><p>
<span class="line">Hecuba hoc dolet<a class="footnoteLink" href="#note_LCL127_146_43" id="target_note_LCL127_146_43"><sup>43</sup></a> pudet piget,</span><span class="linebreak"></span>
</p></blockquote>
<p class="noindent">et ‘abiit excessit, erupit evasit.’</p>
<p><span class="br"></span><span class="lineNumber">78</span><span class="br"></span> Tertium est quod in eosdem casus cadit: ὁμοιόπτωτον dicitur. Sed neque, quod finem habet similem, utique in eundem venit finem ὁμοιόπτωτον quia ὁμοιόπτωτον est tantum casu simile etiam si dissimilia sint quae declinentur, nec tantum in fine deprehenditur, sed respondentibus vel primis inter se vel mediis vel extremis vel etiam permutatis his, ut media primis et summa mediis accommodentur;






</p></section><notes><section class="footnotes"><ul><li class="note" id="note_LCL127_146_42"><a class="footnoteCrossrefLink" href="#target_note_LCL127_146_42" title="Click to highlight in text"><sup class="lineRef">42</sup><span class="italic">add. Winterbottom after Capperonnier</span></a></li><script type="text/javascript">document.getElementById('note_LCL127_146_42').style.display = "none";</script><li class="note" id="note_LCL127_146_43"><a class="footnoteCrossrefLink" href="#target_note_LCL127_146_43" title="Click to highlight in text"><sup class="lineRef">43</sup>dolet 〈miseret〉 <span class="italic">Bergk</span></a></li><script type="text/javascript">document.getElementById('note_LCL127_146_43').style.display = "none";</script></ul></section></notes></section>