<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

semper, ut iis cum res poscet utaris. Quae qui pertinere ad orationem non putabit, is ne statuam quidem inchoari credet cum eius membra fundentur.</p>
<p>Neque hanc, ut aliqui putabunt, festinationem meam sic quisquam calumnietur tamquam eum qui sit rhetori</p>
<span class="br"></span><span class="lineNumber">13</span><span class="br"></span><p class="noindent">traditus abducendum protinus a grammaticis putem. Dabuntur illis tum quoque tempora sua, neque erit verendum ne binis praeceptoribus oneretur puer. Non enim crescet, sed dividetur qui sub uno miscebatur labor, et erit sui quisque operis magister utilior: quod adhuc optinent Graeci, a Latinis omissum est, et fieri videtur excusate, quia sunt qui labori isti successerint.</p>
<h3>2</h3>
<span class="br"></span><span class="lineNumber">1</span><span class="br"></span><p class="noindent">Ergo cum ad eas in studiis vires pervenerit puer ut quae prima esse praecepta rhetorum diximus mente consequi possit, tradendus eius artis magistris erit.</p>
<span class="br"></span><span class="lineNumber">2</span><span class="br"></span><p>Quorum in primis inspici mores oportebit: quod ego non idcirco potissimum in hac parte tractare sum adgressus quia non in ceteris quoque doctoribus idem hoc examinandum quam diligentissime putem, sicut testatus sum libro priore, sed quod magis necessariam eius rei mentionem 
</p></section><notes></notes></section>