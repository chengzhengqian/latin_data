<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

incommoda vitantis melior quam commoda petentis est causa.</p>
<p><span class="br"></span><span class="lineNumber">11</span><span class="br"></span>Quibus similia etiam in vera rerum quaestione tractantur. Nam quae in scholis abdicatorum, haec in foro exheredatorum a parentibus et bona apud centumviros repetentium ratio est: quae illic malae tractationis, hic rei uxoriae, cum quaeritur utrius culpa divortium factum sit: quae illic dementiae, hic petendi curatoris.</p>
<p><span class="br"></span><span class="lineNumber">12</span><span class="br"></span>Subiacet utilitati etiam illa defensio, si peius aliquid futurum fuit. Nam in comparatione malorum boni locum optinet levius, ut si Mancinus foedus Numantinum sic defendat, quod periturus nisi id factum esset fuerit exercitus. Hoc genus ἀντίστασις Graece nominatur, comparativum nostri vocant.</p>
<p><span class="br"></span><span class="lineNumber">13</span><span class="br"></span>Haec circa defensionem facti: quae si neque per se ipsa nec adhibitis auxiliis dabitur, proximum est in alium transferre crimen, si possumus. Ideoque etiam in hos qui citra scriptum<a class="footnoteLink" href="#note_LCL126_242_5" id="target_note_LCL126_242_5"><sup>5</sup></a> sunt status visa est cadere tralatio. Interdum ergo culpa in hominem relegatur, ut si Ti. Gracchus reus foederis Numantini (cuius metu leges populares tulisse in tribunatu videtur) missum se ab imperatore suo dicat;<a class="footnoteLink" href="#note_LCL126_242_6" id="target_note_LCL126_242_6"><sup>6</sup></a>
</p></section><notes><section class="footnotes"><ul><li class="note" id="note_LCL126_242_5"><a class="footnoteCrossrefLink" href="#target_note_LCL126_242_5" title="Click to highlight in text"><sup class="lineRef">5</sup>citra scriptum <span class="italic">Christ</span>: iam scripti <span class="italic">A</span>: etiam scriptum <span class="italic">G</span>: inscripti <span class="italic">Spalding</span></a></li><script type="text/javascript">document.getElementById('note_LCL126_242_5').style.display = "none";</script><li class="note" id="note_LCL126_242_6"><a class="footnoteCrossrefLink" href="#target_note_LCL126_242_6" title="Click to highlight in text"><sup class="lineRef">6</sup><span class="italic">Spalding</span>: diceret <span class="italic">A</span></a></li><script type="text/javascript">document.getElementById('note_LCL126_242_6').style.display = "none";</script></ul></section></notes></section>