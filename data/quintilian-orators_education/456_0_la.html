<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>valet. In hac quae repetemus quam brevissime dicenda sunt, et, quod Graeco verbo patet, decurrendum per capita. Nam si morabimur, non iam enumeratio, sed quasi altera fiet oratio. Quae autem enumeranda videntur, cum pondere aliquo dicenda sunt et aptis excitanda sententiis et figuris utique varianda: alioqui nihil est odiosius recta <span class="br"></span><span class="lineNumber">3</span><span class="br"></span>illa repetitione velut memoriae iudicum diffidentis. Sunt autem innumerabiles,<a class="footnoteLink" href="#note_LCL126_18_1" id="target_note_LCL126_18_1"><sup>1</sup></a> optimeque in Verrem Cicero: ‘si pater ipse iudicaret, quid diceret cum haec probarentur?’ et deinde subiecit enumerationem; aut cum idem et in eundem per invocationem deorum spoliata a praetore templa dinumerat. Licet et dubitare num quid nos fugerit, et quid responsurus sit adversarius his et his, aut quam <span class="br"></span><span class="lineNumber">4</span><span class="br"></span>spem accusator habeat omnibus ita defensis. Illa vero iucundissima, si contingat aliquod ex adversario ducere argumentum, ut si dicas: ‘reliquit hanc partem causae’, aut ‘invidia premere maluit’, aut ‘ad preces confugit merito, <span class="br"></span><span class="lineNumber">5</span><span class="br"></span>cum sciret haec et haec.’ Sed non sunt singulae species persequendae, ne sola videantur quae forte nunc dixero, cum occasiones et ex causis et ex dictis adversariorum et ex quibusdam fortuitis quoque oriantur.</p>
<p>Nec referenda modo nostra, sed postulandum etiam ab <span class="br"></span><span class="lineNumber">6</span><span class="br"></span>adversariis ut ad quaedam respondeant: id autem si et





</p></section><notes><section class="footnotes"><ul><li class="note" id="note_LCL126_18_1"><a class="footnoteCrossrefLink" href="#target_note_LCL126_18_1" title="Click to highlight in text"><sup class="lineRef">1</sup>innumerabiles &lt;species&gt; <span class="italic">Halm</span></a></li><script type="text/javascript">document.getElementById('note_LCL126_18_1').style.display = "none";</script></ul></section></notes></section>