<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

fatentur, propriam habere materiam quia multiplicem habeat negant. Sed neque infinita est, etiamsi est multiplex, et aliae quoque artes minores habent multiplicem materiam, velut architectonice (namque ea in omnibus quae <span class="br"></span><span class="lineNumber">9</span><span class="br"></span>sunt aedificio utilia versatur) et caelatura, quae auro argento aere ferro opera efficit. Nam scalptura etiam lignum ebur marmor vitrum gemmas praeter ea quae supra dixi <span class="br"></span><span class="lineNumber">10</span><span class="br"></span>complectitur. Neque protinus non est materia rhetorices si in eadem versatur et alius. Nam si quaeram quae sit materia statuarii, dicetur aes: si quaeram quae sit excusoris, id est fabricae eius quam Graeci χαλκευτικήν vocant, similiter aes esse respondeant: atqui plurimum statuis differunt <span class="br"></span><span class="lineNumber">11</span><span class="br"></span>vasa. Nec medicina ideo non erit ars quia unctio et exercitatio cum palaestrica, ciborum vero qualitas etiam cum cocorum ei sit arte communis.</p>
<span class="br"></span><span class="lineNumber">12</span><span class="br"></span><p>Quod vero de bono utili iusto disserere philosophiae officium esse dicunt, non obstat; nam cum philosophum dicunt, hoc accipi volunt virum bonum. Quare igitur oratorem, quem a bono viro non separo, in eadem materia <span class="br"></span><span class="lineNumber">13</span><span class="br"></span>versari mirer?—cum praesertim primo libro iam ostenderim philosophos omissam hanc ab oratoribus partem occupasse, quae rhetorices propria semper fuisset, ut illi potius in nostra materia versentur. Denique cum sit dialectices materia de rebus subiectis disputare, sit autem dialectice oratio concisa, cur non eadem perpetuae quoque materia videatur?</p>
<span class="br"></span><span class="lineNumber">14</span><span class="br"></span><p>Solet a quibusdam et illud opponi: omnium igitur artium


</p></section><notes></notes></section>