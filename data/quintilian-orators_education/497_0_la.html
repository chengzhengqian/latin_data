<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
Stulte interrogaverat exeuntem de theatro Campatium Titius Maximus an spectasset. Fecit Campatius dubitationem eius stultiorem dicendo: ‘&lt;non,&gt;<a class="footnoteLink" href="#note_LCL126_100_31" id="target_note_LCL126_100_31"><sup>31</sup></a> sed in orchestra pila lusi.’</p>
<p><span class="br"></span><span class="lineNumber">72</span><span class="br"></span>Refutatio cum sit in negando redarguendo defendendo elevando &lt;transferendo&gt;,<a class="footnoteLink" href="#note_LCL126_100_32" id="target_note_LCL126_100_32"><sup>32</sup></a> ridicule negavit Q.<a class="footnoteLink" href="#note_LCL126_100_33" id="target_note_LCL126_100_33"><sup>33</sup></a> Curius; nam cum eius accusator in sipario omnibus locis aut nudum eum in nervo aut ab amicis redemptum ex alea <span class="br"></span><span class="lineNumber">73</span><span class="br"></span>pinxisset, ‘ergo ego’ inquit ‘numquam vici?’ Redarguimus interim aperte, ut Cicero Vibium Curium multum de annis aetatis suae mentientem: ‘tum ergo cum una declamabamus non eras natus’, interim et simulata adsensione, ut idem Fabia Dolabellae dicente triginta se annos habere: ‘verum est’, inquit, ‘nam hoc illam iam viginti annis audio.’ <span class="br"></span><span class="lineNumber">74</span><span class="br"></span>Belle interim subicitur pro eo quod neges aliud mordacius, ut Iunius Bassus, querente Domitia Passieni quod incusans eius sordes calceos eam veteres diceret vendere solere, ‘non mehercules’ inquit ‘hoc umquam dixi, sed dixi emere te solere.’ Defensionem imitatus est eques Romanus, qui obicienti Augusto quod patrimonium comedisset, <span class="br"></span><span class="lineNumber">75</span><span class="br"></span>‘meum’ inquit ‘putavi’. Elevandi ratio est duplex, ut aut vanam<a class="footnoteLink" href="#note_LCL126_102_34" id="target_note_LCL126_102_34"><sup>34</sup></a>
</p></section><notes><section class="footnotes"><ul><li class="note" id="note_LCL126_100_31"><a class="footnoteCrossrefLink" href="#target_note_LCL126_100_31" title="Click to highlight in text"><sup class="lineRef">31</sup><span class="italic">add. Regius</span></a></li><script type="text/javascript">document.getElementById('note_LCL126_100_31').style.display = "none";</script><li class="note" id="note_LCL126_100_32"><a class="footnoteCrossrefLink" href="#target_note_LCL126_100_32" title="Click to highlight in text"><sup class="lineRef">32</sup><span class="italic">add. D.A</span>.<span class="italic">R., cf.</span> §78</a></li><script type="text/javascript">document.getElementById('note_LCL126_100_32').style.display = "none";</script><li class="note" id="note_LCL126_100_33"><a class="footnoteCrossrefLink" href="#target_note_LCL126_100_33" title="Click to highlight in text"><sup class="lineRef">33</sup><span class="italic">N. Purcell</span>: Manius <span class="italic">A</span></a></li><script type="text/javascript">document.getElementById('note_LCL126_100_33').style.display = "none";</script></ul></section></notes></section>