<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">22</span><span class="br"></span><p>vocet. Ambitiosissimum gloriandi genus est 〈se〉<a class="footnoteLink" href="#note_LCL494_20_4" id="target_note_LCL494_20_4"><sup>4</sup></a> etiam deridere. Ab aliis ergo laudemur: nam ipsos, ut Demosthenes ait, erubescere etiam cum ab aliis laudabimur decet.</p>
<p>Neque hoc dico, non aliquando de rebus a se gestis oratori esse dicendum, sicut eidem Demostheni pro Ctesiphonte: quod tamen ita emendavit ut necessitatem id faciendi ostenderet, invidiamque omnem in eum regereret
<span class="br"></span><span class="lineNumber">23</span><span class="br"></span>qui hoc se coegisset. Et M. Tullius saepe dicit de oppressa coniuratione Catilinae, sed modo id virtuti senatus, modo providentiae deorum inmortalium adsignat. Plerumque contra inimicos atque obtrectatores plus vindicat sibi:
<span class="br"></span><span class="lineNumber">24</span><span class="br"></span>erant enim illa tuenda cum obicerentur. In carminibus utinam pepercisset, quae non desierunt carpere maligni:</p>
<blockquote><p>
<span class="line">cedant arma togae, concedat laurea linguae</span><span class="linebreak"></span>
</p></blockquote>
<p class="noindent">et</p>
<blockquote><p>
<span class="line">o fortunatam natam me consule Romam!</span><span class="linebreak"></span>
</p></blockquote>
<p class="noindent">et Iovem illum a quo in concilium deorum advocatur, et Minervam quae artes eum edocuit: quae sibi ille secutus quaedam Graecorum exempla permiserat.</p>
<span class="br"></span><span class="lineNumber">25</span><span class="br"></span><p>Verum eloquentiae ut indecora iactatio, ita nonnumquam</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_20_4"><a class="footnoteCrossrefLink" href="#target_note_LCL494_20_4" title="Click to highlight in text"><sup class="lineRef">4</sup><span class="italic">add. Shackleton Bailey</span></a></li><script type="text/javascript">document.getElementById('note_LCL494_20_4').style.display = "none";</script></ul></section></notes></section>