<section class="div1 language" lang="la"><header><hgroup><h1>Quintilian</h1></hgroup></header><section class="div2">
<blockquote><p>
<span class="line">divum pater atque hominum rex.</span><span class="linebreak"></span>
<span class="line">[Et ex factis quibus persona signatur:</span><span class="linebreak"></span>
<span class="line indent10">thalamo quae fixa reliquit</span><span class="linebreak"></span>
<span class="line">impius.]<a class="footnoteLink" href="#note_LCL126_442_14" id="target_note_LCL126_442_14"><sup>14</sup></a></span><span class="linebreak"></span>
</p></blockquote>
<p class="noindent"><span class="br"></span><span class="lineNumber">30</span><span class="br"></span>Oratoribus etiamsi rarus eius rei nonnullus tamen usus est. Nam ut ‘Tydiden’ et ‘Peliden’ non dixerint, ita dixerint ‘impium’ et ‘parricidam’: ‘eversorem’ quoque ‘Carthaginis et Numantiae’ pro Scipione et ‘Romanae eloquentiae principem’ pro Cicerone posuisse non dubitem.<a class="footnoteLink" href="#note_LCL126_442_15" id="target_note_LCL126_442_15"><sup>15</sup></a> Ipse certe usus est hac libertate: ‘non multa peccas, inquit ille fortissimo viro senior magister’: neutrum enim nomen est positum et utrumque intellegitur.</p>
<p><span class="br"></span><span class="lineNumber">31</span><span class="br"></span>Onomatopoeia quidem, id est fictio nominis, Graecis inter maximas habita virtutes, nobis vix permittitur. Et sunt plurima ita posita ab iis qui sermonem primi fecerunt, aptantes adfectibus vocem: nam ‘mugitus’ et ‘sibilus’ et <span class="br"></span><span class="lineNumber">32</span><span class="br"></span>‘murmur’ inde venerunt. Deinde, tamquam consumpta sint omnia, nihil generare audemus ipsi, cum multa cotidie ab antiquis ficta moriantur. Vix illa, quae πεποιημένα vocant, quae ex vocibus in usum receptis quocumque modo declinantur nobis permittimus, qualia sunt ‘sullaturit’ et ‘proscripturit’; atque ‘laureati postes’ pro illo ‘lauru coronati’ <span class="br"></span><span class="lineNumber">33</span><span class="br"></span>ex eadem fictione sunt, sed hoc feliciter evaluit. At





</p></section><notes><section class="footnotes"><ul><li class="note" id="note_LCL126_442_14"><a class="footnoteCrossrefLink" href="#target_note_LCL126_442_14" title="Click to highlight in text"><sup class="lineRef">14</sup><span class="italic">del. Christ</span></a></li><script type="text/javascript">document.getElementById('note_LCL126_442_14').style.display = "none";</script><li class="note" id="note_LCL126_442_15"><a class="footnoteCrossrefLink" href="#target_note_LCL126_442_15" title="Click to highlight in text"><sup class="lineRef">15</sup><span class="italic">Francius</span>: dubite <span class="italic">A</span>: dubitent <span class="italic">edd.</span></a></li><script type="text/javascript">document.getElementById('note_LCL126_442_15').style.display = "none";</script></ul></section></notes></section>