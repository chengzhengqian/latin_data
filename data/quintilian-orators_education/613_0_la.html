<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Possunt videri verba quae plus significant quam elocuntur in parte ponenda perspicuitatis: intellectum enim adiuvant; ego tamen libentius emphasim retulerim ad ornatum orationis, quia non ut intellegatur efficit sed ut plus intellegatur.</p>
<p><span class="br"></span><span class="lineNumber">12</span><span class="br"></span>At obscuritas fit verbis iam ab usu remotis, ut si commentarios quis pontificum et vetustissima foedera et exoletos scrutatus auctores id ipsum petat ex iis quae inde contraxerit, quod non intelleguntur. Hinc enim aliqui famam eruditionis adfectant, ut quaedam soli scire videantur.</p>
<p><span class="br"></span><span class="lineNumber">13</span><span class="br"></span>Fallunt etiam verba vel regionibus quibusdam magis familiaria vel artium propria, ut ‘atabulus’ ventus et navis ‘stlataria’<a class="footnoteLink" href="#note_LCL126_332_2" id="target_note_LCL126_332_2"><sup>2</sup></a> et †inmalocosanum†.<a class="footnoteLink" href="#note_LCL126_332_3" id="target_note_LCL126_332_3"><sup>3</sup></a> Quae vel vitanda apud iudicem ignarum significationum earum vel interpretanda sunt, sicut in iis quae homonyma vocantur, ut ‘taurus’ animal







</p></section><notes><section class="footnotes"><ul><li class="note" id="note_LCL126_332_2"><a class="footnoteCrossrefLink" href="#target_note_LCL126_332_2" title="Click to highlight in text"><sup class="lineRef">2</sup><span class="italic">Haupt</span>: saccaria <span class="italic">A</span></a></li><script type="text/javascript">document.getElementById('note_LCL126_332_2').style.display = "none";</script><li class="note" id="note_LCL126_332_3"><a class="footnoteCrossrefLink" href="#target_note_LCL126_332_3" title="Click to highlight in text"><sup class="lineRef">3</sup>inula Cosana <span class="italic">Schenkl</span>: cinnamum comacum <span class="italic">or</span> cinnamum Cosmianum <span class="italic">D.A.R.</span></a></li><script type="text/javascript">document.getElementById('note_LCL126_332_3').style.display = "none";</script></ul></section></notes></section>