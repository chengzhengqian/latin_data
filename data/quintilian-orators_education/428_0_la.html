<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


Clodia aurum se Caelio commodasse dicit, quod signum magnae familiaritatis est, venenum sibi paratum, <span class="br"></span><span class="lineNumber">31</span><span class="br"></span>quod summi odii argumentum est. Tubero Ligarium accusat quod is in Africa fuerit, et queritur quod ab eo ipse in Africam non sit admissus. Aliquando vero praebet eius rei occasionem minus considerata ex adverso dicentis oratio: quod accidit praecipue cupidis sententiarum, ut ducti occasione dicendi non respiciant quid dixerint, dum locum <span class="br"></span><span class="lineNumber">32</span><span class="br"></span>praesentem, non totam causam intuentur. Quid tam videri potest contra Cluentium quam censoria nota? Quid tam contra eundem quam filium ab Egnatio corrupti iudicii, quo Cluentius Oppianicum circumvenisset, crimine exheredatum? <span class="br"></span><span class="lineNumber">33</span><span class="br"></span>At haec Cicero pugnare invicem ostendit: ‘Sed tu, Atti, consideres censeo diligenter utrum censorium iudicium grave velis esse an Egnati. Si Egnati, leve est quod censores de ceteris subscripserunt; ipsum enim Gnaeum Egnatium, quem tu gravem esse vis, ex senatu eiecerunt. Sin autem censorum, hunc Egnatium, quem pater censoria subscriptione exheredavit, censores in senatu, cum patrem eiecissent, retinuerunt.’</p>
<span class="br"></span><span class="lineNumber">34</span><span class="br"></span><p>Illa magis vitiose dicuntur quam acute reprenduntur, argumentum dubium pro necessario, controversum pro confesso, commune pluribus pro proprio, vulgare, supervacuum,




</p></section><notes></notes></section>