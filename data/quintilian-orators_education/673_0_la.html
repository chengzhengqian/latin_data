<section class="div1 language" lang="la"><header><hgroup><h1>Quintilian</h1></hgroup></header><section class="div2">
<blockquote><p>
<span class="line">certe equidem audieram, qua se subducere colles</span><span class="linebreak"></span>
<span class="line">incipiunt mollique iugum demittere clivo,</span><span class="linebreak"></span>
<span class="line">usque ad aquam et veteris iam fracta cacumina fagi,</span><span class="linebreak"></span>
<span class="line">omnia carminibus vestrum servasse Menalcan.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">47</span><span class="br"></span>Hoc enim loco praeter nomen cetera propriis decisa sunt verbis, verum non pastor Menalcas sed Vergilius est intellegendus.</p>
<p>Habet usum talis allegoriae frequenter oratio, sed raro totius, plerumque apertis permixta est. Tota apud Ciceronem talis est: ‘hoc miror, hoc queror, quemquam hominem ita pessumdare alterum velle ut etiam navem perforet <span class="br"></span><span class="lineNumber">48</span><span class="br"></span>in qua ipse naviget.’ Illud commixtum frequentissimum: ‘equidem ceteras tempestates et procellas in illis dumtaxat fluctibus contionum semper Miloni putavi esse subeundas.’ Nisi adiecisset ‘dumtaxat contionum’, esset allegoria: nunc eam miscuit. Quo in genere et species ex arcessitis verbis venit et intellectus ex propriis.</p>
<p><span class="br"></span><span class="lineNumber">49</span><span class="br"></span>Illud vero longe speciosissimum genus orationis in quo trium permixta est gratia, similitudinis allegoriae tralationis: ‘Quod fretum, quem euripum tot motus, tantas, tam varias habere creditis agitationes commutationes fluctus,<a class="footnoteLink" href="#note_LCL126_452_33" id="target_note_LCL126_452_33"><sup>33</sup></a> quantas perturbationes et quantos aestus habet ratio comitiorum? Dies intermissus unus aut nox interposita saepe



</p></section><notes><section class="footnotes"><ul><li class="note" id="note_LCL126_452_33"><a class="footnoteCrossrefLink" href="#target_note_LCL126_452_33" title="Click to highlight in text"><sup class="lineRef">33</sup>commutationesque fluctuum <span class="italic">Cicero</span></a></li><script type="text/javascript">document.getElementById('note_LCL126_452_33').style.display = "none";</script></ul></section></notes></section>