<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>Qui non recipiet condicionem<a class="footnoteLink" href="#note_LCL125_334_1" id="target_note_LCL125_334_1"><sup>1</sup></a> et a multis contemni iuris iurandi metum dicet, cum etiam philosophi quidam sint reperti qui deos agere &lt;curam&gt;<a class="footnoteLink" href="#note_LCL125_334_2" id="target_note_LCL125_334_2"><sup>2</sup></a> rerum humanarum negarent: eum vero qui nullo deferente iurare sit paratus et ipsum velle de causa sua pronuntiare et quam id quod <span class="br"></span><span class="lineNumber">4</span><span class="br"></span>offert leve ac facile credat ostendere. At is qui defert agere<a class="footnoteLink" href="#note_LCL125_334_3" id="target_note_LCL125_334_3"><sup>3</sup></a> modeste videtur, cum litis adversarium iudicem faciat, et eum cuius cognitio est onere liberat, qui profecto alieno <span class="br"></span><span class="lineNumber">5</span><span class="br"></span>iure iurando stari quam suo mavult. Quo difficilior recusatio est, nisi forte res est ea quam credibile sit notam ipsi non esse. Quae excusatio si deerit, hoc unum relinquetur, ut invidiam sibi quaeri ab adversario dicat, atque id agi ut in causa in qua vincere non possit queri possit. Itaque hominem quidem malum occupaturum hanc condicionem fuisse, se autem probare malle quae adfirmet quam dubium cuiquam relinquere an peierarit.</p>
<span class="br"></span><span class="lineNumber">6</span><span class="br"></span><p>Sed nobis adulescentibus seniores in agendo facti praecipere solebant ne umquam ius iurandum deferremus, sicut neque optio iudicis adversario esset permittenda nec ex advocatis partis adversae iudex eligendus. Nam si dicere contraria turpe advocato videretur, certe turpius habendum facere quod noceat.</p>
</section><notes><section class="footnotes"><ul><li class="note" id="note_LCL125_334_1"><a class="footnoteCrossrefLink" href="#target_note_LCL125_334_1" title="Click to highlight in text"><sup class="lineRef">1</sup>recipit <span class="italic">(A)</span> &lt;et iniquam&gt; condicionem <span class="italic">a</span></a></li><script type="text/javascript">document.getElementById('note_LCL125_334_1').style.display = "none";</script><li class="note" id="note_LCL125_334_2"><a class="footnoteCrossrefLink" href="#target_note_LCL125_334_2" title="Click to highlight in text"><sup class="lineRef">2</sup><span class="italic">add. Burman; so also Julius Victor</span> 405.33 <span class="italic">Halm =</span> 46.10 <span class="italic">Giominiâ€“Celentano</span></a></li><script type="text/javascript">document.getElementById('note_LCL125_334_2').style.display = "none";</script><li class="note" id="note_LCL125_334_3"><a class="footnoteCrossrefLink" href="#target_note_LCL125_334_3" title="Click to highlight in text"><sup class="lineRef">3</sup>alioqui agere <span class="italic">A</span></a></li><script type="text/javascript">document.getElementById('note_LCL125_334_3').style.display = "none";</script></ul></section></notes></section>