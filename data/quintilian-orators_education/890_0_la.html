<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">29</span><span class="br"></span><p>Impudens tumultuosa iracunda actio omnibus indecora, sed, ut quisque aetate dignitate usu praecedit, magis in ea reprendendus. Videas autem rixatores quosdam neque iudicum reverentia neque agendi more ac modo contineri, quo ipso mentis habitu manifestum sit tam in suscipiendis
<span class="br"></span><span class="lineNumber">30</span><span class="br"></span>quam in agendis causis nihil pensi habere. Profert enim mores plerumque oratio et animi secreta detegit: nec sine causa Graeci prodiderunt ut vivat quemque etiam dicere. Humiliora illa vitia: summissa adulatio, adfectata scurrilitas, in rebus ac verbis parum modestis ac pudicis vilis pudor, in omni negotio neglecta auctoritas. Quae fere accidunt eis qui nimium aut blandi esse aut ridiculi volunt.</p>
<span class="br"></span><span class="lineNumber">31</span><span class="br"></span><p>Ipsum etiam eloquentiae genus alios aliud decet; nam neque tam plenum et erectum et audax et praecultum senibus convenerit quam pressum et mite et limatum et quale intellegi vult Cicero cum dicit orationem suam coepisse canescere, sicut vestibus quoque non purpura
<span class="br"></span><span class="lineNumber">32</span><span class="br"></span>coccoque fulgentibus illa aetas satis apta sit: in iuvenibus etiam uberiora paulo et paene periclitantia feruntur, at in isdem siccum et sollicitum et contractum dicendi propositum plerumque adfectatione ipsa severitatis invisum est, quando etiam morum senilis auctoritas<a class="footnoteLink" href="#note_LCL494_24_5" id="target_note_LCL494_24_5"><sup>5</sup></a> inmatura in</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_24_5"><a class="footnoteCrossrefLink" href="#target_note_LCL494_24_5" title="Click to highlight in text"><sup class="lineRef">5</sup>austeritas <span class="italic">Cornelissen, Kiderlin</span></a></li><script type="text/javascript">document.getElementById('note_LCL494_24_5').style.display = "none";</script></ul></section></notes></section>