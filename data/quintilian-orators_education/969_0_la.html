<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p class="noindent">Hic enim dubitationis moras, vocis flexus, varias manus, diversos nutus actor adhibebit. Aliud oratio sapit nec vult nimium esse condita: actione enim constat, non imitatione.
<span class="br"></span><span class="lineNumber">183</span><span class="br"></span>
Quare non inmerito reprenditur pronuntiatio vultuosa et gesticulationibus molesta et vocis mutationibus resultans. Nec inutiliter ex Graecis veteres transtulerunt, quod ab iis sumptum Laenas Popilius posuit, esse hanc †mocosam†<a class="footnoteLink" href="#note_LCL494_182_55" id="target_note_LCL494_182_55"><sup>55</sup></a> actionem.</p>
<span class="br"></span><span class="lineNumber">184</span><span class="br"></span><p>Optime igitur idem qui omnia Cicero praeceperat quae supra ex Oratore posui: quibus similia in Bruto de M. Antonio dicit. Sed iam recepta est actio paulo agitatior et exigitur et quibusdam partibus convenit, ita tamen temperanda ne, dum actoris captamus elegantiam, perdamus viri boni et gravis auctoritatem.</p>
</section><notes><section class="footnotes"><ul><li class="note" id="note_LCL494_182_55"><a class="footnoteCrossrefLink" href="#target_note_LCL494_182_55" title="Click to highlight in text"><sup class="lineRef">55</sup>inotiosam <span class="italic">recc</span>.: negotiosam <span class="italic">Halm</span></a></li><script type="text/javascript">document.getElementById('note_LCL494_182_55').style.display = "none";</script></ul></section></notes></section>