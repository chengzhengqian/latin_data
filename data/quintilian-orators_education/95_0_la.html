<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>nimius. Nam si qua in his ars est dicentium, ea prima est ne ars esse videatur.</p>
<span class="br"></span><span class="lineNumber">4</span><span class="br"></span><p>Quod est igitur huius doctoris officium? In primis vitia si qua sunt oris emendet, ut expressa sint verba, ut suis quaeque litterae sonis enuntientur. Quarundam enim vel exilitate vel pinguitudine nimia laboramus, quasdam velut acriores parum efficimus et aliis non dissimilibus sed <span class="br"></span><span class="lineNumber">5</span><span class="br"></span>quasi hebetioribus permutamus. Quippe et rho litterae, qua Demosthenes quoque laboravit, labda succedit, quarum vis est apud nos quoque, et cum <span class="sc">c</span> ac similiter <span class="sc">g</span><a class="footnoteLink" href="#note_LCL124_238_1" id="target_note_LCL124_238_1"><sup>1</sup></a> non <span class="br"></span><span class="lineNumber">6</span><span class="br"></span>evaluerunt, in <span class="sc">t</span><a class="footnoteLink" href="#note_LCL124_238_2" id="target_note_LCL124_238_2"><sup>2</sup></a> ac <span class="sc">d</span> molliuntur. Ne illas quidem circa <span class="sc">s</span> litteram delicias hic magister feret, nec verba in faucibus patietur audiri nec oris inanitate resonare nec, quod minime sermoni puro conveniat, simplicem vocis naturam pleniore quodam sono circumliniri, quod Graeci catapeplasmenon <span class="br"></span><span class="lineNumber">7</span><span class="br"></span>dicunt (sic appellatur cantus tibiarum quae, praeclusis quibus clarescunt foraminibus, recto modo <span class="br"></span><span class="lineNumber">8</span><span class="br"></span>exitu graviorem spiritum reddunt). Curabit etiam ne extremae syllabae intercidant, ut par sibi sermo sit, ut quotiens exclamandum erit lateris conatus sit ille, non capitis, ut gestus ad vocem, vultus ad gestum accommodetur.







</p></section><notes><section class="footnotes"><ul><li class="note" id="note_LCL124_238_1"><a class="footnoteCrossrefLink" href="#target_note_LCL124_238_1" title="Click to highlight in text"><sup class="lineRef">1</sup>T <span class="italic">Philander</span></a></li><script type="text/javascript">document.getElementById('note_LCL124_238_1').style.display = "none";</script><li class="note" id="note_LCL124_238_2"><a class="footnoteCrossrefLink" href="#target_note_LCL124_238_2" title="Click to highlight in text"><sup class="lineRef">2</sup>G <span class="italic">Philander</span></a></li><script type="text/javascript">document.getElementById('note_LCL124_238_2').style.display = "none";</script></ul></section></notes></section>