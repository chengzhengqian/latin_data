<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

qui foedera saepe ruperunt? Carthaginienses. Qui sunt qui crudelissime bellum gesserunt? Carthaginienses. Qui sunt qui Italiam deformarunt? Carthaginienses. Qui sunt <span class="br"></span><span class="lineNumber">32</span><span class="br"></span> qui sibi ignosci postulant? Carthaginienses.’ Etiam in contrapositis vel comparativis solet respondere primorum verborum alterna repetitio, quod modo huius esse loci potius dixi: ‘vigilas tu de nocte ut tuis consultoribus respondeas, ille ut eo quo intendit mature cum exercitu perveniat: te gallorum, illum bucinarum cantus exsuscitat: tu actionem instituis, ille aciem instruit: tu caves ne consultores <span class="br"></span><span class="lineNumber">33</span><span class="br"></span> tui, ille ne urbes aut castra capiantur.’ Sed hac gratia non fuit contentus orator; vertit in contrarium eandem figuram: ‘ille tenet et scit ut hostium copiae, tu ut aquae pluviae arceantur: ille exercitatus in propagandis finibus, <span class="br"></span><span class="lineNumber">34</span><span class="br"></span> tu in regendis.’ Possunt media quoque respondere vel primis, ut</p>
<blockquote><p>
<span class="line">te nemus Angitiae, vitrea te Fucinus unda,</span><span class="linebreak"></span>
</p></blockquote>
<p class="noindent">vel ultimis, ut: ‘haec navis onusta praeda Siciliensi, cum et ipsa esset ex praeda.’ Nec quisquam dubitabit idem fieri posse iteratis utrimque mediis. Respondent primis et ultima: ‘multi et graves dolores inventi parentibus et propinquis, <span class="br"></span><span class="lineNumber">35</span><span class="br"></span> multi.’ Est et illud repetendi genus quod semel proposita iterat et dividit:</p>
</section><notes></notes></section>