<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

partem bonorum, orator totum vindicat sibi.’</p>
<p><span class="br"></span><span class="lineNumber">43</span><span class="br"></span>Hic illi eloquentes, quibusque nos circa lites raras sollicitiores ridiculi videmur, invadent personas favorabiles: actio pro rustico contra disertum, pro viro forti contra inbellem, pro restitutore contra ingratum, pro eo qui parte contentus sit contra eum qui fratri nihil dare ex paternis <span class="br"></span><span class="lineNumber">44</span><span class="br"></span>velit. Quae omnia sunt in materia et multum iuvant, victoriam tamen non trahunt. In hac quaerentur sententiae, si fieri poterit, praecipites vel obscurae (nam ea nunc virtus est), et pulchre fuerit cum materia tumultu et clamore transactum.</p>
<p>Illi vero quibus propositum quidem melius sed cura <span class="br"></span><span class="lineNumber">45</span><span class="br"></span>in proximo est haec velut innatantia videbunt: excusatum esse rusticum quod non interfuerit iudicio nihil conlaturus patri: sed ne disertum quidem habere quod inputet reo, cum is damnatus sit: dignum esse hereditate restitutorem: avarum impium ingratum qui dividere nolit cum fratre eoque sic merito: quaestionem quoque illam primam scripti et voluntatis, qua non expugnata non sit sequentibus locus.</p>
<p><span class="br"></span><span class="lineNumber">46</span><span class="br"></span>At qui naturam sequetur, illa cogitabit profecto, primo hoc dicturum rusticum: ‘pater intestatus duos nos filios reliquit, partem iure gentium peto.’ Quis tam imperitus, quis


</p></section><notes></notes></section>