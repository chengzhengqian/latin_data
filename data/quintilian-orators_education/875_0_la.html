<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

paratur; ars enim semel percepta non labitur,<a class="footnoteLink" href="#note_LCL127_384_10" id="target_note_LCL127_384_10"><sup>10</sup></a> stilus quoque intermissione paulum admodum de celeritate deperdit: promptum hoc et in expedito positum exercitatione sola continetur. Hac uti sic optimum est, ut cotidie dicamus audientibus pluribus, maxime de quorum simus iudicio atque opinione solliciti. Rarum est enim ut satis se quisque vereatur: vel soli tamen dicamus potius quam non <span class="br"></span><span class="lineNumber">25</span><span class="br"></span> omnino dicamus. Est et illa exercitatio cogitandi totasque materias vel silentio (dum tamen quasi dicat intra ipsum) persequendi, quae nullo non et tempore et loco, quando non aliud agimus, explicari potest, et est in parte 〈maioris〉<a class="footnoteLink" href="#note_LCL127_384_11" id="target_note_LCL127_384_11"><sup>11</sup></a> <span class="br"></span><span class="lineNumber">26</span><span class="br"></span> utilitatis quam haec proxima: diligentius enim componitur quam illa, in qua contextum dicendi intermittere veremur. Rursus in alia plus prior confert, vocis firmitatem, oris facilitatem, motum corporis, qui et ipse, ut dixi, excitat oratorem et iactatione manus, pedis supplosione, sicut cauda leones facere dicuntur, hortatur.</p>
<p><span class="br"></span><span class="lineNumber">27</span><span class="br"></span> Studendum vero semper et ubique. Neque enim fere tam est ullus dies occupatus ut nihil lucrativae, ut Cicero Brutum facere tradit, operae ad scribendum aut dicendum rapi aliquo momento temporis possit: siquidem C. Carbo etiam in tabernaculo solebat hac uti exercitatione dicendi. <span class="br"></span><span class="lineNumber">28</span><span class="br"></span> Ne id quidem tacendum est, quod eidem Ciceroni placet, nullum nostrum usquam neglegentem esse sermonem: quidquid loquemur ubicumque sit pro sua scilicet portione perfectum. Scribendum certe numquam est magis






</p></section><notes><section class="footnotes"><ul><li class="note" id="note_LCL127_384_10"><a class="footnoteCrossrefLink" href="#target_note_LCL127_384_10" title="Click to highlight in text"><sup class="lineRef">10</sup><span class="italic">edd.</span>: capitur <span class="italic">B</span>: carpitur <span class="italic">Jeep</span></a></li><script type="text/javascript">document.getElementById('note_LCL127_384_10').style.display = "none";</script><li class="note" id="note_LCL127_384_11"><a class="footnoteCrossrefLink" href="#target_note_LCL127_384_11" title="Click to highlight in text"><sup class="lineRef">11</sup><span class="italic">add. Kiderlin</span></a></li><script type="text/javascript">document.getElementById('note_LCL127_384_11').style.display = "none";</script></ul></section></notes></section>