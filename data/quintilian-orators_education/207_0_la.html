<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>Sed hic quoque subest velut latens persona (tyrannus enim geminat quaestionem), subestque et temporis et qualitatis tacita vis: nondum tamen hoc proprie dixeris causam.</p>
<p>Hae autem quas infinitas voco et generales appellantur: quod si est verum, finitae speciales erunt. In omni autem <span class="br"></span><span class="lineNumber">10</span><span class="br"></span>speciali utique inest generalis, ut quae sit prior. Ac nescio an in causis quoque quidquid in quaestionem venit qualitatis generale sit. Milo Clodium occidit, iure occidit insidiatorem: nonne hoc quaeritur, an sit ius insidiatorem occidendi? Quid in coniecturis? non illa generalia: ‘an causa sceleris odium, cupiditas’, ‘an tormentis credendum’, ‘testibus an argumentis maior fides habenda’? Nam finitione quidem comprendi nihil non in universum certum erit. <span class="br"></span><span class="lineNumber">11</span><span class="br"></span>Quidam putant etiam eas θέσεις posse aliquando nominari quae personis causisque contineantur, aliter tantummodo positas, ut causa sit cum Orestes accusatur, thesis an Orestes recte sit absolutus: cuius generis est: ‘an Cato recte Marciam Hortensio tradiderit’. Hi θέσιν a causa sic distingunt ut illa sit spectativae partis, haec activae: illic enim veritatis tantum gratia disputari, hic negotium agi.</p>
<span class="br"></span><span class="lineNumber">12</span><span class="br"></span><p>Quamquam inutiles quidam oratori<a class="footnoteLink" href="#note_LCL125_42_3" id="target_note_LCL125_42_3"><sup>3</sup></a> putant universales quaestiones, quia nihil prosit quod constet ducendam esse




</p></section><notes><section class="footnotes"><ul><li class="note" id="note_LCL125_42_3"><a class="footnoteCrossrefLink" href="#target_note_LCL125_42_3" title="Click to highlight in text"><sup class="lineRef">3</sup><span class="italic">Regius</span>: orationi <span class="italic">AB</span></a></li><script type="text/javascript">document.getElementById('note_LCL125_42_3').style.display = "none";</script></ul></section></notes></section>