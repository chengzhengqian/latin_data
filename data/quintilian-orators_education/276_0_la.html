<section class="div1 language" lang="la"><header><hgroup><h1>Quintilian</h1></hgroup></header><section class="div2">
<h3>1</h3>
<span class="br"></span><span class="lineNumber">1</span><span class="br"></span><p>Quod principium Latine vel exordium dicitur, maiore quadam ratione Graeci videntur prohoemium nominasse, quia a nostris initium modo significatur, illi satis clare partem hanc esse ante ingressum rei de qua dicendum sit <span class="br"></span><span class="lineNumber">2</span><span class="br"></span>ostendunt. Nam sive propterea quod oἴμη cantus est et citharoedi pauca illa quae antequam legitimum certamen inchoent emerendi favoris gratia canunt prohoemium cognominaverunt, oratores quoque ea quae prius quam causam exordiantur ad conciliandos sibi iudicum animos <span class="br"></span><span class="lineNumber">3</span><span class="br"></span>praelocuntur eadem appellatione signarunt, sive, quod oἷμoν idem Graeci viam appellant, id quod ante ingressum rei ponitur <span class="br"></span><span class="lineNumber">4</span><span class="br"></span>sic vocare est institutum: certe prohoemium est quod apud iudicem dici prius quam causam cognoverit possit, vitioseque in scholis facimus quod exordio semper sic utimur quasi causam iudex iam noverit. Cuius rei licentia ex hoc est, quod ante declamationem illa velut imago litis exponitur. Sed in foro quoque contingere istud principiorum genus secundis actionibus potest, primis quidem raro umquam, nisi forte apud eum cui res aliunde iam nota sit dicimus.</p>
<span class="br"></span><span class="lineNumber">5</span><span class="br"></span><p>Causa principii nulla alia est quam ut auditorem quo sit nobis in ceteris partibus accommodatior praeparemus. Id




</p></section><notes></notes></section>