<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

struet et vermiculate inter se lexis committet. Nonne ergo refrigeretur sic calor et impetus pereat, ut equorum <span class="br"></span><span class="lineNumber">114</span><span class="br"></span> cursum delicati minutis passibus frangunt? Quasi vero fecerint 〈sibi numeros, non hi〉<a class="footnoteLink" href="#note_LCL127_224_69" id="target_note_LCL127_224_69"><sup>69</sup></a> sint in compositione deprensi, sicut poema nemo dubitaverit spiritu<a class="footnoteLink" href="#note_LCL127_224_70" id="target_note_LCL127_224_70"><sup>70</sup></a> quodam initio fusum et aurium mensura et similiter decurrentium spatiorum observatione esse generatum, mox in eo repertos pedes. Satis igitur in hoc nos componet multa scribendi <span class="br"></span><span class="lineNumber">115</span><span class="br"></span> exercitatio, ut ex tempore etiam similia fundamus. Neque vero tam sunt intuendi pedes quam universa comprensio, ut versum facientes totum illum decursum, non sex vel quinque partes ex quibus constat versus, aspiciunt: ante enim carmen ortum est quam observatio carminis, ideoque <span class="br"></span><span class="lineNumber">116</span><span class="br"></span> illud ‘Fauni vatesque canebant’. Ergo quem in poemate locum habet versificatio, eum in oratione compositio.</p>
<p>Optime autem de illa iudicant aures, quae plena sentiunt et parum expleta desiderant, et fragosis offenduntur, levibus mulcentur, contortis excitantur, et stabilia probant, clauda deprendunt, redundantia ac nimia fastidiunt. Ideoque docti rationem componendi intellegunt, etiam indocti voluptatem.</p>
</section><notes><section class="footnotes"><ul><li class="note" id="note_LCL127_224_69"><a class="footnoteCrossrefLink" href="#target_note_LCL127_224_69" title="Click to highlight in text"><sup class="lineRef">69</sup><span class="italic">suppl. Radermacher</span></a></li><script type="text/javascript">document.getElementById('note_LCL127_224_69').style.display = "none";</script><li class="note" id="note_LCL127_224_70"><a class="footnoteCrossrefLink" href="#target_note_LCL127_224_70" title="Click to highlight in text"><sup class="lineRef">70</sup><span class="italic">Kroll</span>: peritu <span class="italic">A</span>: impetu <span class="italic">Halm</span></a></li><script type="text/javascript">document.getElementById('note_LCL127_224_70').style.display = "none";</script></ul></section></notes></section>