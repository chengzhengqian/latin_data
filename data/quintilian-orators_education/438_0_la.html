<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


quam quae sine consilio administrantur. Hanc primam partem numerant, eam deinceps rationibus variis et quam copiosissimis verbis adprobari putant oportere.’ Hoc ego totum cum sua ratione unum puto: alioqui si ratio pars est, <span class="br"></span><span class="lineNumber">8</span><span class="br"></span>est autem varia ratio, plures partes esse dicantur. Adsumptionem deinde ponit: ‘Nihil autem omnium rerum melius quam omnis mundus administratur. Huius adsumptionis quarto in loco aliam porro inducunt adprobationem’: de <span class="br"></span><span class="lineNumber">9</span><span class="br"></span>quo idem quod supra dico. ‘Quinto inducunt loco complexionem, quae aut id infert solum quod ex omnibus partibus cogitur, hoc modo: consilio igitur mundus administratur, aut, unum in locum cum conduxit breviter propositionem et adsumptionem, adiungit quid ex his conficiatur, ad hunc modum: quod si melius geruntur quae consilio quam quae sine consilio administrantur, nihil autem omnium rerum melius quam omnis mundus administratur, &lt;consilio igitur mundus administratur.’&gt;<a class="footnoteLink" href="#note_LCL125_504_5" id="target_note_LCL125_504_5"><sup>5</sup></a> Cui parti consentio.</p>
<span class="br"></span><span class="lineNumber">10</span><span class="br"></span><p>In tribus autem quas fecimus partibus non est forma semper eadem, sed una in qua idem concluditur quod intenditur: ‘anima inmortalis est, nam quidquid ex se ipso movetur inmortale est, anima autem ex se ipsa movetur, inmortalis igitur est anima.’ Hoc fit non solum in singulis





</p></section><notes><section class="footnotes"><ul><li class="note" id="note_LCL125_504_5"><a class="footnoteCrossrefLink" href="#target_note_LCL125_504_5" title="Click to highlight in text"><sup class="lineRef">5</sup><span class="italic">suppl. recc. from Cic. De inventione</span> 1.59</a></li><script type="text/javascript">document.getElementById('note_LCL125_504_5').style.display = "none";</script></ul></section></notes></section>