<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Pronomen quoque genus numerum casus habet, quae omnia recipiunt huius modi errorem.</p>
<span class="br"></span><span class="lineNumber">48</span><span class="br"></span><p>Fiunt soloecismi et quidem plurimi per partis orationis: sed id tradere satis non est, ne ita demum vitium esse credat puer si pro alia ponatur alia, ut verbum ubi nomen esse <span class="br"></span><span class="lineNumber">49</span><span class="br"></span>debuerit, vel adverbium ubi pronomen, ac similia. Nam sunt quaedam cognata, ut dicunt, id est eiusdem generis, in quibus qui alia specie quam oportet utetur, non minus <span class="br"></span><span class="lineNumber">50</span><span class="br"></span>quam ipso genere permutato deliquerit. Nam et ‘an’ et ‘aut’ coniunctiones sunt, male tamen interroges ‘hic aut ille sit’; et ‘ne’ ac ‘non’ adverbia: qui tamen dicat pro illo ‘ne feceris’ ‘non feceris’, in idem incidat vitium, quia alterum negandi est, alterum vetandi. Hoc amplius ‘intro’ et ‘intus’ loci adverbia, ‘eo’ tamen ‘intus’ et ‘intro sum’ soloecismi <span class="br"></span><span class="lineNumber">51</span><span class="br"></span>sunt. Eadem in diversitate pronominum interiectionum praepositionum accident.</p>
<p>Est enim soloecismus in oratione comprensionis unius sequentium ac priorum inter se inconveniens positio.</p>
<span class="br"></span><span class="lineNumber">52</span><span class="br"></span><p>Quaedam tamen et faciem soloecismi habent et dici vitiosa non possunt, ut ‘tragoedia Thyestes’, ut ‘ludi Floralia ac Megalesia’—quamquam haec sequentia tempore interciderunt numquam aliter a veteribus dicta. Schemata igitur nominabuntur, frequentiora quidem apud poetas, sed <span class="br"></span><span class="lineNumber">53</span><span class="br"></span>oratoribus quoque permissa. Verum schema fere habebit




</p></section><notes></notes></section>