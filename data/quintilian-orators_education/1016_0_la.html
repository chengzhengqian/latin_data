<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>dicit inutile (nam idem iuris responsuris datur) tum causae contrarium, quia plane adversarii fiunt et inimici, et quantulumcumque
<span class="br"></span><span class="lineNumber">12</span><span class="br"></span>eis virium est contumelia augetur. Super omnia perit illa quae plurimum oratori et auctoritatis et fidei adfert modestia si a viro bono in rabulam latratoremque convertitur, compositus non ad animum iudicis sed ad stomachum litigatoris.</p>
<span class="br"></span><span class="lineNumber">13</span><span class="br"></span><p>Frequenter etiam species libertatis deducere ad temeritatem solet, non causis modo sed ipsis quoque qui dixerunt periculosam; nec inmerito Pericles solebat optare ne quod sibi verbum in mentem veniret quo populus offenderetur. Sed quod ille de populo, id ego de omnibus sentio qui tantundem possunt nocere. Nam quae fortia dum dicuntur videbantur, stulta cum laeserunt vocantur.</p>
<span class="br"></span><span class="lineNumber">14</span><span class="br"></span><p>Nunc, quia varium fere propositum agentium fuit et quorundam cura tarditatis, quorundam facilitas temeritatis crimine laboravit, quem credam fore in hoc oratoris
<span class="br"></span><span class="lineNumber">15</span><span class="br"></span>modum tradere non alienum videtur. Adferet ad dicendum curae semper quantum plurimum poterit: neque enim hoc solum neglegentis sed mali et in suscepta causa perfidi ac proditoris est, peius agere quam possit. Ideoque ne suscipiendae quidem sunt causae plures quam quibus
<span class="br"></span><span class="lineNumber">16</span><span class="br"></span>suffecturum se sciat. Dicet scripta quam res patietur plurima, et, ut Demosthenes ait, si continget, et sculpta.<a class="footnoteLink" href="#note_LCL494_276_3" id="target_note_LCL494_276_3"><sup>3</sup></a> Sed hoc aut primae actiones aut quae in publicis iudiciis post</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_276_3"><a class="footnoteCrossrefLink" href="#target_note_LCL494_276_3" title="Click to highlight in text"><sup class="lineRef">3</sup>scalpta <span class="italic">Cousin (‘carved’)</span></a></li><script type="text/javascript">document.getElementById('note_LCL494_276_3').style.display = "none";</script></ul></section></notes></section>