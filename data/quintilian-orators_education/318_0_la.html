<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


pertinet, unde etiam mihi videtur dici color, <span class="br"></span><span class="lineNumber">89</span><span class="br"></span>interim ad quaestionem.<a class="footnoteLink" href="#note_LCL125_264_14" id="target_note_LCL125_264_14"><sup>14</sup></a> Sed utrumcumque erit, prima sit curarum ut id quod fingemus fieri possit, deinde ut et personae et loco et tempori congruat et credibilem rationem et ordinem habeat: si continget, etiam verae alicui rei cohaereat, aut argumento quod sit in causa confirmetur; nam quae tota extra rem petita sunt mentiendi licentiam <span class="br"></span><span class="lineNumber">90</span><span class="br"></span>produnt. Curandum praecipue, quod fingentibus frequenter excidit, ne qua inter se pugnent; quaedam enim partibus blandiuntur, sed in summam non consentiunt: praeterea ne iis quae vera esse constabit adversa sint: in schola <span class="br"></span><span class="lineNumber">91</span><span class="br"></span>etiam ne color extra themata quaeratur. Utrubique autem orator meminisse debebit actione tota quid finxerit, quoniam solent excidere quae falsa sunt: verumque est illud quod vulgo dicitur, mendacem memorem esse oportere. <span class="br"></span><span class="lineNumber">92</span><span class="br"></span>Sciamus autem, si de nostro facto quaeratur, unum nobis aliquid esse dicendum: si de alieno, mittere in plura suspiciones licere. Est tamen quibusdam scholasticis controversiis, in quibus ponitur aliquem non respondere quod




</p></section><notes><section class="footnotes"><ul><li class="note" id="note_LCL125_264_14"><a class="footnoteCrossrefLink" href="#target_note_LCL125_264_14" title="Click to highlight in text"><sup class="lineRef">14</sup>interim &lt;rerum&gt; ad confictionem <span class="italic">Ludwig, loc. cit. (“to the invention of material”)</span></a></li><script type="text/javascript">document.getElementById('note_LCL125_264_14').style.display = "none";</script></ul></section></notes></section>