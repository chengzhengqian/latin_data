<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>potest, quia aliud alio loco valent, ut ‘tectum’<a class="footnoteLink" href="#note_LCL124_120_14" id="target_note_LCL124_120_14"><sup>14</sup></a> et ‘sapiens’: <span class="br"></span><span class="lineNumber">28</span><span class="br"></span>quaedam verba appellationibus similia, ut ‘fraudator’ ‘nutritor’. Iam</p>
<p class="lineGroup">
<span class="line indent1">itur in antiquam silvam</span><span class="linebreak"></span>
</p>
<p>nonne propriae cuiusdam rationis est? Nam quod initium eius invenias? Cui simile ‘fletur’. &lt;‘Tur’&gt;<a class="footnoteLink" href="#note_LCL124_120_15" id="target_note_LCL124_120_15"><sup>15</sup></a> accipimus aliter ut</p>
<p class="lineGroup">
<span class="line indent1">panditur interea domus omnipotentis Olympi,</span><span class="linebreak"></span>
</p>
<p>aliter ut ‘totis usque adeo turbatur agris’. Est etiam quidam tertius modus, ut ‘urbs habitatur’, unde et ‘campus curritur’ <span class="br"></span><span class="lineNumber">29</span><span class="br"></span>et ‘mare navigatur’. ‘Pransus’ quoque ac ‘potus’ diversum valet quam indicat. Quid quod multa verba non totum declinationis ordinem ferunt? Quaedam etiam mutantur, ut ‘fero’ in praeterito, quaedam tertiae demum personae figura dicuntur, ut ‘licet’ ‘piget’. Quaedam simile quiddam patiuntur vocabulis in adverbium transeuntibus. Nam ut ‘noctu’ et ‘diu’, ita ‘dictu’ ‘factu’; sunt enim haec quoque verba, participalia quidem, non tamen qualia ‘dicto’ ‘facto’que.</p>
</section><notes><section class="footnotes"><ul><li class="note" id="note_LCL124_120_14"><a class="footnoteCrossrefLink" href="#target_note_LCL124_120_14" title="Click to highlight in text"><sup class="lineRef">14</sup><span class="italic">Faber</span>: lectum <span class="italic">AB</span></a></li><script type="text/javascript">document.getElementById('note_LCL124_120_14').style.display = "none";</script><li class="note" id="note_LCL124_120_15"><a class="footnoteCrossrefLink" href="#target_note_LCL124_120_15" title="Click to highlight in text"><sup class="lineRef">15</sup><span class="italic">add. Colson</span></a></li><script type="text/javascript">document.getElementById('note_LCL124_120_15').style.display = "none";</script></ul></section></notes></section>