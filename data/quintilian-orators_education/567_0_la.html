<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

iusta: eadem lex, eadem condicio; ac forsitan ne sint quidem paria quae ulla parte sunt dissimilia. Constitutio est in lege more iudicato pacto.</p>
<p><span class="br"></span><span class="lineNumber">7</span><span class="br"></span>Alterum est defensionis genus in quo factum per se inprobabile adsumptis extrinsecus auxiliis tuemur: id vocant κατ’ ἀντίθεσιν. Latine hoc quoque non ad verbum transferunt, <span class="br"></span><span class="lineNumber">8</span><span class="br"></span>adsumptiva enim dicitur causa. In quo genere fortissimum est si crimen causa facti tuemur, qualis est defensio Orestis Horati Milonis. ’Aντέγκλημα dicitur, quia omnis nostra defensio constat eius accusatione qui vindicatur: ‘occisus est sed latro’, ‘excaecatus sed raptor.’</p>
<p><span class="br"></span><span class="lineNumber">9</span><span class="br"></span>Est et illa ex causis facti ducta defensio priori contraria, in qua neque factum ipsum per se, ut in absoluta quaestione, defenditur, neque ex contrario facto, sed ex<a class="footnoteLink" href="#note_LCL126_240_3" id="target_note_LCL126_240_3"><sup>3</sup></a> aliqua utilitate aut rei publicae aut hominum multorum aut etiam ipsius adversarii, nonnumquam et nostra, si modo id erit quod facere nostra causa fas sit: quod sub extrario accusatore et legibus agente prodesse numquam potest, in <span class="br"></span><span class="lineNumber">10</span><span class="br"></span>domesticis disceptationibus potest. Nam et filius patri in iudicio abdicationis et maritus uxori si malae tractationis accusabitur &lt;et pater&gt;<a class="footnoteLink" href="#note_LCL126_240_4" id="target_note_LCL126_240_4"><sup>4</sup></a> filio si dementiae causa erit non inverecunde dicet multum sua interfuisse. In quo tamen






</p></section><notes><section class="footnotes"><ul><li class="note" id="note_LCL126_240_3"><a class="footnoteCrossrefLink" href="#target_note_LCL126_240_3" title="Click to highlight in text"><sup class="lineRef">3</sup><span class="italic">Regius</span>: in <span class="italic">A</span></a></li><script type="text/javascript">document.getElementById('note_LCL126_240_3').style.display = "none";</script><li class="note" id="note_LCL126_240_4"><a class="footnoteCrossrefLink" href="#target_note_LCL126_240_4" title="Click to highlight in text"><sup class="lineRef">4</sup><span class="italic">suppl. Winterbottom</span></a></li><script type="text/javascript">document.getElementById('note_LCL126_240_4').style.display = "none";</script></ul></section></notes></section>