<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">19</span><span class="br"></span><p>Romanorum primus, quantum ego quidem sciam, condidit aliqua in hanc materiam M. Cato, post M. Antonius [ille censorius]<a class="footnoteLink" href="#note_LCL125_18_5" id="target_note_LCL125_18_5"><sup>5</sup></a> inchoavit: nam hoc solum opus eius atque id ipsum inperfectum manet. Secuti minus celebres, quorum memoriam, si quo loco res poscet, non omittam. <span class="br"></span><span class="lineNumber">20</span><span class="br"></span>Praecipuum vero lumen sicut eloquentiae, ita praeceptis quoque eius dedit unicum apud nos specimen orandi docendique oratorias artes M. Tullius, post quem tacere modestissimum foret, nisi et rhetoricos suos ipse adulescenti sibi elapsos diceret, et in oratoriis haec minora, quae plerumque <span class="br"></span><span class="lineNumber">21</span><span class="br"></span>desiderantur, sciens omisisset. Scripsit de eadem materia non pauca Cornificius, aliqua Stertinius, non nihil pater Gallio, accuratius vero priores Gallione Celsus et Laenas et aetatis nostrae Verginius Plinius Tutilius. Sunt et hodie clari eiusdem operis auctores, qui si omnia complexi forent, consuluissent labori meo. Sed parco nominibus







</p></section><notes><section class="footnotes"><ul><li class="note" id="note_LCL125_18_5"><a class="footnoteCrossrefLink" href="#target_note_LCL125_18_5" title="Click to highlight in text"><sup class="lineRef">5</sup><span class="italic">del. Radermacher</span></a></li><script type="text/javascript">document.getElementById('note_LCL125_18_5').style.display = "none";</script></ul></section></notes></section>