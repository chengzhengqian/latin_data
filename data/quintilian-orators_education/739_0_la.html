<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">22</span><span class="br"></span> negat Tullius,’ et nostra persona utimur pro aliena, et alios pro aliis fingimus. Utriusque rei exemplum pro Caecina. Pisonem, adversae partis advocatum, adloquens Cicero dicit: ‘restituisse te dixti: nego me ex edictopraetoris restitutum esse’: verum enim est, illud ‘restituisse’ Aebutius dixit, ‘nego me’ Caecina [ex edicto praetoris restitutum esse]:<a class="footnoteLink" href="#note_LCL127_112_12" id="target_note_LCL127_112_12"><sup>12</sup></a> et ipsum ‘dixti’, excussa syllaba, figura in verbo.</p>
<p><span class="br"></span><span class="lineNumber">23</span><span class="br"></span> Illa quoque ex eodem genere possunt videri: unum quod interpositionem vel interclusionem dicimus, Graeci παρένθεσιν sive παρέμπτωσιν vocant, cum continuationi sermonis medius aliqui sensus intervenit: ‘ego cum te (mecum enim saepissime loquitur) patriae reddidissem’: cui adiciunt hyperbaton qui id inter tropos esse noluerunt: <span class="br"></span><span class="lineNumber">24</span><span class="br"></span> alterum quod est ei figurae sententiarum quae ἀποστροφή dicitur simile, sed non sensum mutat verum formam eloquendi:M</p>
<blockquote><p>
<span class="line indent2">Decios Marios magnosque Camillos,</span><span class="linebreak"></span>
<span class="line">Scipiadas duros bello, et te, maxime Caesar.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">25</span><span class="br"></span> Acutius adhuc in Polydoro:</p>
<blockquote><p>
<span class="line">Fas omne abrumpit, Polydorum obtruncat et auro</span><span class="linebreak"></span>
<span class="line">vi potitur. Quid non mortalia pectora cogis</span><span class="linebreak"></span>
<span class="line">auri sacra fames?</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL127_112_12"><a class="footnoteCrossrefLink" href="#target_note_LCL127_112_12" title="Click to highlight in text"><sup class="lineRef">12</sup><span class="italic">del. Winterbottom</span></a></li><script type="text/javascript">document.getElementById('note_LCL127_112_12').style.display = "none";</script></ul></section></notes></section>