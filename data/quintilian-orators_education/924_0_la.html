<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>In ea prima observatio est qualem habeas, secunda quo modo utaris.</p>
<span class="br"></span><span class="lineNumber">15</span><span class="br"></span><p>Natura vocis spectatur quantitate et qualitate. Quantitas simplicior: in summam enim grandis aut exigua est, sed inter has extremitates mediae sunt species et ab ima ad summam ac retro sunt multi gradus. Qualitas magis varia. Nam est et candida et fusca, et plena et exilis, et levis et aspera, et contracta et fusa, et dura et flexibilis, et clara et
<span class="br"></span><span class="lineNumber">16</span><span class="br"></span>optusa. Spiritus etiam longior breviorque. Nec causas cur quidque eorum accidat persequi proposito operi necessarium est—eorumne sit differentia in quibus aura illa concipitur, an eorum per quae velut organa meat: ipsi propria natura, an prout movetur: lateris pectorisve firmitas an capitis etiam plus adiuvet. Nam opus est omnibus, sicut non oris modo suavitate sed narium quoque, per quas quod superest vocis egeritur, dulcis sit<a class="footnoteLink" href="#note_LCL494_92_5" id="target_note_LCL494_92_5"><sup>5</sup></a> [tamen]<a class="footnoteLink" href="#note_LCL494_92_6" id="target_note_LCL494_92_6"><sup>6</sup></a> non exprobrans<a class="footnoteLink" href="#note_LCL494_92_7" id="target_note_LCL494_92_7"><sup>7</sup></a> sonus.</p>
<span class="br"></span><span class="lineNumber">17</span><span class="br"></span><p>Utendi voce multiplex ratio. Nam praeter illam differentiam quae est tripertita, acutae gravis flexae, tum intentis tum remissis, tum elatis tum inferioribus modis opus
<span class="br"></span><span class="lineNumber">18</span><span class="br"></span>est, spatiis quoque lentioribus aut citatioribus. Sed his ipsis media interiacent multa, et ut facies, quamquam ex paucissimis constat, infinitam habet differentiam, ita vox, etsi paucas quae nominari possint continet species, propria</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_92_5"><a class="footnoteCrossrefLink" href="#target_note_LCL494_92_5" title="Click to highlight in text"><sup class="lineRef">5</sup><span class="italic">Halm</span>: esse <span class="italic">B</span>: esse tamen 〈debet〉 <span class="italic">recc</span>.</a></li><script type="text/javascript">document.getElementById('note_LCL494_92_5').style.display = "none";</script><li class="note" id="note_LCL494_92_6"><a class="footnoteCrossrefLink" href="#target_note_LCL494_92_6" title="Click to highlight in text"><sup class="lineRef">6</sup><span class="italic">del. Winterbottom</span></a></li><script type="text/javascript">document.getElementById('note_LCL494_92_6').style.display = "none";</script><li class="note" id="note_LCL494_92_7"><a class="footnoteCrossrefLink" href="#target_note_LCL494_92_7" title="Click to highlight in text"><sup class="lineRef">7</sup>exprobratus <span class="italic">Murgia</span>, exprobrandus <span class="italic">M.W</span>.</a></li><script type="text/javascript">document.getElementById('note_LCL494_92_7').style.display = "none";</script></ul></section></notes></section>