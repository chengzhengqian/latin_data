<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>equitum. Sed alius divideret haec et circa singulos gradus moraretur: hic in sublime etiam currit et ad summum non pervenit nisu, sed impetu.</p>
<p>Verum ut haec amplificatio in superiora tendit, ita quae fit per comparationem incrementum ex minoribus petit. Augendo enim quod est infra necesse est extollat id quod <span class="br"></span><span class="lineNumber">10</span><span class="br"></span>superpositum est, ut idem atque in eodem loco: ‘si hoc tibi inter cenam et in illis inmanibus poculis tuis accidisset, quis non turpe duceret? In coetu vero populi Romani . . .’ Et in Catilinam: ‘servi mehercule mei si me isto pacto metuerent ut te metuunt omnes cives tui, domum meam <span class="br"></span><span class="lineNumber">11</span><span class="br"></span>relinquendam putarem.’ Interim proposito velut simili exemplo efficiendum est ut sit maius id quod a nobis exaggerandum est, ut idem pro Cluentio, cum exposuisset Milesiam quandam a secundis heredibus pro abortu pecuniam accepisse: ‘quanto est’ inquit ‘Oppianicus in eadem iniuria maiore supplicio dignus! si quidem illa, cum suo corpori vim attulisset, se ipsa cruciavit, hic autem idem <span class="br"></span><span class="lineNumber">12</span><span class="br"></span>illud effecit per alieni corporis vim atque cruciatum.’ Nec putet quisquam hoc, quamquam est simile illi ex argumentis loco quo maiora ex minoribus colliguntur, idem esse. Illic enim probatio petitur, hic amplificatio, sicut in Oppianico non id agitur hac comparatione, ut ille male fecerit, sed ut peius.</p>
<p>Est tamen quamquam diversarum rerum quaedam vicinia: repetam itaque hic quoque idem quo sum illic usus




</p></section><notes></notes></section>