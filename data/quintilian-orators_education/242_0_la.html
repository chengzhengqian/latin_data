<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">21</span><span class="br"></span>exemptum est. Et parentes malorum odimus. Et est conditoribus urbium infame contraxisse aliquam perniciosam ceteris gentem, qualis est primus Iudaicae superstitionis auctor. Et Gracchorum leges invisae, et si quod est exemplum deforme posteris traditum, quale libidinis vir Perses <span class="br"></span><span class="lineNumber">22</span><span class="br"></span>in muliere Samia instituere ausus dicitur primus. Sed in viventibus quoque iudicia hominum velut argumenta sunt morum, et honos aut ignominia veram esse laudem vel vituperationem probat.</p>
<span class="br"></span><span class="lineNumber">23</span><span class="br"></span><p>Interesse tamen Aristoteles putat ubi quidque laudetur aut vituperetur. Nam plurimum refert qui sint audientium mores, quae publice recepta persuasio, ut illa maxime quae probant esse in eo qui laudabitur credant, aut in eo contra quem dicemus ea quae oderunt; ita non dubium <span class="br"></span><span class="lineNumber">24</span><span class="br"></span>erit iudicium quod orationem praecesserit. Ipsorum etiam permiscenda laus semper (nam id benivolos facit), quotiens autem fieri poterit cum materiae utilitate iungenda. Minus Lacedaemone studia litterarum quam Athenis honoris merebuntur, plus patientia ac fortitudo. Rapto vivere quibusdam honestum, aliis cura legum. Frugalitas apud Sybaritas forsitan odio foret, veteribus Romanis summum <span class="br"></span><span class="lineNumber">25</span><span class="br"></span>luxuria crimen. Eadem in singulis differentia. Maxime favet iudex qui sibi dicentem adsentari putat. Idem praecipit





</p></section><notes></notes></section>