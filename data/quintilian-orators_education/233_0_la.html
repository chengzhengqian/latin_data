<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


discentibus, et permittendum ea dicere vel status legales vel quaestiones vel capita quaedam minora, dum sciant nihil ne in his quidem praeter tria quae praediximus <span class="br"></span><span class="lineNumber">90</span><span class="br"></span>quaeri. At quantum et quam multum et ad aliquid et, ut nonnulli putarunt, comparativus non eandem rationem habent: sunt enim haec non ad varietatem iuris, sed ad solam rationem referenda. Ideoque semper in parte aut coniecturae aut qualitatis ponenda sunt, ut ‘qua mente?’ et <span class="br"></span><span class="lineNumber">91</span><span class="br"></span>‘quo tempore?’ et ‘quo loco?’ Sed de singulis dicemus quaestionibus cum tractare praecepta divisionis coeperimus.</p>
<p>Hoc inter omnes convenit, in causis simplicibus singulos status esse causarum, quaestionum autem, quae velut subiacent his et ad illud quo iudicium continetur referuntur, <span class="br"></span><span class="lineNumber">92</span><span class="br"></span>saepe in unam cadere plures posse; (etiam credo aliquando dubitari quo statu sit utendum cum adversus unam intentionem plura opponuntur, et sicut in colore dicitur narrationis eum esse optimum quem actor optime tueatur, ita hic quoque posse dici eum statum esse faciendum in quo tuendo plurimum adhibere virium possit orator; <span class="br"></span><span class="lineNumber">93</span><span class="br"></span>ideoque pro Milone aliud Ciceroni agenti placuit, aliud Bruto cum exercitationis gratia componeret orationem, cum ille iure tamquam insidiatorem occisum et tamen non Milonis consilio dixerit, ille etiam gloriatus sit




</p></section><notes></notes></section>