<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>magnae vocis declinationes, prout aut verborum dignitas aut sententiarum natura aut depositio aut inceptio aut transitus postulabit: ut qui singulis pinxerunt coloribus, alia tamen eminentiora alia reductiora fecerunt, sine quo ne membris quidem suas lineas dedissent.</p>
<span class="br"></span><span class="lineNumber">47</span><span class="br"></span><p>Proponamus enim nobis illud Ciceronis in oratione nobilissima pro Milone principium: nonne ad singulas paene distinctiones quamvis in eadem facie tamen quasi vultus mutandus est? ‘Etsi vereor, iudices, ne turpe sit pro fortissimo
<span class="br"></span><span class="lineNumber">48</span><span class="br"></span>viro dicere incipientem timere’: etiam si est toto proposito contractum atque summissum, quia et exordium est et solliciti exordium, tamen fuerit<a class="footnoteLink" href="#note_LCL494_108_15" id="target_note_LCL494_108_15"><sup>15</sup></a> necesse est aliquid plenius et erectius cum<a class="footnoteLink" href="#note_LCL494_108_16" id="target_note_LCL494_108_16"><sup>16</sup></a> dicit ‘pro fortissimo viro’ quam cum
<span class="br"></span><span class="lineNumber">49</span><span class="br"></span>‘etsi vereor’ et ‘turpe sit’ et ‘timere.’ Iam secunda respiratio increscat oportet et naturali quodam conatu, quo minus pavide dicimus quae secuntur, et quod magnitudo animi Milonis ostenditur: ‘minimeque deceat, cum Titus Annius ipse magis de rei publicae salute quam de sua perturbetur.’ Deinde quasi obiurgatio sui est: ‘me ad eius causam parem
<span class="br"></span><span class="lineNumber">50</span><span class="br"></span>animi magnitudinem adferre non posse.’ Tum invidiosiora: ‘tamen haec novi iudicii nova forma terret oculos.’ Illa vero iam paene apertis, ut aiunt, tibiis: ‘qui, quocumque inciderunt, consuetudinem fori et pristinum morem iudiciorum requirunt.’ Nam sequens latum etiam atque fusum est: ‘non enim corona consessus vester cinctus est, ut solebat.’</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_108_15"><a class="footnoteCrossrefLink" href="#target_note_LCL494_108_15" title="Click to highlight in text"><sup class="lineRef">15</sup>sonet <span class="italic">M.W</span>.: sonuerit <span class="italic">D.A.R</span>.</a></li><script type="text/javascript">document.getElementById('note_LCL494_108_15').style.display = "none";</script><li class="note" id="note_LCL494_108_16"><a class="footnoteCrossrefLink" href="#target_note_LCL494_108_16" title="Click to highlight in text"><sup class="lineRef">16</sup><span class="italic">T</span>: dum <span class="italic">B</span>: sufocat <span class="italic">b</span></a></li><script type="text/javascript">document.getElementById('note_LCL494_108_16').style.display = "none";</script></ul></section></notes></section>