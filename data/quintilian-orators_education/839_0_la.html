<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

plurimas vel potius omnes ex se ipso<a class="footnoteLink" href="#note_LCL127_312_31" id="target_note_LCL127_312_31"><sup>31</sup></a> virtutes extulit inmortalis ingenii beatissima ubertas. Non enim pluvias, ut ait Pindarus, aquas colligit, sed vivo gurgite exundat, dono quodam providentiae genitus in quo totas vires suas eloquentia <span class="br"></span><span class="lineNumber">110</span><span class="br"></span> experiretur. Nam quis docere diligentius, movere vehementius potest, cui tanta umquam iucunditas adfuit?â€”ut ipsa illa quae extorquet impetrare eum credas, et cum transversum vi sua iudicem ferat, tamen ille non rapi <span class="br"></span><span class="lineNumber">111</span><span class="br"></span> videatur sed sequi. Iam in omnibus quae dicit tanta auctoritas inest ut dissentire pudeat, nec advocati studium sed testis aut iudicis adferat fidem, cum interim haec omnia, quae vix singula quisquam intentissima cura consequi posset, fluunt inlaborata, et illa qua nihil pulchrius auditum est oratio prae se fert tamen felicissimam facilitatem. <span class="br"></span><span class="lineNumber">112</span><span class="br"></span> Quare non inmerito ab hominibus aetatis suae regnare in iudiciis dictus est, apud posteros vero id consecutus ut Cicero iam non hominis nomen sed eloquentiae habeatur. Hunc igitur spectemus, hoc propositum nobis sit exemplum, ille se profecisse sciat cui Cicero valde placebit.</p>
<p><span class="br"></span><span class="lineNumber">113</span><span class="br"></span> Multa in Asinio Pollione inventio, summa diligentia, adeout quibusdam etiam nimia videatur, et consilii et animi satis: a nitore et iucunditate Ciceronis ita longe abest ut videri possit saeculo prior. At Messala nitidus et candidus et quodam modo praeferens in dicendo nobilitatem suam,





</p></section><notes><section class="footnotes"><ul><li class="note" id="note_LCL127_312_31"><a class="footnoteCrossrefLink" href="#target_note_LCL127_312_31" title="Click to highlight in text"><sup class="lineRef">31</sup>ipsa <span class="italic">Radermacher</span></a></li><script type="text/javascript">document.getElementById('note_LCL127_312_31').style.display = "none";</script></ul></section></notes></section>