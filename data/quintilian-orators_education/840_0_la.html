<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">114</span><span class="br"></span> viribus minor. C. vero Caesar si foro tantum vacasset, non alius ex nostris contra Ciceronem nominaretur: tanta in eo vis est, id acumen, ea concitatio, ut illum eodem animo dixisse quo bellavit appareat; exornat tamen haec omnia mira sermonis, cuius proprie studiosus fuit, elegantia. <span class="br"></span><span class="lineNumber">115</span><span class="br"></span> Multum ingenii in Caelioet praecipue in accusandomulta urbanitas, dignusque vir cui et mens melior et vita longior contigisset. Inveni qui Calvum praeferrent omnibus, inveni qui Ciceroni<a class="footnoteLink" href="#note_LCL127_314_32" id="target_note_LCL127_314_32"><sup>32</sup></a> crederent eum nimia contra se calumnia verum sanguinem perdidisse; sed est et sancta et gravis oratio et castigata et frequenter vehemens quoque. Imitator autem est Atticorum, fecitque illi properata mors iniuriam si quid adiecturus sibi, non si quid detracturus, <span class="br"></span><span class="lineNumber">116</span><span class="br"></span> fuit. Et Servius Sulpicius insignem non inmerito famam tribus orationibus meruit. Multa si cum iudicio legatur dabit imitatione digna Cassius Severus, qui, si ceteris virtutibus colorem et gravitatem orationis adiecisset, ponendus <span class="br"></span><span class="lineNumber">117</span><span class="br"></span> inter praecipuos foret. Nam et ingenii plurimum est in eo et acerbitas mira et urbanitas summa,<a class="footnoteLink" href="#note_LCL127_314_33" id="target_note_LCL127_314_33"><sup>33</sup></a> sed plus stomacho quam consilio dedit; praeterea ut amari sales, ita frequenter amaritudo ipsa ridicula est.</p>
<p><span class="br"></span><span class="lineNumber">118</span><span class="br"></span> Sunt alii multi diserti, quos persequi longum est. Eorum quos viderim Domitius Afer et Iulius Africanus longe








</p></section><notes><section class="footnotes"><ul><li class="note" id="note_LCL127_314_32"><a class="footnoteCrossrefLink" href="#target_note_LCL127_314_32" title="Click to highlight in text"><sup class="lineRef">32</sup><span class="italic">recc.</span>: Ciceronem <span class="italic">B</span>: <span class="italic">del. Bonnet</span></a></li><script type="text/javascript">document.getElementById('note_LCL127_314_32').style.display = "none";</script><li class="note" id="note_LCL127_314_33"><a class="footnoteCrossrefLink" href="#target_note_LCL127_314_33" title="Click to highlight in text"><sup class="lineRef">33</sup><span class="italic">Winterbottom</span>: et sermo <span class="italic">B</span>: et summo <span class="italic">b</span>: eximia <span class="italic">Kroll</span></a></li><script type="text/javascript">document.getElementById('note_LCL127_314_33').style.display = "none";</script></ul></section></notes></section>