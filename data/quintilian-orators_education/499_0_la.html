<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Repercutiendi multa sunt genera, venustissimum quod etiam similitudine aliqua verbi adiuvatur, ut Trachalus dicenti Suillio<a class="footnoteLink" href="#note_LCL126_104_37" id="target_note_LCL126_104_37"><sup>37</sup></a> ‘si hoc ita est, is in exilium’, ‘si non est ita, redis’ inquit.</p>
<p><span class="br"></span><span class="lineNumber">79</span><span class="br"></span>Elusit Cassius Severus, obiciente quodam quod ei domo sua Proculeius interdixisset, respondendo ‘numquid ergo illuc accedo?’ Sed eluditur et ridiculum ridiculo (ut divus Augustus, cum ei Galli torquem aureum centum pondo dedissent, et Dolabella per iocum, temptans tamen ioci sui eventum, dixisset: ‘imperator, torque me dona’, <span class="br"></span><span class="lineNumber">80</span><span class="br"></span>‘malo’ inquit ‘te civica donare’), mendacium quoque mendacio, ut Gabba, dicente quodam victoriato se uno in Sicilia quinque pedes longam murenam emisse, ‘nihil’ inquit ‘mirum; nam ibi tam longae nascuntur ut iis piscatores pro restibus cingantur.’</p>
<p><span class="br"></span><span class="lineNumber">81</span><span class="br"></span>Contraria est neganti confessionis simulatio, sed ipsa quoque multum habet urbanitatis. Sic Afer, cum ageret contra libertum Claudi Caesaris et ex diverso quidam condicionis eiusdem cuius erat litigator exclamasset: ‘praeterea tu semper in libertos Caesaris dicis’, ‘nec mehercule’





</p></section><notes><section class="footnotes"><ul><li class="note" id="note_LCL126_104_37"><a class="footnoteCrossrefLink" href="#target_note_LCL126_104_37" title="Click to highlight in text"><sup class="lineRef">37</sup><span class="italic">Cousin</span>: Suclio <span class="italic">A</span>: Suelio <span class="italic">recc.</span></a></li><script type="text/javascript">document.getElementById('note_LCL126_104_37').style.display = "none";</script></ul></section></notes></section>