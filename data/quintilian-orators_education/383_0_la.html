<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">


potest esse iustitia. [Itaque a genere perveniendum est ad ultimam speciem, ut ‘homo est animal’ non est satis, id enim genus est: ‘mortale’—etiam si est species, cum aliis tamen communis finitio: ‘rationale’—nihil supererit ad demonstrandum <span class="br"></span><span class="lineNumber">57</span><span class="br"></span>quod velis.]<a class="footnoteLink" href="#note_LCL125_394_15" id="target_note_LCL125_394_15"><sup>15</sup></a> Contra species firmam probationem habet generis, infirmam refutationem. Nam quod iustitia est, utique virtus est: quod non est iustitia, potest esse virtus, si est fortitudo, constantia, continentia. Numquam itaque tolletur a specie genus, nisi ut omnes species quae sunt generi subiectae removeantur, hoc modo: ‘quod neque inmortale est neque mortale, animal non est.’</p>
<span class="br"></span><span class="lineNumber">58</span><span class="br"></span><p>His adiciunt propria et differentia. Propriis confirmatur finitio, differentibus solvitur. Proprium autem est aut quod soli accidit, ut homini sermo, risus, aut quidquid utique accidit, sed non soli, ut igni calfacere. Et sunt eiusdem rei plura propria, ut ipsius ignis lucere calere. Ita quodcumque proprium deerit solvet finitionem, non <span class="br"></span><span class="lineNumber">59</span><span class="br"></span>utique quodcumque erit confirmabit. Saepissime autem quid sit proprium cuiusque quaeretur, ut, si per ἐτυμoλoγίαν dicatur: ‘tyrannicidae proprium est tyrannum occidere’, negemus: non enim si traditum sibi eum carnifex occiderit tyrannicida dicatur; nec si inprudens vel invitus.</p>
<span class="br"></span><span class="lineNumber">60</span><span class="br"></span><p>Quod autem proprium non erit, differens erit, ut aliud est servum esse, aliud servire, qualis esse in addictis




</p></section><notes><section class="footnotes"><ul><li class="note" id="note_LCL125_394_15"><a class="footnoteCrossrefLink" href="#target_note_LCL125_394_15" title="Click to highlight in text"><sup class="lineRef">15</sup><span class="italic">del. Radermacher</span></a></li><script type="text/javascript">document.getElementById('note_LCL125_394_15').style.display = "none";</script></ul></section></notes></section>