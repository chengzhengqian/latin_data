<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
quis iactantiam minuat (quem ad modum C. Caesar Pomponio ostendenti vulnus ore exceptum in seditione Sulpiciana, quod is se passum pro Caesare pugnantem gloriabatur, ‘numquam fugiens respexeris’ inquit) aut crimen obiectum, ut Cicero obiurgantibus quod sexagenarius <span class="br"></span><span class="lineNumber">76</span><span class="br"></span>Publiliam virginem duxisset ‘cras mulier erit’ inquit. Hoc genus dicti consequens vocant quidam, estque<a class="footnoteLink" href="#note_LCL126_102_35" id="target_note_LCL126_102_35"><sup>35</sup></a> illi simile quod Cicero Curionem, semper ab excusatione aetatis incipientem, facilius cotidie prohoemium habere dixit, quia <span class="br"></span><span class="lineNumber">77</span><span class="br"></span>ista natura sequi et cohaerere videantur. Sed elevandi genus est etiam causarum relatio, qua Cicero est usus in Vatinium. Qui pedibus aeger cum vellet videri commodioris valetudinis factus et diceret se iam bina milia passuum ambulare, ‘dies enim’ inquit ‘longiores sunt.’ Et Augustus, nuntiantibus Terraconensibus palmam in ara eius enatam, <span class="br"></span><span class="lineNumber">78</span><span class="br"></span>‘apparet’ inquit ‘quam saepe accendatis.’ Transtulit crimen Cassius Severus; nam cum obiurgaretur a praetore quod advocati eius L. Vario<a class="footnoteLink" href="#note_LCL126_102_36" id="target_note_LCL126_102_36"><sup>36</sup></a> Epicureo, Caesaris amico, convicium fecissent, ‘nescio’ inquit ‘qui conviciati sint, et puto Stoicos fuisse.’</p>
</section><notes><section class="footnotes"><ul><li class="note" id="note_LCL126_102_34"><a class="footnoteCrossrefLink" href="#target_note_LCL126_102_34" title="Click to highlight in text"><sup class="lineRef">34</sup><span class="italic">Watt</span> 1993: veniam <span class="italic">A</span>: nimiam <span class="italic">Dettner</span></a></li><script type="text/javascript">document.getElementById('note_LCL126_102_34').style.display = "none";</script><li class="note" id="note_LCL126_102_35"><a class="footnoteCrossrefLink" href="#target_note_LCL126_102_35" title="Click to highlight in text"><sup class="lineRef">35</sup><span class="italic">Radermacher</span>: atque <span class="italic">A</span></a></li><script type="text/javascript">document.getElementById('note_LCL126_102_35').style.display = "none";</script><li class="note" id="note_LCL126_102_36"><a class="footnoteCrossrefLink" href="#target_note_LCL126_102_36" title="Click to highlight in text"><sup class="lineRef">36</sup><span class="italic">Koerte</span>: Vareo <span class="italic">A</span>: Varo <span class="italic">recc.</span></a></li><script type="text/javascript">document.getElementById('note_LCL126_102_36').style.display = "none";</script></ul></section></notes></section>