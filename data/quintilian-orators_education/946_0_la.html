<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>facimus, cum supina in sinistrum latus, prona in alterum fertur.</p>
<span class="br"></span><span class="lineNumber">100</span><span class="br"></span><p>Sunt et illi breves gestus, cum manus leviter pandata, qualis faventium<a class="footnoteLink" href="#note_LCL494_136_32" id="target_note_LCL494_136_32"><sup>32</sup></a> est, parvis intervallis et subadsentientibus umeris movetur, maxime apta parce et quasi timide loquentibus.</p>
<p>Est admirationi conveniens ille gestus, quo manus modice supinata ac per singulos a minimo collecta digitos redeunte flexu simul explicatur atque convertitur.</p>
<span class="br"></span><span class="lineNumber">101</span><span class="br"></span><p>Nec uno modo interrogantes gestum componimus, plerumque tamen vertentes manum, utcumque composita est.</p>
<p>Pollici proximus digitus medium qua dexter est unguem pollicis summo suo iungens, remissis ceteris, est et adprobantibus et narrantibus et distinguentibus decorus.</p>
<span class="br"></span><span class="lineNumber">102</span><span class="br"></span><p>Cui non dissimilis, sed complicitis tribus digitis, quo nunc Graeci plurimum utuntur, etiam utraque manu, quotiens enthymemata sua gestu corrutundant velut caesim.</p>
<p>Manus lentior promittit et adsentatur, citatior hortatur, interim laudat.</p>
<p>Est et ille urgentis orationem gestus, vulgaris magis</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_136_32"><a class="footnoteCrossrefLink" href="#target_note_LCL494_136_32" title="Click to highlight in text"><sup class="lineRef">32</sup><span class="italic">recc</span>.: foventium <span class="italic">B</span>: voventium <span class="italic">edd</span>. (‘<span class="italic">making a vow</span>’): fomentium <span class="italic">b</span></a></li><script type="text/javascript">document.getElementById('note_LCL494_136_32').style.display = "none";</script></ul></section></notes></section>