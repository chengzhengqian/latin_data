<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

aut de poena aut de quantitate eorum. Genus causae aut simplex aut comparativum: illic quid aequum, hic quid aequius aut quid aequissimum sit excutitur. Cum de poena iudicium est, a parte eius qui causam dicit aut defensio est criminis aut inminutio aut excusatio aut, ut quidam putant, deprecatio.</p>
<p><span class="br"></span><span class="lineNumber">4</span><span class="br"></span>Defensio longe potentissima est qua ipsum factum quod obicitur dicimus honestum esse. Abdicatur aliquis quod invito patre militarit, honores petierit, uxorem duxerit: tuemur quod fecimus. Hanc partem vocant Hermagorei κατ’ ἀντίληψιν, &lt;alii vero κατά διάνοιαν&gt;<a class="footnoteLink" href="#note_LCL126_238_2" id="target_note_LCL126_238_2"><sup>2</sup></a> ad intellectum id nomen referentes: Latine ad verbum tralatam non invenio, absoluta appellatur. Est enim de re sola <span class="br"></span><span class="lineNumber">5</span><span class="br"></span>quaestio, iusta sit ea necne. Iustum omne continetur natura vel constitutione. Natura, quod fit secundum cuiusque <span class="br"></span><span class="lineNumber">6</span><span class="br"></span>rei dignitatem. Hinc sunt pietas fides continentia et alia. Adiciunt et id quod sit par. Verum id non temere intuendum est: nam et vis contra vim et talio nihil habent adversum eum qui prior fecit iniusti, et non, quoniam res pares sunt, etiam id est iustum quod antecessit. Illa utrimque





</p></section><notes><section class="footnotes"><ul><li class="note" id="note_LCL126_238_2"><a class="footnoteCrossrefLink" href="#target_note_LCL126_238_2" title="Click to highlight in text"><sup class="lineRef">2</sup><span class="italic">suppl. Radermacher</span></a></li><script type="text/javascript">document.getElementById('note_LCL126_238_2').style.display = "none";</script></ul></section></notes></section>