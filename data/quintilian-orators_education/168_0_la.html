<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">13</span><span class="br"></span>discendi genus est. Sed et praestantiorem si didicisset futurum fuisse dicere licet: neque enim orationes scribere est ausus, ut<a class="footnoteLink" href="#note_LCL124_384_3" id="target_note_LCL124_384_3"><sup>3</sup></a> eum multum valuisse in dicendo sciamus.</p>
<span class="br"></span><span class="lineNumber">14</span><span class="br"></span><p>Aristoteles, ut solet, quaerendi gratia quaedam subtilitatis suae argumenta excogitavit in Grylo: sed idem et de arte rhetorica tris libros scripsit, et in eorum primo non artem solum eam fatetur, sed ei particulam civilitatis sicut <span class="br"></span><span class="lineNumber">15</span><span class="br"></span>dialectices adsignat. Multa Critolaus contra, multa Rhodius Athenodorus. Agnon quidem detraxit sibi inscriptione ipsa fidem, qua rhetorices accusationem professus est. Nam de Epicuro, qui disciplinas omnes fugit, nihil miror.</p>
<span class="br"></span><span class="lineNumber">16</span><span class="br"></span><p>Hi complura dicunt, sed ex paucis locis ducta: itaque potentissimis eorum breviter occurram, ne in infinitum quaestio evadat.</p>
<span class="br"></span><span class="lineNumber">17</span><span class="br"></span><p>Prima iis argumentatio ex materia est. Omnis enim artes aiunt habere materiam, quod est verum: rhetorices nullam esse propriam, quod esse falsum in sequentibus probabo.</p>
<span class="br"></span><span class="lineNumber">18</span><span class="br"></span><p>Altera est calumnia nullam artem falsis adsentiri opinionibus, quia constitui sine perceptione non possit, quae semper vera sit: rhetoricen adsentiri falsis: non esse igitur






</p></section><notes><section class="footnotes"><ul><li class="note" id="note_LCL124_384_3"><a class="footnoteCrossrefLink" href="#target_note_LCL124_384_3" title="Click to highlight in text"><sup class="lineRef">3</sup>cum <span class="italic">Halm</span></a></li><script type="text/javascript">document.getElementById('note_LCL124_384_3').style.display = "none";</script></ul></section></notes></section>