<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">15</span><span class="br"></span> Genus eius unum quidam putaverunt, in hoc ipso diversas opiniones secuti. Nam hi, quia verborum mutatio sensus quoque verteret, omnis figuras in verbis esse dixerunt, illi, quia verba rebus accommodarentur, omnis in <span class="br"></span><span class="lineNumber">16</span><span class="br"></span> sensibus. Quarum utraque manifesta cavillatio est. Nam et eadem dici solent aliter atque aliter manetque sensus elocutione mutata, et figura sententiae plures habere verborum figuras potest. Illa est enim posita in concipienda cogitatione, haec in enuntianda, sed frequentissime coeunt, ut in hoc: ‘iam, iam, Dolabella, neque me tui neque tuorum liberum—’: nam oratio a iudice aversa in sententia, ‘iam iam’ et ‘liberum’ in verbis sunt schemata.</p>
<p><span class="br"></span><span class="lineNumber">17</span><span class="br"></span> Inter plurimos enim, quod sciam, consensum est duas eius esse partes, διανοίας id est mentis vel sensus vel sententiarum (nam his omnibus modis dictum est), et λέξεως, id est verborum vel dictionis vel elocutionis vel sermonis <span class="br"></span><span class="lineNumber">18</span><span class="br"></span> vel orationis: nam et variatur et nihil refert. Cornelius tamen Celsus adicit verbis et sententiis figuras colorum, nimia profecto novitatis cupiditate ductus. Nam quis ignorasse eruditum alioqui virum credat colores et [sententias]<a class="footnoteLink" href="#note_LCL127_18_4" id="target_note_LCL127_18_4"><sup>4</sup></a> sensus esse? Quare sicut omnem orationem, ita figuras quoque versari necesse est in sensu et in verbis.</p>
<p><span class="br"></span><span class="lineNumber">19</span><span class="br"></span> Ut vero natura prius est concipere animo res quam





</p></section><notes><section class="footnotes"><ul><li class="note" id="note_LCL127_18_4"><a class="footnoteCrossrefLink" href="#target_note_LCL127_18_4" title="Click to highlight in text"><sup class="lineRef">4</sup><span class="italic">del. D.A.R.</span>: et sententias <span class="italic">del. Winterbottom</span></a></li><script type="text/javascript">document.getElementById('note_LCL127_18_4').style.display = "none";</script></ul></section></notes></section>