<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

sit an mons an signum in caelo an nomen hominis an radix arboris nisi distinctum non intellegetur.</p>
<p><span class="br"></span><span class="lineNumber">14</span><span class="br"></span>Plus tamen est obscuritatis in contextu et continuatione sermonis, et plures modi. Quare nec sit tam longus ut eum prosequi non possit intentio, nec traiectione ultra<a class="footnoteLink" href="#note_LCL126_334_4" id="target_note_LCL126_334_4"><sup>4</sup></a> modum [hyperbato]<a class="footnoteLink" href="#note_LCL126_334_5" id="target_note_LCL126_334_5"><sup>5</sup></a> finis eius differatur. Quibus adhuc peior est mixtura verborum, qualis in illo versu:</p>
<blockquote><p>
<span class="line">saxa vocant Itali mediis quae in fluctibus aras.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">15</span><span class="br"></span>Etiam interiectione, qua et oratores et historici frequenter utuntur ut medio sermone aliquem inserant sensum, impediri solet intellectus, nisi quod interponitur breve est. Nam Vergilius illo loco quo pullum equinum describit, cum dixisset</p>
<blockquote><p>
<span class="line">nec vanos horret strepitus,</span><span class="linebreak"></span>
</p></blockquote>
<p class="noindent">compluribus insertis alia figura quinto demum versu redit:</p>
<blockquote><p>
<span class="line">tum, si qua sonum procul arma dederunt, stare loco nescit.</span><span class="linebreak"></span>
</p></blockquote>
<p><span class="br"></span><span class="lineNumber">16</span><span class="br"></span>Vitanda in primis ambiguitas, non haec solum, de cuius genere supra dictum est, quae incertum intellectum facit, ut ‘Chremetem audivi percussisse Demean’, sed illa quoque,




</p></section><notes><section class="footnotes"><ul><li class="note" id="note_LCL126_334_4"><a class="footnoteCrossrefLink" href="#target_note_LCL126_334_4" title="Click to highlight in text"><sup class="lineRef">4</sup>traiectione <span class="italic">(recc.)</span> ultra <span class="italic">(Zumpt)</span>: transiectio intra <span class="italic">A</span></a></li><script type="text/javascript">document.getElementById('note_LCL126_334_4').style.display = "none";</script><li class="note" id="note_LCL126_334_5"><a class="footnoteCrossrefLink" href="#target_note_LCL126_334_5" title="Click to highlight in text"><sup class="lineRef">5</sup><span class="italic">del. Halm</span></a></li><script type="text/javascript">document.getElementById('note_LCL126_334_5').style.display = "none";</script></ul></section></notes></section>