<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
vel quod omnia scelera in malos cadant ideoque saepe deprensa sint, vel quod indignum sit crimina ipsa <span class="br"></span><span class="lineNumber">32</span><span class="br"></span>atrocitate defendi. Interim proprie, quod est varium: nam dignitas et tuetur reum et nonnumquam ipsa in argumentum facti convertitur, tamquam inde fuerit spes inpunitatis: proinde paupertas humilitas opes, ut cuique ingenio vis <span class="br"></span><span class="lineNumber">33</span><span class="br"></span>est, in diversum trahuntur. Probi vero mores et ante actae vitae integritas numquam non plurimum profuerint. Si nihil obicietur, patronus quidem in hoc vehementer incumbet, accusator autem ad praesentem quaestionem de qua sola iudicium sit cognitionem alligabit, dicens neminem non aliquando coepisse peccare, nec pro venia<a class="footnoteLink" href="#note_LCL126_204_16" id="target_note_LCL126_204_16"><sup>16</sup></a> ducendum <span class="br"></span><span class="lineNumber">34</span><span class="br"></span>scelus primum. Haec in respondendo: sic autem praeparabit actione prima iudicum animos ut noluisse potius obicere quam non potuisse credatur. Eoque satius est omni se ante actae vitae abstinere convicio quam levibus aut frivolis aut manifesto falsis reum incessere, quia fides ceteris detrahitur: et qui nihil obicit omisisse credi potest maledicta tamquam supervacua, qui vana congerit confitetur unum in ante actis argumentum, in quibus vinci <span class="br"></span><span class="lineNumber">35</span><span class="br"></span>quam tacere maluerit. Cetera quae a personis duci solent in argumentorum locis exposuimus.</p>
<p>Proxima est ex causis probatio, in quibus haec maxime




</p></section><notes><section class="footnotes"><ul><li class="note" id="note_LCL126_204_16"><a class="footnoteCrossrefLink" href="#target_note_LCL126_204_16" title="Click to highlight in text"><sup class="lineRef">16</sup><span class="italic">D.A</span>.<span class="italic">R.</span>: encenia <span class="italic">A</span>: innocentia <span class="italic">Gertz</span></a></li><script type="text/javascript">document.getElementById('note_LCL126_204_16').style.display = "none";</script></ul></section></notes></section>