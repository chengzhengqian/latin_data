<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


sapientium nonne quasdam vitae leges existimamus? Si causam veneficii dicat adultera, non M. Catonis iudicio damnata<a class="footnoteLink" href="#note_LCL125_452_14" id="target_note_LCL125_452_14"><sup>14</sup></a> videatur, qui nullam adulteram non eandem esse veneficam dixit?</p>
<p>Nam sententiis quidem poetarum non orationes modo sunt refertae, sed libri etiam philosophorum, qui quamquam inferiora omnia praeceptis suis ac litteris credunt, repetere tamen auctoritatem a plurimis versibus non fastidierunt. <span class="br"></span><span class="lineNumber">40</span><span class="br"></span>Neque est ignobile exemplum Megarios<a class="footnoteLink" href="#note_LCL125_452_15" id="target_note_LCL125_452_15"><sup>15</sup></a> ab Atheniensibus, cum de Salamine contenderent, victos Homeri versu, qui tamen ipse non in omni editione reperitur, significante<a class="footnoteLink" href="#note_LCL125_452_16" id="target_note_LCL125_452_16"><sup>16</sup></a> Aiacem naves suas Atheniensibus iunxisse.</p>
<span class="br"></span><span class="lineNumber">41</span><span class="br"></span><p>Ea quoque quae vulgo recepta sunt hoc ipso, quod incertum auctorem habent, velut omnium fiunt, quale est: ‘ubi amici, ibi opes’, et ‘conscientia mille testes’, et apud Ciceronem: ‘pares autem, ut est in vetere proverbio, cum paribus maxime congregantur’; neque enim durassent haec in aeternum nisi vera omnibus viderentur.</p>
<span class="br"></span><span class="lineNumber">42</span><span class="br"></span><p>Ponitur a quibusdam, et quidem in parte prima, deorum auctoritas, quae est ex responsis, ut ‘Socraten esse sapientissimum’.







</p></section><notes><section class="footnotes"><ul><li class="note" id="note_LCL125_452_14"><a class="footnoteCrossrefLink" href="#target_note_LCL125_452_14" title="Click to highlight in text"><sup class="lineRef">14</sup>damnanda <span class="italic">A</span></a></li><script type="text/javascript">document.getElementById('note_LCL125_452_14').style.display = "none";</script><li class="note" id="note_LCL125_452_15"><a class="footnoteCrossrefLink" href="#target_note_LCL125_452_15" title="Click to highlight in text"><sup class="lineRef">15</sup><span class="italic">t</span>: Megarius <span class="italic">AB</span></a></li><script type="text/javascript">document.getElementById('note_LCL125_452_15').style.display = "none";</script><li class="note" id="note_LCL125_452_16"><a class="footnoteCrossrefLink" href="#target_note_LCL125_452_16" title="Click to highlight in text"><sup class="lineRef">16</sup><span class="italic">D.A.R.</span>: significans <span class="italic">AB</span></a></li><script type="text/javascript">document.getElementById('note_LCL125_452_16').style.display = "none";</script></ul></section></notes></section>