<section class="div1 language" lang="la"><header><hgroup><h1>Quintilian</h1></hgroup></header><section class="div2">
<h3>11</h3>
<span class="br"></span><span class="lineNumber">1</span><span class="br"></span><p>Tertium genus, ex iis quae extrinsecus adducuntur in causam, Graeci vocant παράδειγμα, quo nomine et generaliter usi sunt in omni similium adpositione et specialiter in iis quae rerum gestarum auctoritate nituntur. Nostri fere similitudinem vocare maluerunt quod ab illis parabole dicitur, hoc alterum exemplum, quamquam et hoc simile est, <span class="br"></span><span class="lineNumber">2</span><span class="br"></span>illud exemplum. Nos, quo facilius propositum explicemus, utrumque παράδειγμα esse credamus et ipsi appellemus exemplum. Nec vereor ne videar repugnare Ciceroni, quamquam conlationem separat ab exemplo. Nam idem omnem argumentationem dividit in duas partes, inductionem et ratiocinationem, ut plerique Graecorum in παραδείγματα et ἐπιχειρήματα, dixeruntque παράδειγμα <span class="br"></span><span class="lineNumber">3</span><span class="br"></span>ῥητoρικὴν ἐπαγωγήν. Nam illa, qua plurimum est Socrates usus, hanc habuit viam, ut, cum plura interrogasset quae fateri adversario necesse esset, novissime id de quo quaerebatur inferret ut simile concessis. [Id est inductio.]<a class="footnoteLink" href="#note_LCL125_430_1" id="target_note_LCL125_430_1"><sup>1</sup></a> Hoc in oratione fieri non potest, sed quod illic <span class="br"></span><span class="lineNumber">4</span><span class="br"></span>interrogatur, hic fere sumitur. Sit igitur illa interrogatio talis: ‘Quod est pomum generosissimum? Nonne quod optimum?’ Concedetur. ‘Quid? equus qui generosissimus? Nonne qui optimus?’ Et plura in eundem modum. Deinde, cuius rei gratia rogatum est: ‘Quid? homo nonne is





</p></section><notes><section class="footnotes"><ul><li class="note" id="note_LCL125_430_1"><a class="footnoteCrossrefLink" href="#target_note_LCL125_430_1" title="Click to highlight in text"><sup class="lineRef">1</sup><span class="italic">del. Spalding</span>:idest . . . sumitur <span class="italic">del. Radermacher</span></a></li><script type="text/javascript">document.getElementById('note_LCL125_430_1').style.display = "none";</script></ul></section></notes></section>