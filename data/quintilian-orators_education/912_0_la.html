<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>cum est repetenda memoria, incipiunt ab initio loca haec recensere, et quod cuique crediderunt reposcunt, ut eorum imagine admonentur. Ita, quamlibet multa sint quorum meminisse oporteat, fiunt singula †necaeta quodam coria onerant†<a class="footnoteLink" href="#note_LCL494_68_8" id="target_note_LCL494_68_8"><sup>8</sup></a> coniungentes prioribus consequentia solo ediscendi labore.</p>
<span class="br"></span><span class="lineNumber">21</span><span class="br"></span><p>Quod de domo dixi, et in operibus publicis et in itinere longo et urbium ambitu et picturis fieri potest. Etiam fingere sibi has regiones<a class="footnoteLink" href="#note_LCL494_68_9" id="target_note_LCL494_68_9"><sup>9</sup></a> licet.</p>
<p>Opus est ergo locis quae vel finguntur vel sumuntur, et imaginibus vel simulacris, quae utique fingenda sunt. Imagines voco quibus ea quae ediscenda sunt notamus, ut, quo modo Cicero dicit, locis pro cera, simulacris pro litteris
<span class="br"></span><span class="lineNumber">22</span><span class="br"></span>utamur. Illud quoque ad verbum ponere optimum fuerit: ‘locis est utendum multis, inlustribus, explicatis, modicis intervallis: imaginibus autem agentibus, acribus, insignitis, quae occurrere celeriterque percutere animum possint.’ Quo magis miror quo modo Metrodorus in XII signis per quae sol meat trecenos et sexagenos invenerit locos. Vanitas nimirum fuit atque iactatio circa memoriam suam potius arte quam natura gloriantis.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_68_8"><a class="footnoteCrossrefLink" href="#target_note_LCL494_68_8" title="Click to highlight in text"><sup class="lineRef">8</sup><span class="italic">An unsolved corruption: I have translated</span> conexa (<span class="italic">recc</span>.) quodam corio (choro <span class="italic">recc., edd</span>.), ne errent (<span class="italic">recc</span>.: nec errant <span class="italic">Bonnell</span>, nec onerant <span class="italic">Winterbottom, i.e. ‘and are not a burden to those who try to connect . . .’)</span></a></li><script type="text/javascript">document.getElementById('note_LCL494_68_8').style.display = "none";</script><li class="note inline" id="note_LCL494_68_9"><a class="footnoteCrossrefLink" href="#target_note_LCL494_68_9" title="Click to highlight in text"><sup class="lineRef">9</sup><span class="italic">Winterbottom</span>: imagines <span class="italic">G</span></a></li><script type="text/javascript">document.getElementById('note_LCL494_68_9').style.display = "none";</script></ul></section></notes></section>