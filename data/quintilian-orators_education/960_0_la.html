<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>tertia in sententiis ipsis, in quibus secundum res et adfectus variantur omnia: quarta in verbis, quorum ut est vitiosa si effingere omnia velimus imitatio, ita quibusdam nisi sua natura redditur vis omnis aufertur.</p>
<span class="br"></span><span class="lineNumber">153</span><span class="br"></span><p>Igitur in laudationibus, nisi si funebres erunt, gratiarum actione, exhortatione, similibus laeta et magnifica et sublimis est actio. Funebres contiones, consolationes, plerumque causae reorum tristes atque summissae. In senatu conservanda auctoritas, apud populum dignitas, in privatis modus.</p>
<p>De partibus causae et sententiis verbisque, quae sunt multiplicia, pluribus dicendum.</p>
<span class="br"></span><span class="lineNumber">154</span><span class="br"></span><p>Tria autem praestare debet pronuntiatio, ut conciliet persuadeat moveat, quibus natura cohaeret ut etiam delectet.</p>
<p>Conciliatio fere aut commendatione morum, qui nescio quo modo ex voce etiam atque actione perlucent, aut orationis suavitate constat, persuadendi vis adfirmatione,
<span class="br"></span><span class="lineNumber">155</span><span class="br"></span>quae interim plus ipsis probationibus valet. ‘An ista,’ inquit Calidio Cicero, ‘si vera essent, sic a te dicerentur?’ et: ‘tantum</p>
<span class="br"></span><span class="lineNumber"></span><span class="br"></span>
</section><notes></notes></section>