<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">15</span><span class="br"></span>esse mirandum est? Tum si qua fuerint minus effecta iis quae levius adhuc adflicti coeperamus, imperitanti<a class="footnoteLink" href="#note_LCL126_16_8" id="target_note_LCL126_16_8"><sup>8</sup></a> fortunae remittantur, quae si quid mediocrium alioqui in nostro ingenio virium fuit, ut non extinxerit, debilitavit tamen. Sed vel propter hoc nos contumacius erigamus, quod illam ut perferre nobis difficile est, ita facile contemnere. Nihil enim sibi adversus me reliquit, et infelicem quidem sed certissimam tamen attulit mihi ex his malis securitatem.</p>
<p><span class="br"></span><span class="lineNumber">16</span><span class="br"></span>Boni autem consulere nostrum laborem vel propter hoc aecum est, quod in nullum iam proprium usum perseveramus, sed omnis haec cura alienas utilitates, si modo quid utile scribimus,<a class="footnoteLink" href="#note_LCL126_16_9" id="target_note_LCL126_16_9"><sup>9</sup></a> spectat. Nos miseri sicut facultates patrimonii nostri, ita hoc opus aliis praeparabamus, aliis relinquemus.</p>
<h3>1</h3>
<p><span class="br"></span><span class="lineNumber">1</span><span class="br"></span>Peroratio sequebatur, quam cumulum quidam, conclusionem alii vocant. Eius duplex ratio est, posita aut in rebus aut in adfectibus.</p>
<p>Rerum repetitio et congregatio, quae Graece dicitur ἀνακεφαλαίωσις, a quibusdam Latinorum enumeratio, et memoriam iudicis reficit et totam simul causam ponit ante oculos, et, etiam si per singula minus moverat, turba




</p></section><notes><section class="footnotes"><ul><li class="note" id="note_LCL126_16_8"><a class="footnoteCrossrefLink" href="#target_note_LCL126_16_8" title="Click to highlight in text"><sup class="lineRef">8</sup><span class="italic">Lochmann</span>: imperi aut <span class="italic">A</span>: imperio <span class="italic">Winterbottom</span></a></li><script type="text/javascript">document.getElementById('note_LCL126_16_8').style.display = "none";</script><li class="note" id="note_LCL126_16_9"><a class="footnoteCrossrefLink" href="#target_note_LCL126_16_9" title="Click to highlight in text"><sup class="lineRef">9</sup><span class="italic">t</span>: scribi <span class="italic">A</span></a></li><script type="text/javascript">document.getElementById('note_LCL126_16_9').style.display = "none";</script></ul></section></notes></section>