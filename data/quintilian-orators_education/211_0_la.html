<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


primus causae congressus, vel quod in hoc causa consistat.</p>
<p>Et nominis quidem haec origo: nunc quid sit. Statum quidam dixerunt primam causarum conflictionem: quos <span class="br"></span><span class="lineNumber">5</span><span class="br"></span>recte sensisse, parum elocutos puto. Non enim est status prima conflictio: ‘fecisti’, ‘non feci’, sed quod ex prima conflictione nascitur, id est genus quaestionis: ‘fecisti’, ‘non feci’, ‘an fecerit’: ‘hoc fecisti’, ‘non hoc feci’, ‘quid fecerit’. Quia ex his apparet illud coniectura, hoc finitione quaerendum atque in eo pars utraque insistit, erit quaestio coniecturalis <span class="br"></span><span class="lineNumber">6</span><span class="br"></span>vel finitivi status. Quid si enim dicat quis: ‘sonus est duorum inter se corporum conflictio’? Erret, ut opinor; non enim sonus est conflictio, sed ex conflictione.</p>
<p>Et hoc levius (intellegitur enim utcumque dictum): inde vero ingens male interpretantibus innatus est error, qui, quia primam conflictionem legerant, crediderunt statum semper ex prima quaestione ducendum, quod est vitiosissimum. <span class="br"></span><span class="lineNumber">7</span><span class="br"></span>Nam quaestio nulla non habet utique statum (constat enim ex intentione et depulsione), sed aliae sunt propriae causarum de quibus ferenda sententia est, aliae adductae extrinsecus, aliquid tamen ad summam causae conferentes velut auxilia quaedam: quo fit ut in controversia <span class="br"></span><span class="lineNumber">8</span><span class="br"></span>una plures quaestiones esse dicantur. Harum porro plerumque levissima quaeque primo loco fungitur. Namque et illud frequens est, ut ea quibus minus confidimus, cum



</p></section><notes></notes></section>