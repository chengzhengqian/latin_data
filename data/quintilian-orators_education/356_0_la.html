<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


solet, quorum altero pars utraque utitur, alterum accusatoribus tantum concessum est: separemus officium dantis testes et refellentis.</p>
<span class="br"></span><span class="lineNumber">10</span><span class="br"></span><p>Qui voluntarium producit scire quid is dicturus sit potest, ideoque faciliorem videtur in rogando habere rationem. Sed haec quoque pars acumen ac vigilantiam poscit, providendumque ne timidus, ne inconstans, ne inprudens <span class="br"></span><span class="lineNumber">11</span><span class="br"></span>testis sit: turbantur enim et a patronis diversae partis inducuntur in laqueos et plus deprensi nocent quam firmi et interriti profuissent. Multum igitur domi ante versandi, variis percontationibus, quales haberi ab adversario possunt, explorandi sunt. Sic fit ut aut constent sibi aut, si quid titubaverint, oportuna rursus eius a quo producti sunt interrogatione <span class="br"></span><span class="lineNumber">12</span><span class="br"></span>velut in gradum reponantur. In iis quoque adhuc qui constiterint sibi vitandae insidiae; nam frequenter subici ab adversario solent et omnia profutura polliciti diversa respondent, et auctoritatem habent non arguentium <span class="br"></span><span class="lineNumber">13</span><span class="br"></span>illa sed confitentium. Explorandum igitur quas causas laedendi adversarium adferant, nec id sat est inimicos fuisse, sed an desierint, an per hoc ipsum reconciliari velint, ne corrupti sint, ne paenitentia propositum mutaverint. Quod cum in iis quoque qui ea quae dicturi videntur [re]<a class="footnoteLink" href="#note_LCL125_340_1" id="target_note_LCL125_340_1"><sup>1</sup></a> vera



</p></section><notes><section class="footnotes"><ul><li class="note" id="note_LCL125_340_1"><a class="footnoteCrossrefLink" href="#target_note_LCL125_340_1" title="Click to highlight in text"><sup class="lineRef">1</sup><span class="italic">del. Spalding</span></a></li><script type="text/javascript">document.getElementById('note_LCL125_340_1').style.display = "none";</script></ul></section></notes></section>