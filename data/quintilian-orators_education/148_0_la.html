<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

quam est ille discobolos Myronis? Si quis tamen ut parum rectum improbet opus, nonne ab intellectu artis afuerit, in qua vel praecipue laudabilis est ipsa illa novitas ac difficultas?</p>
<span class="br"></span><span class="lineNumber">11</span><span class="br"></span><p>Quam quidem gratiam et delectationem adferunt figurae, quaeque in sensibus quaeque in verbis sunt. Mutant enim aliquid a recto, atque hanc prae se virtutem ferunt, <span class="br"></span><span class="lineNumber">12</span><span class="br"></span>quod a consuetudine vulgari recesserunt. Habet in pictura speciem tota facies: Apelles tamen imaginem Antigoni latere tantum altero ostendit, ut amissi oculi deformitas lateret. Quid? non in oratione operienda sunt quaedam, sive ostendi non debent sive exprimi pro dignitate non possunt? <span class="br"></span><span class="lineNumber">13</span><span class="br"></span>Ut fecit Timanthes, opinor, Cythnius in ea tabula qua Coloten Teium vicit. Nam cum in Iphigeniae immolatione pinxisset tristem Calchantem, tristiorem Ulixem, addidisset Menelao quem summum poterat ars efficere maerorem: consumptis adfectibus non reperiens quo digne modo patris vultum posset exprimere, velavit eius caput et <span class="br"></span><span class="lineNumber">14</span><span class="br"></span>suo cuique animo dedit aestimandum. Nonne huic simile est illud Sallustianum: ‘nam de Carthagine tacere satius puto quam parum dicere’?</p>
<p>Propter quae mihi semper moris fuit quam minime alligare me ad praecepta quae καθολικά vocitant, id est, ut




</p></section><notes></notes></section>