<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">
<span class="br"></span><span class="lineNumber">3</span><span class="br"></span>perniciem converterint. Ματαιοτεχνία quoque est quaedam, id est supervacua artis imitatio, quae nihil sane neque boni neque mali habeat, sed vanum laborem, qualis illius fuit qui grana ciceris ex spatio distante missa in acum<a class="footnoteLink" href="#note_LCL124_402_1" id="target_note_LCL124_402_1"><sup>1</sup></a> continuo et sine frustratione inserebat; quem cum spectasset Alexander, donasse dicitur eiusdem leguminis modio, <span class="br"></span><span class="lineNumber">4</span><span class="br"></span>quod quidem praemium fuit illo opere dignissimum. His ego comparandos existimo qui in declamationibus, quas esse veritati dissimillimas volunt, aetatem multo studio ac labore consumunt. Verum haec quam instituere conamur et cuius imaginem animo concepimus, quae bono viro convenit <span class="br"></span><span class="lineNumber">5</span><span class="br"></span>quaeque est vere rhetorice, virtus erit. Quod philosophi quidem multis et acutis conclusionibus colligunt, mihi vero etiam planiore hac proprieque nostra probatione videtur esse perspicuum.</p>
<p>Ab illis haec dicuntur. Si consonare sibi in faciendis ac non faciendis virtus<a class="footnoteLink" href="#note_LCL124_402_2" id="target_note_LCL124_402_2"><sup>2</sup></a> est (quae pars eius prudentia vocatur),</p>
<span class="br"></span><span class="lineNumber">6</span><span class="br"></span><p class="noindent">eadem in dicendis ac non dicendis erit. Et si virtutes sunt ad quas nobis, etiam ante quam doceremur, initia quaedam ac semina sunt concessa natura, ut ad iustitiam, cuius rusticis quoque ac barbaris apparet aliqua imago, nos





</p></section><notes><section class="footnotes"><ul><li class="note" id="note_LCL124_402_1"><a class="footnoteCrossrefLink" href="#target_note_LCL124_402_1" title="Click to highlight in text"><sup class="lineRef">1</sup>orcam <span class="italic">Badius</span></a></li><script type="text/javascript">document.getElementById('note_LCL124_402_1').style.display = "none";</script><li class="note" id="note_LCL124_402_2"><a class="footnoteCrossrefLink" href="#target_note_LCL124_402_2" title="Click to highlight in text"><sup class="lineRef">2</sup>virtutis <span class="italic">B</span></a></li><script type="text/javascript">document.getElementById('note_LCL124_402_2').style.display = "none";</script></ul></section></notes></section>