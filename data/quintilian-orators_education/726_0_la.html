<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

non durat ultra poenam abdicationis, ita abdicat tamen: et alioqui figura in patrem plus facit quam licet, in filium minus. <span class="br"></span><span class="lineNumber">89</span><span class="br"></span> Ut autem nemo contra id quod vult dicit, ita potest melius aliquid velle quam dicit: quo modo ille abdicatus, qui a patre ut filium expositum et ab eo educatum solutis alimentis recipiat postulat, revocari fortasse mavult, non tamen quod petit non vult.</p>
<p><span class="br"></span><span class="lineNumber">90</span><span class="br"></span> Est latens et illa significatioqua, cum ius asperius petitur a iudice, fit tamen spes aliqua clementiae, non palam, ne paciscamur, sed per quandam credibilem suspicionem, ut in multis controversiis, sed in hac quoque: ‘Raptor nisi intra tricesimum diem et raptae patrem et suum exoraverit pereat: qui exorato raptae patre suum non exorat agit cum <span class="br"></span><span class="lineNumber">91</span><span class="br"></span> eo dementiae.’ Nam si promittat hic pater, lis tollitur: si nullam spem faciat, ut non demens, crudelis certe videatur et a se iudicem avertat. Latro igitur optime: ‘Occides ergo?—Si potero.’ Remissius et pro suo ingenio pater Gallio: ‘Dura, anime, dura: here fortior fuisti.’</p>
<p><span class="br"></span><span class="lineNumber">92</span><span class="br"></span> Confinia sunt his celebrata apud Graecos schemata, per quae res asperas mollius significant. Nam Themistocles suasisse existimatur Atheniensibus ut urbem apud deos





</p></section><notes></notes></section>