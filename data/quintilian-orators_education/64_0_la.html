<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

appellandi ratio?</p>
<span class="br"></span><span class="lineNumber">32</span><span class="br"></span><p>Iam illa minora in quibus maxime studiosi eius rei fatigantur, qui verba paulum declinata varie et multipliciter ad veritatem reducunt aut correptis aut porrectis aut adiectis aut detractis aut permutatis litteris syllabisve. Inde pravis ingeniis ad foedissima usque ludibria labuntur. Sit enim ‘consul’ a consulendo vel a iudicando: nam et hoc ‘consulere’ veteres vocaverunt, unde adhuc remanet illud ‘rogat <span class="br"></span><span class="lineNumber">33</span><span class="br"></span>boni consulas’, id est ‘bonum iudices’: senatui dederit nomen aetas, nam idem patres sunt: sit<a class="footnoteLink" href="#note_LCL124_176_13" id="target_note_LCL124_176_13"><sup>13</sup></a> rex rector, et alia plurima indubitata: nec abnuerim tegulae regulaeque et similium his rationem; iam sit et classis a calando et lepus <span class="br"></span><span class="lineNumber">34</span><span class="br"></span>‘levipes’ et vulpes ‘volipes’: etiamne a contrariis aliqua sinemus trahi, ut ‘lucus’ quia umbra opacus parum luceat, et ‘ludus’ quia sit longissime a lusu, et ‘Ditis’ quia minime dives? Etiamne ‘hominem’ appellari quia sit humo natus







</p></section><notes><section class="footnotes"><ul><li class="note" id="note_LCL124_176_13"><a class="footnoteCrossrefLink" href="#target_note_LCL124_176_13" title="Click to highlight in text"><sup class="lineRef">13</sup><span class="italic">H. Meyer</span>: et <span class="italic">AB</span></a></li><script type="text/javascript">document.getElementById('note_LCL124_176_13').style.display = "none";</script></ul></section></notes></section>