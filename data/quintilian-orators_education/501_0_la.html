<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
risus est, quae sunt vicina et prope eadem, sed simulatio est certam opinionem animi sui imitantis, dissimulatio aliena se parum intellegere fingentis. Simulavit Afer cum in causa subinde dicentibus Celsinam de re cognovisse (quae erat potens femina) ‘quis est’ inquit <span class="br"></span><span class="lineNumber">86</span><span class="br"></span>‘iste?’ Celsinam enim videri sibi virum finxit. Dissimulavit Cicero cum Sex. Annalis testis reum laesisset et instaret identidem accusator: ‘dic, M. Tulli, si quid potes de Sexto Annali’; versus enim dicere coepit de libro Enni Annali sexto:</p>
<blockquote><p>
<span class="line indent1">quis potis ingentis causas<a class="footnoteLink" href="#note_LCL126_108_41" id="target_note_LCL126_108_41"><sup>41</sup></a> evolvere belli?</span><span class="linebreak"></span>
</p></blockquote>
<p><span class="br"></span><span class="lineNumber">87</span><span class="br"></span>Cui sine dubio frequentissimam dat occasionem ambiguitas, ut Cascellio, qui consultatori dicenti ‘navem dividere volo’ ‘perdes’<a class="footnoteLink" href="#note_LCL126_108_42" id="target_note_LCL126_108_42"><sup>42</sup></a> inquit. Sed averti intellectus et aliter solet, cum ab asperioribus ad leniora deflectitur: ut qui, interrogatus quid sentiret de eo qui in adulterio deprehensus <span class="br"></span><span class="lineNumber">88</span><span class="br"></span>esset, tardum fuisse respondit. Ei confine est quod dicitur per suspicionem, quale illud apud Ciceronem querenti quod uxor sua ex fico se suspendisset: ‘rogo des mihi surculum ex illa arbore ut inseram’; intellegitur enim quod <span class="br"></span><span class="lineNumber">89</span><span class="br"></span>non dicitur. Et hercule omnis salse dicendi ratio in eo est,







</p></section><notes><section class="footnotes"><ul><li class="note" id="note_LCL126_108_40"><a class="footnoteCrossrefLink" href="#target_note_LCL126_108_40" title="Click to highlight in text"><sup class="lineRef">40</sup><span class="italic">suppl. edd.</span></a></li><script type="text/javascript">document.getElementById('note_LCL126_108_40').style.display = "none";</script><li class="note" id="note_LCL126_108_41"><a class="footnoteCrossrefLink" href="#target_note_LCL126_108_41" title="Click to highlight in text"><sup class="lineRef">41</sup>oras <span class="italic">Ennius</span></a></li><script type="text/javascript">document.getElementById('note_LCL126_108_41').style.display = "none";</script><li class="note" id="note_LCL126_108_42"><a class="footnoteCrossrefLink" href="#target_note_LCL126_108_42" title="Click to highlight in text"><sup class="lineRef">42</sup><span class="italic">recc.</span>: pedes <span class="italic">A</span></a></li><script type="text/javascript">document.getElementById('note_LCL126_108_42').style.display = "none";</script></ul></section></notes></section>