<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

in iis quos maximos adhuc novimus nemo sit inventus in quonihil aut desideretur aut reprehendatur. Sed etiam qui summa non adpetent, contendere potius quam sequi debent. <span class="br"></span><span class="lineNumber">10</span><span class="br"></span> Nam qui hoc agit, ut prior sit, forsitan, etiam si non transierit, aequabit. Eum vero nemo potest aequare cuius vestigiis sibi utique insistendum putat: necesse est enim semper sit posterior qui sequitur.</p>
<p>Adde quod plerumque facilius est plus facere quam idem: tantam enim difficultatem habet similitudo ut ne ipsa quidem natura in hoc ita evaluerit, ut non res quae simillimae quaeque pares maxime videantur utique discrimine aliquo discernantur.</p>
<p><span class="br"></span><span class="lineNumber">11</span><span class="br"></span> Adde quod quidquid alteri simile est necesse est minus sit eo quod imitatur, ut umbra corpore et imago facie et actus histrionum veris adfectibus. Quod in orationibus quoque evenit. Namque iis quae in exemplum adsumimus subest natura et vera vis, contra omnis imitatio ficta<a class="footnoteLink" href="#note_LCL127_326_2" id="target_note_LCL127_326_2"><sup>2</sup></a> est et <span class="br"></span><span class="lineNumber">12</span><span class="br"></span> ad alienum propositum commodatur. Quo fit ut minus sanguinis ac virium declamationes habeant quam orationes, quod in illis vera, in his adsimulata materia est.</p>
<p>Adde quod ea quae in oratore maxima sunt imitabilia non sunt, ingenium, inventio, vis, facilitas et quidquid arte <span class="br"></span><span class="lineNumber">13</span><span class="br"></span> non traditur. Ideoque plerique, cum verba quaedam ex orationibus excerpserunt aut aliquos compositionis certos pedes, mire a se quae legerunt effingi arbitrantur, cum et verba intercidant invalescantque temporibus, ut quorum certissima sit regula in consuetudine, eaque non sua natura



</p></section><notes><section class="footnotes"><ul><li class="note" id="note_LCL127_326_2"><a class="footnoteCrossrefLink" href="#target_note_LCL127_326_2" title="Click to highlight in text"><sup class="lineRef">2</sup><span class="italic">E</span>: facta <span class="italic">B</span></a></li><script type="text/javascript">document.getElementById('note_LCL127_326_2').style.display = "none";</script></ul></section></notes></section>