<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

quoque priscis habitam inter curas, in quantum adhuc profecerant, puto. Neque enim mihi quamlibet magnus auctor Cicero persuaserit, Lysian Herodotum Thucydiden <span class="br"></span><span class="lineNumber">17</span><span class="br"></span> parum studiosos eius fuisse. Genus fortasse sint secuti non idem quod Demosthenes aut Plato, quamquam et hi ipsi inter se dissimiles fuerunt. Nam neque illud in Lysia dicendi textum tenue atque rasum laetioribus numeris corrumpendum erat: perdidisset enim gratiam, quae in eo maxima est, simplicis atque inadfectati coloris, perdidisset fidem quoque. Nam scribebat aliis, non ipse dicebat, ut oporteret esse illa rudibus et incompositis similia: quod <span class="br"></span><span class="lineNumber">18</span><span class="br"></span> ipsum compositio est. Et historiae, quae currere debet ac ferri, minus convenissent insistentes clausulae et debita actionibus respiratio et cludendi inchoandique sententias ratio. In contionibus quidem etiam similiter cadentia quaedam et contraposita deprehendas. In Herodoto vero cum omnia, ut ego quidem sentio, leniter fluunt, tum ipsa dialectos habet eam iucunditatem ut latentes etiam<a class="footnoteLink" href="#note_LCL127_170_5" id="target_note_LCL127_170_5"><sup>5</sup></a> numeros <span class="br"></span><span class="lineNumber">19</span><span class="br"></span> complexa videatur. Sed de propositorum diversitate post paulum: nunc quae prius iis qui recte componere volent discenda sunt.</p>
<p>Est igitur ante omnia oratio alia vincta atque contexta, soluta alia, qualis in sermone et epistulis, nisi cum aliquid




</p></section><notes><section class="footnotes"><ul><li class="note" id="note_LCL127_170_5"><a class="footnoteCrossrefLink" href="#target_note_LCL127_170_5" title="Click to highlight in text"><sup class="lineRef">5</sup><span class="italic">Regius</span>: in <span class="italic">A</span></a></li><script type="text/javascript">document.getElementById('note_LCL127_170_5').style.display = "none";</script></ul></section></notes></section>