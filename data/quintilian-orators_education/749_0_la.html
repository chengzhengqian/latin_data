<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">55</span><span class="br"></span> et magis adfectatam, ideoque esse rarior debet. Est autem ipsa quoque adiectionis: repetit enim quae dicta sunt, et priusquam ad aliud descendat in prioribus resistit. Cuius exemplum ex Graeco notissimo transferatur: ‘non enim dixi quidem haec, sed non scripsi, nec scripsi quidem, sed non obii legationem, nec obii quidem legationem, sed non <span class="br"></span><span class="lineNumber">56</span><span class="br"></span> persuasi Thebanis.’ Sunt tamen tradita et Latina: ‘Africano virtutem industria, virtus gloriam, gloria aemulos comparavit.’ Et Calvi: ‘non ergo magis pecuniarum repetundarum quam maiestatis, neque maiestatis magis quam Plautiae legis, neque Plautiae legis magis quam ambitus, neque ambitus magis quam omnium legum 〈iudicia perierunt〉.’<a class="footnoteLink" href="#note_LCL127_132_32" id="target_note_LCL127_132_32"><sup>32</sup></a> <span class="br"></span><span class="lineNumber">57</span><span class="br"></span> Invenitur apud poetas quoque, ut apud Homerum de sceptro, quod a Iove ad Agamemnonem usque deducit, et apud nostrum etiam tragicum:</p>
<blockquote><p>
<span class="line">Iove propagatus est, ut perhibent, Tantalus,</span><span class="linebreak"></span>
<span class="line">ex Tantalo ortus Pelops, ex Pelope autem satus</span><span class="linebreak"></span>
<span class="line">Atreus, qui nostrum porro propagat genus.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL127_132_32"><a class="footnoteCrossrefLink" href="#target_note_LCL127_132_32" title="Click to highlight in text"><sup class="lineRef">32</sup><span class="italic">add. recc., cf. Aquila Romanus</span> 40 <span class="italic">Halm</span>: est <span class="italic">A</span></a></li><script type="text/javascript">document.getElementById('note_LCL127_132_32').style.display = "none";</script></ul></section></notes></section>