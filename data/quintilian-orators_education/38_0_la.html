<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

cuius in eo dilectus est ut inter duo quae idem significant ac tantundem valent quod melius sonet malis.</p>
<span class="br"></span><span class="lineNumber">5</span><span class="br"></span><p>Prima barbarismi ac soloecismi foeditas absit. Sed quia interim excusantur haec vitia aut consuetudine aut auctoritate aut vetustate aut denique vicinitate virtutum (nam saepe a figuris ea separare difficile est): ne qua tam lubrica observatio fallat, acriter se in illud tenue discrimen grammaticus intendat, de quo nos latius ibi loquemur ubi de <span class="br"></span><span class="lineNumber">6</span><span class="br"></span>figuris orationis tractandum erit. Interim vitium quod fit in singulis verbis sit barbarismus. Occurrat mihi forsan aliquis: quid hic promisso tanti operis dignum? aut quis hoc nescit, alios barbarismos scribendo fieri, alios loquendo (quia quod male scribitur male etiam dici necesse est, quae vitiose dixeris non utique et scripto peccant), illud prius adiectione detractione inmutatione transmutatione, hoc secundum divisione complexione adspiratione sono <span class="br"></span><span class="lineNumber">7</span><span class="br"></span>contineri? Sed ut parva sint haec, pueri docentur adhuc et grammaticos officii sui commonemus. Ex quibus si quis erit plane inpolitus et vestibulum modo artis huius ingressus, intra haec, quae profitentium commentariolis vulgata sunt, consistet; doctiores multa adicient: vel hoc primum, <span class="br"></span><span class="lineNumber">8</span><span class="br"></span>quod barbarum pluribus modis accipimus. Unum gente,



</p></section><notes></notes></section>