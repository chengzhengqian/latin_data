<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


fiunt de accusatore constituendo, et nonnumquam inter <span class="br"></span><span class="lineNumber">4</span><span class="br"></span>delatores, uter praemium meruerit. Adiecerunt quidam numero mutuam accusationem (ἀντικατηγoρία vocatur), aliis videlicet succidere hanc quoque comparativo generi existimantibus. Cui similis erit petitionum invicem diversarum: quod accidit vel frequentissime. Id si et ipsum vocari debet ἀντικατηγoρία (nam proprio caret nomine), duo genera erunt eius: alterum quo litigatores idem crimen invicem intentant, alterum quo aliud atque aliud: cui et petitionum condicio par est.</p>
<span class="br"></span><span class="lineNumber">5</span><span class="br"></span><p>Cum apparuerit genus causae, tum intuebimur negeturne factum quod intenditur, an defendatur, an alio nomine appelletur, an a genere actionis repellatur: unde sunt status.</p>
<h3>11</h3>
<span class="br"></span><span class="lineNumber">1</span><span class="br"></span><p>His inventis intuendum deinceps Hermagorae videtur quid sit quaestio ratio iudicatio continens (vel, ut alii vocant, firmamentum).</p>
<p>Quaestio latius intellegitur omnis de qua in utramque <span class="br"></span><span class="lineNumber">2</span><span class="br"></span>partem vel in plures dici credibiliter potest. In iudiciali autem materia dupliciter accipienda est: altero modo quo dicimus multas quaestiones habere controversiam, quo etiam minores omnis complectimur, altero quo significamus




</p></section><notes></notes></section>