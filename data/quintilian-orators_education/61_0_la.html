<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">20</span><span class="br"></span><p>Atqui hanc quidam ὀρθοέπειαν solam putant, quam ego minime excludo. Quid enim tam necessarium quam recta locutio? Immo inhaerendum ei iudico, quoad licet, diu etiam mutantibus repugnandum: sed abolita atque abrogata retinere insolentiae cuiusdam est et frivolae in parvis <span class="br"></span><span class="lineNumber">21</span><span class="br"></span>iactantiae. Multum enim litteratus qui sine adspiratione et producta secunda syllaba salutarit (‘avete’<a class="footnoteLink" href="#note_LCL124_170_10" id="target_note_LCL124_170_10"><sup>10</sup></a> est enim), et ‘calefacere’ dixerit potius quam quod dicimus et ‘conservavisse’, his adiciat ‘face’ et ‘dice’ et similia. Recta est haec <span class="br"></span><span class="lineNumber">22</span><span class="br"></span>via: quis negat? Sed adiacet et mollior et magis trita.</p>
<p>Ego tamen non alio magis angor quam quod obliquis casibus ducti etiam primas sibi positiones non invenire sed mutare permittunt, ut cum ‘ebur’ et ‘robur’, ita dicta ac scripta summis auctoribus, in O litteram secundae syllabae transferunt, quia sit ‘roboris’ et ‘eboris’, ‘sulpur’ autem et ‘guttur’ U litteram in genetivo servent: ideoque ‘iecur’</p>
<span class="br"></span><span class="lineNumber">23</span><span class="br"></span><p class="noindent">etiam et ‘femur’ controversiam fecerunt. Quod non minus est licentiosum quam si ‘sulpuri’ et ‘gutturi’ subicerent in genetivo litteram O mediam quia esset ‘eboris’ et ‘roboris’: sicut Antonius Gnipho, qui ‘robur’ quidem et ‘ebur’ atque etiam ‘marmur’ fatetur esse, verum fieri vult ex his ‘ebura’</p>
</section><notes><section class="footnotes"><ul><li class="note" id="note_LCL124_170_10"><a class="footnoteCrossrefLink" href="#target_note_LCL124_170_10" title="Click to highlight in text"><sup class="lineRef">10</sup><span class="italic">R</span>: avere <span class="italic">AB</span></a></li><script type="text/javascript">document.getElementById('note_LCL124_170_10').style.display = "none";</script></ul></section></notes></section>