<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
de usu ipso et modo iocandi complexus sum adfirmarim &lt;esse&gt;<a class="footnoteLink" href="#note_LCL126_118_54" id="target_note_LCL126_118_54"><sup>54</sup></a> plane necessaria.</p>
<p>His adicit Domitius Marsus, qui de urbanitate diligentissime scripsit, quaedam non ridicula, sed cuilibet severissimae orationi convenientia eleganter dicta et proprio quodam lepore iucunda: quae sunt quidem urbana, sed <span class="br"></span><span class="lineNumber">103</span><span class="br"></span>risum tamen non habent. Neque enim ei de risu sed de urbanitate est opus institutum, quam propriam esse nostrae civitatis &lt;ait&gt;<a class="footnoteLink" href="#note_LCL126_118_55" id="target_note_LCL126_118_55"><sup>55</sup></a> et sero sic intellegi coeptam, postquam urbis appellatione, etiam si nomen proprium non <span class="br"></span><span class="lineNumber">104</span><span class="br"></span>adiceretur, Romam tamen accipi sit receptum. Eamque sic finit: ‘urbanitas est virtus quaedam in breve dictum coacta et apta ad delectandos movendosque homines in omnem adfectum animi, maxime idonea ad resistendum vel lacessendum, prout quaeque res ac persona desiderat.’ Cui si brevitatis exceptionem detraxeris, omnis orationis virtutes complexa sit. Nam si constat rebus et personis, quod in <span class="br"></span><span class="lineNumber">105</span><span class="br"></span>utrisque oporteat dicere perfectae eloquentiae est. Cur autem brevem esse eam voluerit, nescio, cum idem atque in eodem libro dicat fuisse et in multis narrandi urbanitatem. Paulo post ita finit, Catonis, ut ait, opinionem secutus: ‘Urbanus homo erit cuius multa bene dicta responsaque erunt, et qui in sermonibus circulis conviviis, item in contionibus, omni denique loco ridicule commodeque






</p></section><notes><section class="footnotes"><ul><li class="note" id="note_LCL126_118_54"><a class="footnoteCrossrefLink" href="#target_note_LCL126_118_54" title="Click to highlight in text"><sup class="lineRef">54</sup>adfirmarim &lt;esse&gt; <span class="italic">Winterbottom</span>: adeo infirmare <span class="italic">A</span></a></li><script type="text/javascript">document.getElementById('note_LCL126_118_54').style.display = "none";</script><li class="note" id="note_LCL126_118_55"><a class="footnoteCrossrefLink" href="#target_note_LCL126_118_55" title="Click to highlight in text"><sup class="lineRef">55</sup><span class="italic">add. Regius</span></a></li><script type="text/javascript">document.getElementById('note_LCL126_118_55').style.display = "none";</script></ul></section></notes></section>