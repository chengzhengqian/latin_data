<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>bonas causas, eas porro etiam sine doctrina satis per se tuetur veritas ipsa.â€™</p>
<span class="br"></span><span class="lineNumber">34</span><span class="br"></span><p>Quibus ego, cum de meo primum opere respondero, etiam pro boni viri officio, si quando eum ad defensionem nocentium ratio duxerit, satisfaciam. Pertractare enim quo modoaut profalsis aut etiam proiniustis aliquandodicatur non est inutile, vel propter hoc solum, ut ea facilius et deprendamus et refellamus, quem ad modum remedia melius
<span class="br"></span><span class="lineNumber">35</span><span class="br"></span>adhibebit cui nota quae nocent fuerint. Neque enim Academici, cum in utramque disserunt partem, non secundum alteram vivunt, nec Carneades ille, qui Romae audiente Censorio Catone non minoribus viribus contra iustitiam dicitur disseruisse quam pridie pro iustitia dixerat, iniustus ipse vir fuit. Verum et virtus quid sit adversa ei malitia detegit, et aequitas fit ex iniqui contemplatione manifestior, et plurima contrariis probantur: debent ergo oratori sic esse adversariorum nota consilia ut hostium imperatori.</p>
<span class="br"></span><span class="lineNumber">36</span><span class="br"></span><p>Verum et illud, quod prima propositione durum videtur, potest adferre ratio, ut vir bonus in defensione causae velit auferre aliquandoiudici veritatem. Quod si quis a me proponi mirabitur (quamquam non est haec mea proprie sententia, sed eorum quos gravissimos sapientiae magistros</p>
<span class="br"></span><span class="lineNumber"></span><span class="br"></span>
</section><notes></notes></section>