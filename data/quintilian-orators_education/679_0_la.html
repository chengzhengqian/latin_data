<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

tropos possit, quia componendus est e duobus intellectus: <span class="br"></span><span class="lineNumber">67</span><span class="br"></span>alioqui, ubi nihil ex significatione mutatum est et structura sola variatur, figura potius verborum dici potest, sicut multi existimarunt.</p>
<p>Longis autem hyperbatis et confusis quae vitia accidunt, suo loco diximus.</p>
<p>Hyperbolen audacioris ornatus summo loco posui. Est autem haec<a class="footnoteLink" href="#note_LCL126_464_42" id="target_note_LCL126_464_42"><sup>42</sup></a> decens veri superiectio: virtus eius ex diverso <span class="br"></span><span class="lineNumber">68</span><span class="br"></span>par, augendi atque minuendi. Fit pluribus modis; aut enim plus facto dicimus: ‘vomens frustis esculentis gremium suum et totum tribunal implevit’, et</p>
<blockquote><p>
<span class="line">geminique minantur | in caelum scopuli,</span><span class="linebreak"></span>
</p></blockquote>
<p class="noindent">aut res per similitudinem attollimus:</p>
<blockquote><p>
<span class="line">credas innare revulsas | Cycladas,</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">69</span><span class="br"></span>aut per comparationem, ut</p>
<blockquote><p>
<span class="line">fulminis ocior alis,</span><span class="linebreak"></span>
</p></blockquote>
<p class="noindent">aut signis quasi quibusdam:</p>
<blockquote><p>
<span class="line">illa vel intactae segetis per summa volaret</span><span class="linebreak"></span>
<span class="line">gramina nec teneras cursu laesisset aristas,</span><span class="linebreak"></span>
</p></blockquote>
<p class="noindent">vel tralatione, ut ipsum illud ‘volaret’.</p>
<p><span class="br"></span><span class="lineNumber">70</span><span class="br"></span>Crescit interim hyperbole alia insuper addita, ut Cicero








</p></section><notes><section class="footnotes"><ul><li class="note" id="note_LCL126_464_42"><a class="footnoteCrossrefLink" href="#target_note_LCL126_464_42" title="Click to highlight in text"><sup class="lineRef">42</sup>autem haec <span class="italic">a in rasura</span></a></li><script type="text/javascript">document.getElementById('note_LCL126_464_42').style.display = "none";</script></ul></section></notes></section>