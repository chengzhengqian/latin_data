<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
perdidisse, proba mea fraude.’ Priora enim remitti possunt, ultimum non potest.</p>
<p><span class="br"></span><span class="lineNumber">23</span><span class="br"></span>Solebam et hoc facere [praecipere],<a class="footnoteLink" href="#note_LCL126_164_10" id="target_note_LCL126_164_10"><sup>10</sup></a> ut vel ab ultima specie (nam ea fere est quae continet causam) retrorsum quaererem usque ad primam generalem quaestionem, vel a genere ad extremam speciem descenderem: etiam in <span class="br"></span><span class="lineNumber">24</span><span class="br"></span>suasoriis, ut deliberat Numa an regnum offerentibus Romanis recipiat. Primum, id est genus, an regnandum, &lt;tum&gt;<a class="footnoteLink" href="#note_LCL126_164_11" id="target_note_LCL126_164_11"><sup>11</sup></a> an in civitate aliena, an Romae, an laturi sint Romani talem regem. Similiter in controversiis. Optet enim vir fortis alienam uxorem. Ultima species est an optare possit alienam uxorem. Generale est an quidquid optarit accipere debeat; deinde, an ex privato, an nuptias, an maritum <span class="br"></span><span class="lineNumber">25</span><span class="br"></span>habentis. Sed hoc non quem ad modum dicitur ita et quaeritur. Primum enim occurrit fere quod est ultimum dicendum, ut hoc: ‘non debes alienam uxorem optare’, ideoque divisionem perdit festinatio. Non oportet igitur offerentibus se contentum esse, sed quaerere<a class="footnoteLink" href="#note_LCL126_164_12" id="target_note_LCL126_164_12"><sup>12</sup></a> aliquid &lt;quod&gt;<a class="footnoteLink" href="#note_LCL126_164_13" id="target_note_LCL126_164_13"><sup>13</sup></a> ultra sit: ‘ne viduam quidem’; adhuc plus est<a class="footnoteLink" href="#note_LCL126_164_14" id="target_note_LCL126_164_14"><sup>14</sup></a> ‘nihil ex privato’; ultimum retrorsum, quod idem a capite primum est, ‘nihil inicum’.</p>
<p><span class="br"></span><span class="lineNumber">26</span><span class="br"></span>Itaque propositione visa, quod est facillimum, cogitemus, si fieri potest, quid naturale sit primum responderi. Id si tamquam &lt;nostra&gt;<a class="footnoteLink" href="#note_LCL126_164_15" id="target_note_LCL126_164_15"><sup>15</sup></a> res agatur et nobis ipsis respondendi








</p></section><notes><section class="footnotes"><ul><li class="note" id="note_LCL126_164_10"><a class="footnoteCrossrefLink" href="#target_note_LCL126_164_10" title="Click to highlight in text"><sup class="lineRef">10</sup><span class="italic">del. Meister</span></a></li><script type="text/javascript">document.getElementById('note_LCL126_164_10').style.display = "none";</script><li class="note" id="note_LCL126_164_11"><a class="footnoteCrossrefLink" href="#target_note_LCL126_164_11" title="Click to highlight in text"><sup class="lineRef">11</sup><span class="italic">add. Christ</span></a></li><script type="text/javascript">document.getElementById('note_LCL126_164_11').style.display = "none";</script><li class="note" id="note_LCL126_164_12"><a class="footnoteCrossrefLink" href="#target_note_LCL126_164_12" title="Click to highlight in text"><sup class="lineRef">12</sup>sed quaerere <span class="italic">Spalding</span>: quaere <span class="italic">A</span></a></li><script type="text/javascript">document.getElementById('note_LCL126_164_12').style.display = "none";</script><li class="note" id="note_LCL126_164_13"><a class="footnoteCrossrefLink" href="#target_note_LCL126_164_13" title="Click to highlight in text"><sup class="lineRef">13</sup><span class="italic">add. t</span></a></li><script type="text/javascript">document.getElementById('note_LCL126_164_13').style.display = "none";</script><li class="note" id="note_LCL126_164_14"><a class="footnoteCrossrefLink" href="#target_note_LCL126_164_14" title="Click to highlight in text"><sup class="lineRef">14</sup><span class="italic">Halm</span>: si <span class="italic">A</span></a></li><script type="text/javascript">document.getElementById('note_LCL126_164_14').style.display = "none";</script><li class="note" id="note_LCL126_164_15"><a class="footnoteCrossrefLink" href="#target_note_LCL126_164_15" title="Click to highlight in text"><sup class="lineRef">15</sup><span class="italic">add. Shackleton Bailey</span></a></li><script type="text/javascript">document.getElementById('note_LCL126_164_15').style.display = "none";</script></ul></section></notes></section>