<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

per omnem quidem causam sed maxime tamen in ingressu ac fine dominari. Nam delectationem, quamvis in utroque sit eorum, magis tamen proprias in elocutione partes habere. <span class="br"></span><span class="lineNumber">8</span><span class="br"></span>Quaestiones alias infinitas, alias finitas, quae personis temporibus locis continerentur. In omni porro materia tria esse quaerenda, an sit, quid sit, quale sit. His adiciebamus demonstrativam laude ac vituperatione constare. In ea quae ab ipso de quo diceremus, quae &lt;ante, quae&gt;<a class="footnoteLink" href="#note_LCL126_312_1" id="target_note_LCL126_312_1"><sup>1</sup></a> post eum acta essent, intuendum. Hoc opus tractatu honestorum <span class="br"></span><span class="lineNumber">9</span><span class="br"></span>utiliumque constare. Suasoriis accedere tertiam partem ex coniectura, possetne fieri et an esset futurum de quo deliberaretur. Hic praecipue diximus spectandum quis, apud quem, quid diceret. Iudicialium causarum alias in singulis, alias in pluribus controversiis consistere, et in quibusdam intentionem modo &lt;facere statum, in quibusdam et depulsionem&gt;:<a class="footnoteLink" href="#note_LCL126_312_2" id="target_note_LCL126_312_2"><sup>2</sup></a> depulsionem porro omnem infitiatione duplici, factumne et an hoc factum esset, praeterea <span class="br"></span><span class="lineNumber">10</span><span class="br"></span>defensione ac tralatione constare. Quaestionem aut ex scripto esse aut ex facto: facto de rerum fide proprietate qualitate, scripto de verborum vi aut voluntate, in quibus vis tum causarum, tum actionum inspici soleat, quae aut


</p></section><notes><section class="footnotes"><ul><li class="note" id="note_LCL126_312_1"><a class="footnoteCrossrefLink" href="#target_note_LCL126_312_1" title="Click to highlight in text"><sup class="lineRef">1</sup><span class="italic">suppl. Gertz</span></a></li><script type="text/javascript">document.getElementById('note_LCL126_312_1').style.display = "none";</script><li class="note" id="note_LCL126_312_2"><a class="footnoteCrossrefLink" href="#target_note_LCL126_312_2" title="Click to highlight in text"><sup class="lineRef">2</sup><span class="italic">suppl. D.A.R. after Happel</span></a></li><script type="text/javascript">document.getElementById('note_LCL126_312_2').style.display = "none";</script></ul></section></notes></section>