<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">29</span><span class="br"></span>namque ei qui id fecerit sic res cum suis nominibus occurrent. Sed opus est studio praecedente et adquisita facultate et quasi reposita. Namque ista quaerendi iudicandi comparandi anxietas dum discimus adhibenda est, non dum dicimus. Alioqui sicut qui patrimonium non pararunt, sub diem quaerunt, ita in oratione qui non satis &lt;eruditus <span class="br"></span><span class="lineNumber">30</span><span class="br"></span>erit, verborum paupertate&gt;<a class="footnoteLink" href="#note_LCL126_322_8" id="target_note_LCL126_322_8"><sup>8</sup></a> laborabit<a class="footnoteLink" href="#note_LCL126_322_9" id="target_note_LCL126_322_9"><sup>9</sup></a>: sin praeparata dicendi vis fuerit, erunt in officio, non ut requisita respondere sed ut semper sensibus inhaerere videantur atque eos <span class="br"></span><span class="lineNumber">31</span><span class="br"></span>ut umbra corpus sequi. Sed in hac ipsa cura est aliquid satis: nam cum Latina significantia ornata, cum apte sunt conlocata, quid amplius laboremus? Quibusdam tamen nullus est finis calumniandi se et in<a class="footnoteLink" href="#note_LCL126_322_10" id="target_note_LCL126_322_10"><sup>10</sup></a> singulis paene syllabis commorandi, qui etiam cum optima sunt reperta quaerunt aliquid quod sit magis antiquum remotum inopinatum, nec intellegunt iacere sensus in oratione in qua <span class="br"></span><span class="lineNumber">32</span><span class="br"></span>verba laudantur. Sit igitur cura elocutionis quam maxima, dum sciamus tamen nihil verborum causa esse faciendum, cum verba ipsa rerum gratia sint reperta: quorum ea sunt maxime probabilia quae sensum animi nostri optime promunt, atque in animis iudicum quod nos volumus efficiunt. <span class="br"></span><span class="lineNumber">33</span><span class="br"></span>Ea debent praestare sine dubio et admirabilem et iucundam orationem, verum admirabilem non sic quo





</p></section><notes><section class="footnotes"><ul><li class="note" id="note_LCL126_322_8"><a class="footnoteCrossrefLink" href="#target_note_LCL126_322_8" title="Click to highlight in text"><sup class="lineRef">8</sup><span class="italic">suppl. Radermacher after Meister</span></a></li><script type="text/javascript">document.getElementById('note_LCL126_322_8').style.display = "none";</script><li class="note" id="note_LCL126_322_9"><a class="footnoteCrossrefLink" href="#target_note_LCL126_322_9" title="Click to highlight in text"><sup class="lineRef">9</sup><span class="italic">Meister</span>: laboravit <span class="italic">A</span></a></li><script type="text/javascript">document.getElementById('note_LCL126_322_9').style.display = "none";</script><li class="note" id="note_LCL126_322_10"><a class="footnoteCrossrefLink" href="#target_note_LCL126_322_10" title="Click to highlight in text"><sup class="lineRef">10</sup><span class="italic">Castiglioni</span>: cum <span class="italic">A</span></a></li><script type="text/javascript">document.getElementById('note_LCL126_322_10').style.display = "none";</script></ul></section></notes></section>