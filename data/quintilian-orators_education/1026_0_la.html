<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>seminis reddat (quia hanc eius terrae fidem Menander eludit).
<span class="br"></span><span class="lineNumber">26</span><span class="br"></span>Ita nunc si quis ad eas Demosthenis virtutes quas ille summus orator habuit etiam eam<a class="footnoteLink" href="#note_LCL494_296_8" id="target_note_LCL494_296_8"><sup>8</sup></a> quae defuisse ei sive ipsius natura seu lege civitatis videtur<a class="footnoteLink" href="#note_LCL494_296_9" id="target_note_LCL494_296_9"><sup>9</sup></a> adiecerit, ut adfectus concitatius moveat, audiam dicentem ‘non fecit hoc Demosthenes’? Et si quid numeris exierit aptius (fortasse non possit, sed tamen si quid exierit), non erit Atticum? Melius de hoc nomine sentiant, credantque Attice dicere esse optime dicere.</p>
<span class="br"></span><span class="lineNumber">27</span><span class="br"></span><p>Atque in hac tamen opinione perseverantis Graecos magis tulerim: Latina mihi facundia, ut inventione dispositione consilio, ceteris huius generis artibus, similis Graecae ac prorsus discipula eius videtur, ita circa rationem eloquendi vix habere imitationis locum. Namque est ipsis statim sonis durior, quando et iucundissimas ex Graecis litteras non habemus (vocalem alteram, alteram consonantem, quibus nullae apud eos dulcius spirant: quas mutuari solemus quotiens illorum nominibus utimur;
<span class="br"></span><span class="lineNumber">28</span><span class="br"></span>quod cum contingit, nescio quo modo velut hilarior protinus renidet oratio, ut in ‘zephyris’ et ‘zopyris’: quae si nostris litteris scribantur, surdum quiddam et barbarum efficient) et velut in locum earum succedunt tristes et</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_296_8"><a class="footnoteCrossrefLink" href="#target_note_LCL494_296_8" title="Click to highlight in text"><sup class="lineRef">8</sup> etiam eam <span class="italic">Kiderlin</span>: tamen <span class="italic">B</span></a></li><script type="text/javascript">document.getElementById('note_LCL494_296_8').style.display = "none";</script><li class="note inline" id="note_LCL494_296_9"><a class="footnoteCrossrefLink" href="#target_note_LCL494_296_9" title="Click to highlight in text"><sup class="lineRef">9</sup> <span class="italic">Gertz</span>: videntur <span class="italic">B</span></a></li><script type="text/javascript">document.getElementById('note_LCL494_296_9').style.display = "none";</script></ul></section></notes></section>