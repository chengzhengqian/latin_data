<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Haec dissimulanda mihi non fuerunt, quibus ipse, quantuscumque sum aut fui, pervenisse me ad aliquod nomen ingeni credo: frequenter &lt;ita&gt;<a class="footnoteLink" href="#note_LCL126_64_20" id="target_note_LCL126_64_20"><sup>20</sup></a> motus sum ut me non lacrimae solum deprenderent, sed pallor et veri similis dolor.</p>
<h3>3</h3>
<p><span class="br"></span><span class="lineNumber">1</span><span class="br"></span>Huic diversa virtus quae risum iudicis movendo et illos tristes solvit adfectus et animum ab intentione rerum frequenter avertit et aliquando etiam reficit et a satietate vel a fatigatione renovat. Quanta sit autem in ea difficultas vel duo maximi oratores, alter Graecae, alter Latinae <span class="br"></span><span class="lineNumber">2</span><span class="br"></span>eloquentiae princeps, docent: nam plerique Demostheni facultatem defuisse huius rei credunt, Ciceroni modum. Nec videri potest noluisse Demosthenes, cuius pauca admodum dicta nec sane ceteris eius virtutibus respondentia palam ostendunt non displicuisse illi iocos sed non contigisse. <span class="br"></span><span class="lineNumber">3</span><span class="br"></span>Noster vero non solum extra iudicia sed in ipsis etiam orationibus habitus est nimius risus adfectator. Mihi quidem, sive id recte iudico sive amore inmodico praecipui in eloquentia viri labor, mira quaedam in eo videtur <span class="br"></span><span class="lineNumber">4</span><span class="br"></span>fuisse urbanitas. Nam et in sermone cotidiano multa et in altercationibus et interrogandis testibus plura quam quisquam dixit facete, et illa ipsa quae sunt in Verrem dicta frigidius




</p></section><notes><section class="footnotes"><ul><li class="note" id="note_LCL126_64_20"><a class="footnoteCrossrefLink" href="#target_note_LCL126_64_20" title="Click to highlight in text"><sup class="lineRef">20</sup><span class="italic">add. Halm</span></a></li><script type="text/javascript">document.getElementById('note_LCL126_64_20').style.display = "none";</script></ul></section></notes></section>