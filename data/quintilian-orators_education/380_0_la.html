<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">46</span><span class="br"></span>Causae quoque factorum praeteriti sunt temporis. Secundum tempus subtilius quidam quam necesse erat diviserunt, ut esset iuncti ‘sonus auditus est’, adhaerentis ‘clamor sublatus est’. Insequentis sunt illa: ‘latuisti’, ‘profugisti’, ‘livores et tumores apparuerunt’. Isdem temporum gradibus defensor utetur ad detrahendam ei quod obicitur fidem.</p>
<span class="br"></span><span class="lineNumber">47</span><span class="br"></span><p>In his omnis factorum dictorumque ratio versatur, sed dupliciter. Nam fiunt quaedam quia aliud postea futurum est, quaedam quia aliud antea factum est: ut cum obicitur reo lenocinii, speciosae marito, quod adulterii damnatam quandam<a class="footnoteLink" href="#note_LCL125_388_13" id="target_note_LCL125_388_13"><sup>13</sup></a> emerit, aut parricidii reo luxurioso quod dixerit patri: ‘non amplius me obiurgabis’. Nam et ille non quia emit leno est, sed quia leno erat emit, nec hic quia sic erat locutus occidit, sed quia erat occisurus sic locutus est.</p>
<span class="br"></span><span class="lineNumber">48</span><span class="br"></span><p>Casus autem, qui et ipse praestat argumentis locum, sine dubio est ex insequentibus, sed quadam proprietate distinguitur, ut si dicam: ‘melior dux Scipio quam Hannibal, vicit Hannibalem’: ‘bonus gubernator, numquam fecit naufragium’: ‘bonus agricola, magnos sustulit fructus’. Et contra: ‘sumptuosus fuit, patrimonium exhausit’: ‘turpiter




</p></section><notes><section class="footnotes"><ul><li class="note" id="note_LCL125_388_13"><a class="footnoteCrossrefLink" href="#target_note_LCL125_388_13" title="Click to highlight in text"><sup class="lineRef">13</sup>quondam <span class="italic">Burman</span></a></li><script type="text/javascript">document.getElementById('note_LCL125_388_13').style.display = "none";</script></ul></section></notes></section>