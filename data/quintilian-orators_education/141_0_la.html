<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

neque procul tamen a natura recedunt, quo vitio periret imitatio, sed morem communis huius sermonis decore quodam scaenico exornant.</p>
<span class="br"></span><span class="lineNumber">14</span><span class="br"></span><p>Sic quoque aliqua nos incommoda ex iis quas finxerimus materiis consequentur, in eo praecipue quod multa in iis relincuntur incerta, quae sumimus ut videtur, aetates facultates liberi parentes, urbium ipsarum vires iura mores, <span class="br"></span><span class="lineNumber">15</span><span class="br"></span>alia his similia: quin aliquando etiam argumenta ex ipsis positionum vitiis ducimus.</p>
<p>Sed haec suo quoque loco. Quamvis enim omne propositum operis a nobis destinati eo spectet ut orator instituatur, tamen, ne quid studiosi requirant, etiam si quid erit quod ad scholas proprie pertineat in transitu non omittemus.</p>
<h3>11</h3>
<span class="br"></span><span class="lineNumber">1</span><span class="br"></span><p class="noindent">Iam hinc ergo nobis inchoanda est ea pars artis ex qua capere initium solent qui priora omiserunt: quamquam video quosdam in ipso statim limine obstaturos mihi, qui nihil egere eius modi praeceptis eloquentiam putent, sed natura sua et vulgari modo scholarum exercitatione contenti rideant etiam diligentiam nostram exemplo magni quoque nominis professorum, quorum aliquis, ut opinor, interrogatus quid esset schema et noema, nescire se quidem, sed si ad rem pertineret esse in sua declamatione <span class="br"></span><span class="lineNumber">2</span><span class="br"></span>respondit. Alius percontanti Theodoreus an Apollodoreus




</p></section><notes></notes></section>