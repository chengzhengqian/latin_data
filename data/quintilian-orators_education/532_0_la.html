<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

fuerit. Necessitate: subita igitur pugna, non praeparata: alter igitur insidiatus est. Uter? Profecto Clodius. Videsne ut ipsa rerum necessitas diducat defensionem? <span class="br"></span><span class="lineNumber">36</span><span class="br"></span>Adhuc: aut utique voluit occidere insidiatorem Clodium aut non. Tutius si noluit: fecerunt ergo servi Milonis neque iubente neque sciente Milone. At haec tam timida defensio detrahit auctoritatem illi qua recte dicebamus occisum; <span class="br"></span><span class="lineNumber">37</span><span class="br"></span>adicietur: ‘quod suos quisque servos in tali re facere voluisset.’</p>
<p>Hoc eo est utilius quod saepe nihil placet et aliquid dicendum est. Intueamur ergo omnia: ita apparebit aut id quod optimum est aut id quod minime malum.</p>
<p>Propositione aliquando adversarii utendum et esse nonnumquam communem eam suo loco dictum est.</p>
<p>Multis milibus versuum scio apud quosdam esse quaesitum quo modo inveniremus utra pars deberet prior dicere, quod in foro vel atrocitate formularum vel modo <span class="br"></span><span class="lineNumber">38</span><span class="br"></span>petitionum vel novissime sorte diiudicatur. In schola quaeri nihil attinet, cum in declamationibus isdem narrare et contradictiones solvere tam ab actore quam a possessore concessum sit. Sed in plurimis controversiis ne inveniri quidem potest, ut in illa: ‘Qui tris liberos habebat, oratorem philosophum medicum, testamento quattuor partes fecit et singulas singulis dedit, unam eius esse voluit qui




</p></section><notes></notes></section>