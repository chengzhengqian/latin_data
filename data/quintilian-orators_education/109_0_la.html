<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">8</span><span class="br"></span><p>Sed hoc ipsum ex superiore pendet quaestione. Nam si grammatices munus usque ad suasorias prorogatur, tardius rhetore opus est: at<a class="footnoteLink" href="#note_LCL124_266_3" id="target_note_LCL124_266_3"><sup>3</sup></a> si rhetor prima officia operis sui non recusat, a narrationibus statim et laudandi vituperandique <span class="br"></span><span class="lineNumber">9</span><span class="br"></span>opusculis cura eius desideratur. An ignoramus antiquis hoc fuisse ad augendam eloquentiam genus exercitationis, ut thesis dicerent et communes locos et cetera citra complexum rerum personarumque quibus verae fictaeque controversiae continentur? Ex quo palam est quam turpiter deserat eam partem rhetorices institutio quam et primam <span class="br"></span><span class="lineNumber">10</span><span class="br"></span>habuit et diu solam.<a class="footnoteLink" href="#note_LCL124_266_4" id="target_note_LCL124_266_4"><sup>4</sup></a> Quid autem est ex his de quibus supra dixi quod non cum in alia quae sunt rhetorum propria, tum certe in illud iudiciale causae genus incidat? An non in foro narrandum est? Qua in parte nescio an sit vel <span class="br"></span><span class="lineNumber">11</span><span class="br"></span>plurimum. Non laus ac vituperatio certaminibus illis frequenter inseritur? Non communes loci, sive qui sunt in vitia derecti, quales legimus a Cicerone compositos, seu quibus quaestiones generaliter tractantur, quales sunt editi a Quinto quoque Hortensio, ut ‘sitne parvis argumentis credendum’ et ‘pro testibus’ et ‘in testes’, in mediis litium <span class="br"></span><span class="lineNumber">12</span><span class="br"></span>medullis versantur? Arma sunt haec quodam modo praeparanda






</p></section><notes><section class="footnotes"><ul><li class="note" id="note_LCL124_266_3"><a class="footnoteCrossrefLink" href="#target_note_LCL124_266_3" title="Click to highlight in text"><sup class="lineRef">3</sup><span class="italic">om. B</span></a></li><script type="text/javascript">document.getElementById('note_LCL124_266_3').style.display = "none";</script><li class="note" id="note_LCL124_266_4"><a class="footnoteCrossrefLink" href="#target_note_LCL124_266_4" title="Click to highlight in text"><sup class="lineRef">4</sup>prima ... sola <span class="italic">Güngerich</span> 1973 (<span class="italic">“of which it was the first and for a long time the sole possessor”</span>)</a></li><script type="text/javascript">document.getElementById('note_LCL124_266_4').style.display = "none";</script></ul></section></notes></section>