<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>pro re publica seditiosum civem totiens compescuisset
<span class="br"></span><span class="lineNumber">41</span><span class="br"></span>quique insidias virtute superasset! Denique non modo quot in causa totidem in prosopopoeia sunt varietates, sed hoc etiam plures, quod in his puerorum, feminarum, populorum, mutarum etiam rerum adsimulamus adfectus, quibus omnibus debetur suus decor.</p>
<span class="br"></span><span class="lineNumber">42</span><span class="br"></span><p>Eadem in iis pro quibus agemus observanda sunt: aliter enim pro alio saepe dicendum est, ut quisque honestus humilis invidiosus favorabilis erit, adiecta propositorum quoque et ante actae vitae differentia.</p>
<p>Iucundissima vero in oratore humanitas facilitas moderatio benivolentia. Sed illa quoque diversa bonum virum decent: malos odisse, publica vice commoveri, ultum ire scelera et iniurias, et omnia, ut initio dixi, honesta.</p>
<span class="br"></span><span class="lineNumber">43</span><span class="br"></span><p>Nec tantum quis et proquo sed etiam apud quem dicas interest: facit enim et fortuna discrimen et potestas, nec eadem apud principem, magistratum, senatorem, privatum, tantum liberum ratio est, nec eodem sono publica
<span class="br"></span><span class="lineNumber">44</span><span class="br"></span>iudicia et arbitrorum disceptationes aguntur. Nam ut orantem pro capite sollicitudo deceat et cura et omnes ad</p>
<span class="br"></span><span class="lineNumber"></span><span class="br"></span>
</section><notes></notes></section>