<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

sit pronuntiaturus? Et haec quidem otiosa tantum: adfici vero et ira vel luctu permoveri cuius est ludibrii nisi quibusdam pugnae simulacris ad verum discrimen aciemque iustam consuescimus!</p>
<span class="br"></span><span class="lineNumber">9</span><span class="br"></span><p>Nihil ergo inter forense genus dicendi atque hoc declamatorium intererit? Si profectus gratia dicimus, nihil. Utinamque adici ad consuetudinem posset ut nominibus uteremur et perplexae magis et longioris aliquando actus controversiae fingerentur et verba in usu cotidiano posita minus timeremus et iocos inserere moris esset: quae nos, quamlibet per alia in scholis exercitati simus, tirones in foro inveniunt.</p>
<span class="br"></span><span class="lineNumber">10</span><span class="br"></span><p>Si vero in ostentationem comparetur declamatio, sane paulum aliquid inclinare ad voluptatem audientium debemus. <span class="br"></span><span class="lineNumber">11</span><span class="br"></span>Nam et iis actionibus quae in aliqua sine dubio veritate versantur, sed sunt ad popularem aptatae delectationem, quales legimus panegyricos totumque hoc demonstrativum genus, permittitur adhibere plus cultus, omnemque artem, quae latere plerumque in iudiciis debet, non confiteri modo sed ostentare etiam hominibus in <span class="br"></span><span class="lineNumber">12</span><span class="br"></span>hoc advocatis. Quare declamatio, quoniam est iudiciorum consiliorumque imago, similis esse debet veritati, quoniam autem aliquid in se habet epidicticon, nonnihil sibi nitoris adsumere.</p>
<span class="br"></span><span class="lineNumber">13</span><span class="br"></span><p>Quod faciunt actores comici, qui neque ita prorsus ut nos vulgo loquimur pronuntiant, quod esset sine arte,


</p></section><notes></notes></section>