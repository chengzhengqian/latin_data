<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

posset recondebat, ne aliud agere mentem cogerent oculi. Ideoque lucubrantes silentium noctis et clusum cubiculum <span class="br"></span><span class="lineNumber">26</span><span class="br"></span> et lumen unum velut erectos<a class="footnoteLink" href="#note_LCL127_348_7" id="target_note_LCL127_348_7"><sup>7</sup></a> maxime teneat. Sed cum in omni studiorum genere, tum in hoc praecipue bona valetudo quaeque eam maxime praestat frugalitas necessaria est, cum tempora ab ipsa rerum natura ad quietem refectionemque nobis data in acerrimum laborem convertimus. Cui tamen non plus inrogandum est quam quod <span class="br"></span><span class="lineNumber">27</span><span class="br"></span> somno supererit aut 〈operi〉<a class="footnoteLink" href="#note_LCL127_348_8" id="target_note_LCL127_348_8"><sup>8</sup></a> deerit. Obstat enim diligentiae scribendi etiam fatigatio, et abunde si vacet lucis spatia sufficiunt: occupatos in noctem necessitas agit. Est tamen lucubratio, quotiens ad eam integri ac refecti venimus, optimum secreti genus.</p>
<p><span class="br"></span><span class="lineNumber">28</span><span class="br"></span> Sed silentium et secessus et undique liber animus ut sunt maxime optanda, ita non semper possunt contingere, ideoque non statim si quid obstrepet abiciendi codices erunt et deplorandus dies, verum incommodis repugnandum, et hic faciendus usus, ut omnia quae impedient vincat intentio: quam si tota mente in opus ipsum derexeris, nihil eorum quae oculis vel auribus incursant ad animum <span class="br"></span><span class="lineNumber">29</span><span class="br"></span> perveniet. An vero frequenter etiam fortuita hoc cogitatio praestat, ut obvios non videamus et itinere deerremus: non consequemur idem si et voluerimus? Non est indulgendum causis desidiae. Nam si non nisi refecti, non nisi




</p></section><notes><section class="footnotes"><ul><li class="note" id="note_LCL127_348_7"><a class="footnoteCrossrefLink" href="#target_note_LCL127_348_7" title="Click to highlight in text"><sup class="lineRef">7</sup><span class="italic">Herzog</span>: rectos <span class="italic">B</span></a></li><script type="text/javascript">document.getElementById('note_LCL127_348_7').style.display = "none";</script><li class="note" id="note_LCL127_348_8"><a class="footnoteCrossrefLink" href="#target_note_LCL127_348_8" title="Click to highlight in text"><sup class="lineRef">8</sup><span class="italic">add. D.A.R.</span>: 〈non〉 <span class="italic">add. Kiderlin</span></a></li><script type="text/javascript">document.getElementById('note_LCL127_348_8').style.display = "none";</script></ul></section></notes></section>