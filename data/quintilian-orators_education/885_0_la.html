<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>scriptam optulisset, uti ea noluit, cum bonam quidem sed parum sibi convenientem iudicavisset. Quo vel solo patet non persuadendi sed bene dicendi finem in oratore servandum, cum interim persuadere deforme sit. Non fuit hoc utile absolutioni, sed, quod est maius, homini fuit.</p>
<span class="br"></span><span class="lineNumber">12</span><span class="br"></span><p>Et nos secundum communem potius loquendi consuetudinem quam ipsam veritatis regulam divisione hac utimur, ut ab eo quod deceat utilitatem separemus: nisi forte prior ille Africanus, qui patria cedere quam cum tribuno plebis humillimo contendere de innocentia sua maluit,
<span class="br"></span><span class="lineNumber">13</span><span class="br"></span>inutiliter sibi videtur consuluisse, aut P. Rutilius, vel cum illo paene Socratico genere defensionis est usus, vel cum revocante eum [P.]<a class="footnoteLink" href="#note_LCL494_14_2" id="target_note_LCL494_14_2"><sup>2</sup></a> Sulla manere in exilio maluit, quid sibi maxime conduceret nesciebat. Hi vero parva illa quae abiectissimus quisque animus utilia credit, si cum virtute conferantur, despicienda iudicaverunt, ideoque perpetua saeculorum admiratione celebrantur. Neque nos simus
<span class="br"></span><span class="lineNumber">14</span><span class="br"></span>tam humiles ut quae laudamus inutilia credamus. Sed hoc qualecumque discrimen raro admodum eveniet: ceterum idem fere, ut dixi, in omni genere causarum et proderit et decebit.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_14_2"><a class="footnoteCrossrefLink" href="#target_note_LCL494_14_2" title="Click to highlight in text"><sup class="lineRef">2</sup><span class="italic">del. Winterbottom</span>: L. <span class="italic">Gertz</span></a></li><script type="text/javascript">document.getElementById('note_LCL494_14_2').style.display = "none";</script></ul></section></notes></section>