<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

ita sunt exorsi quasi perfectis omni alio genere doctrinae summam [in eloquentiae]<a class="footnoteLink" href="#note_LCL124_54_1" id="target_note_LCL124_54_1"><sup>1</sup></a> manum imponerent, sive contemnentes tamquam parva quae prius discimus studia, sive non ad suum pertinere officium opinati, quando divisae professionum vices essent, seu, quod proximum vero, nullam ingenii sperantes gratiam circa res etiamsi necessarias, procul tamen ab ostentatione positas, ut operum <span class="br"></span><span class="lineNumber">5</span><span class="br"></span>fastigia spectantur, latent fundamenta. Ego cum existimem nihil arti oratoriae alienum sine quo fieri non posse oratorem fatendum est, nec ad ullius rei summam nisi praecedentibus initiis perveniri, ad minora illa, sed quae si neglegas non sit maioribus locus, demittere me non recusabo, nec aliter quam si mihi tradatur educandus orator studia eius formare ab infantia incipiam.</p>
<span class="br"></span><span class="lineNumber">6</span><span class="br"></span><p>Quod opus, Marce<a class="footnoteLink" href="#note_LCL124_54_2" id="target_note_LCL124_54_2"><sup>2</sup></a> Vitori, tibi dicamus, quem cum amicissimum nobis tum eximio litterarum amore flagrantem non propter haec modo, quamquam sint magna, dignissimum hoc mutuae inter nos caritatis pignore iudicabamus, sed quod erudiendo Getae tuo, cuius prima aetas manifestum iam ingenii lumen ostendit, non inutiles fore libri videbantur quos ab ipsis dicendi velut incunabulis per omnes quae modo aliquid oratori futuro conferant artis ad <span class="br"></span><span class="lineNumber">7</span><span class="br"></span>summam eius operis perducere festinabimus, atque eo magis quod duo iam sub nomine meo libri ferebantur artis




</p></section><notes><section class="footnotes"><ul><li class="note" id="note_LCL124_54_1"><a class="footnoteCrossrefLink" href="#target_note_LCL124_54_1" title="Click to highlight in text"><sup class="lineRef">1</sup><span class="italic">del. Schoell</span></a></li><script type="text/javascript">document.getElementById('note_LCL124_54_1').style.display = "none";</script><li class="note" id="note_LCL124_54_2"><a class="footnoteCrossrefLink" href="#target_note_LCL124_54_2" title="Click to highlight in text"><sup class="lineRef">2</sup>Marcelle <span class="italic">edd. See Salomies</span> 1982</a></li><script type="text/javascript">document.getElementById('note_LCL124_54_2').style.display = "none";</script></ul></section></notes></section>