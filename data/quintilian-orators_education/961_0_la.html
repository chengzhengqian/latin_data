<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>abest ut inflammares nostros animos: somnum isto loco vix tenebamus.â€™ Fiducia igitur appareat et constantia, utique si auctoritas subest.</p>
<span class="br"></span><span class="lineNumber">156</span><span class="br"></span><p>Movendi autem ratio aut in repraesentandis est aut imitandis adfectibus.</p>
<p>Ergo cum iudex in privatis aut praeco in publicis dicere de causa iusserit, leniter est consurgendum: tum in componenda toga vel, si necesse erit, etiam ex integro inicienda, dumtaxat in iudiciis (apud principem enim et magistratus et tribunalia non licebit) paulum est commorandum, ut et amictus sit decentior et protinus aliquid spatii ad
<span class="br"></span><span class="lineNumber">157</span><span class="br"></span>cogitandum. Etiam cum ad iudicem nos converterimus et consultus praetor permiserit dicere, non protinus est erumpendum, sed danda brevis cogitationi mora: mire enim auditurum dicturi cura delectat et iudex se ipse componit.
<span class="br"></span><span class="lineNumber">158</span><span class="br"></span>Hoc praecipit Homerus Ulixis exemplo, quem stetisse oculis in terram defixis in motoque sceptro priusquam illam eloquentiae procellam effunderet dicit. In hac cunctatione sunt quaedam non indecentes, ut appellant scaenici, morae: caput mulcere, manum intueri, infringere articulos, simulare conatum, suspiratione sollicitudinem fateri, aut quod quemque magis decet, et ea diutius si iudex
<span class="br"></span><span class="lineNumber">159</span><span class="br"></span>nondum intendet animum. Status sit rectus, aequi et</p>
<span class="br"></span><span class="lineNumber"></span><span class="br"></span>
</section><notes></notes></section>