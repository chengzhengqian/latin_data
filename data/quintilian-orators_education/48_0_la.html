<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

dubitari potest, quia maximos auctores in diversa fuisse opinione video, cum apud alios sit etiam frequens, <span class="br"></span><span class="lineNumber">40</span><span class="br"></span>apud alios numquam reperiatur. Haec tria genera quidam diducunt a soloecismo, et adiectionis vitium πλεονασμóν, detractionis ἔλλειψιν, inversionis ἀναστροφήν vocant: quae si in speciem soloecismi cadat, ὑπερβατóν quoque <span class="br"></span><span class="lineNumber">41</span><span class="br"></span>eodem appellari modo posse. Inmutatio sine controversia est, cum aliud pro alio ponitur. Id per omnis orationis partis deprendimus, frequentissime in verbo, quia plurima huic accidunt, ideoque in eo fiunt soloecismi per genera tempora personas modos (sive cui ‘status’ eos dici seu ‘qualitates’ placet) vel sex vel ut alii volunt octo (nam totidem vitiorum erunt formae in quot species eorum quidque de <span class="br"></span><span class="lineNumber">42</span><span class="br"></span>quibus supra dictum est diviseris): praeterea numeros, in quibus nos singularem ac pluralem habemus, Graeci et δυïκóν. Quamquam fuerunt qui nobis quoque adicerent dualem ‘scripsere’ ‘legere’ (quod evitandae asperitatis gratia mollitum est, ut apud veteres pro ‘male mereris’ ‘male merere’), ideoque quod vocant duale in illo solo genere


</p></section><notes></notes></section>