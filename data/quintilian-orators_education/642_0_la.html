<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

repetitio probationis eiusdem et cumulus ex <span class="br"></span><span class="lineNumber">89</span><span class="br"></span>abundanti, ἐνέργεια confinis his (est enim ab agendo ducta) et cuius propria sit virtus non esse quae dicuntur otiosa.</p>
<p>Est et amarum quiddam, quod fere in contumelia est positum, quale Cassi: ‘quid facies cum in bona tua invasero, hoc est, cum te docuero nescire maledicere?’ et acre, ut illud Crassi: ‘ego te consulem putem, cum tu me non putes senatorem?’</p>
<p>Sed vis oratoris omnis in augendo minuendoque consistit. Utrique parti totidem modi, ex quibus praecipuos attingemus (reliqui similes erunt). Sunt autem positi in rebus <span class="br"></span><span class="lineNumber">90</span><span class="br"></span>et verbis: sed quae sit rerum inventio ac ratio, tractavimus; nunc quid elocutio attollat aut deprimat dicendum.</p>
<h3>4</h3>
<p><span class="br"></span><span class="lineNumber">1</span><span class="br"></span>Prima est igitur amplificandi vel minuendi species in ipso rei nomine, ut cum eum qui sit caesus ‘occisum’, eum qui sit improbus ‘latronem’, contraque eum qui pulsavit ‘atti­gisse’,


</p></section><notes></notes></section>