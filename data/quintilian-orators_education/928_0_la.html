<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">31</span><span class="br"></span><p>Non enim sine causa dicitur barbarum Graecumve: nam sonis homines ut aera tinnitu dinoscimus. Ita fiet illud quod Ennius probat cum dicit ‘suaviloquenti ore’ Cethegum fuisse, non quod Cicero in iis reprehendit quos ait latrare, non agere. Sunt enim multa vitia, de quibus dixi cum in quadam primi libri parte puerorum ora formarem, oportunius ratus in ea aetate facere illorum mentionem in
<span class="br"></span><span class="lineNumber">32</span><span class="br"></span>qua emendari possunt. Itemque si ipsa vox primum fuerit, ut sic dicam, sana, id est nullum eorum de quibus modo retuli patietur incommodum, deinde non subsurda rudis inmanis dura rigida rauca<a class="footnoteLink" href="#note_LCL494_100_12" id="target_note_LCL494_100_12"><sup>12</sup></a> praepinguis, aut tenuis inanis acerba pusilla mollis effeminata, spiritus nec brevis nec parum durabilis nec in receptu difficilis.</p>
<span class="br"></span><span class="lineNumber">33</span><span class="br"></span><p>Dilucida vero erit pronuntiatio primum si verba tota exierint, quorum pars devorari, pars destitui solet, plerisque extremas syllabas non perferentibus dum priorum sono indulgent. Ut est autem necessaria verborum explanatio, ita omnis inputare et velut adnumerare litteras molestum
<span class="br"></span><span class="lineNumber">34</span><span class="br"></span>et odiosum: nam et vocales frequentissime coeunt et consonantium quaedam insequente vocali dissimulantur. Utriusque exemplum posuimus: ‘multum ille et terris.’
<span class="br"></span><span class="lineNumber">35</span><span class="br"></span>Vitatur etiam duriorum inter se congressus, unde ‘pellexit’</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_100_12"><a class="footnoteCrossrefLink" href="#target_note_LCL494_100_12" title="Click to highlight in text"><sup class="lineRef">12</sup><span class="italic">Wilson</span>: vana <span class="italic">B</span>: rava <span class="italic">or</span> vasta <span class="italic">Burman</span></a></li><script type="text/javascript">document.getElementById('note_LCL494_100_12').style.display = "none";</script></ul></section></notes></section>