<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


reum factum: proinde<a class="footnoteLink" href="#note_LCL125_478_5" id="target_note_LCL125_478_5"><sup>5</sup></a> praecipites insidiosae inpotentes <span class="br"></span><span class="lineNumber">21</span><span class="br"></span>deprehenduntur; ex quibus tamen fortissime invaseris quod est aut omnibus periculosum (ut dicit Cicero pro Tullio: ‘quis hoc statuit umquam, aut cui concedi sine summo omnium periculo potest, ut eum iure potuerit occidere a quo metuisse se dicat ne ipse posterius<a class="footnoteLink" href="#note_LCL125_478_6" id="target_note_LCL125_478_6"><sup>6</sup></a> occideretur?’) aut ipsis iudicibus, ut pro Oppio monet pluribus ne illud <span class="br"></span><span class="lineNumber">22</span><span class="br"></span>actionis genus in equestrem ordinem admittant. Nonnumquam tamen quaedam bene et contemnuntur vel tamquam levia vel tamquam ad causam nihil pertinentia. Multis hoc locis facit Cicero. Et haec simulatio interim huc usque procedit ut quae dicendo refutare non possumus quasi fastidiendo calcemus.</p>
<span class="br"></span><span class="lineNumber">23</span><span class="br"></span><p>Quoniam vero maxima pars eorum similibus constat, rimandum erit diligentissime quid sit in quoque quod adsumitur dissimile. In iure facile deprenditur: est enim scriptum de rebus utique diversis, tantoque magis ipsarum rerum differentia potest esse manifesta. Illas vero similitu-dines quae ducuntur ex mutis animalibus aut inanimis facile est eludere.</p>
<span class="br"></span><span class="lineNumber">24</span><span class="br"></span><p>Exempla rerum varie tractanda sunt, si nocebunt: quae si vetera erunt, fabulosa dicere licebit, si indubia, maxime quidem dissimilia; neque enim fieri potest ut paria sint omnia, ut, si Nasica post occisum Ti. Gracchum defendatur





</p></section><notes><section class="footnotes"><ul><li class="note" id="note_LCL125_478_5"><a class="footnoteCrossrefLink" href="#target_note_LCL125_478_5" title="Click to highlight in text"><sup class="lineRef">5</sup>perinde <span class="italic">Gesner (but see N. Holmes, Glotta</span> 74 (1997–8) 64–5)</a></li><script type="text/javascript">document.getElementById('note_LCL125_478_5').style.display = "none";</script><li class="note" id="note_LCL125_478_6"><a class="footnoteCrossrefLink" href="#target_note_LCL125_478_6" title="Click to highlight in text"><sup class="lineRef">6</sup>prius <span class="italic">Capperonnier</span></a></li><script type="text/javascript">document.getElementById('note_LCL125_478_6').style.display = "none";</script></ul></section></notes></section>