<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

dicens iudicialis orationis primum et super omnia esse persuadere iudici et sententiam eius ducere in id quod velit. Nam et ipse oratorem fortunae subicit, ut, si non persuaserit, nomen suum retinere non possit.</p>
<span class="br"></span><span class="lineNumber">13</span><span class="br"></span><p>Quidam recesserunt ab eventu, sicut Aristoteles dicit: ‘rhetorice est vis inveniendi omnia in oratione persuasibilia’. Qui finis et illud vitium de quo supra diximus habet, et insuper quod nihil nisi inventionem complectitur, quae sine elocutione non est oratio.</p>
<span class="br"></span><span class="lineNumber">14</span><span class="br"></span><p>Hermagorae, qui finem eius esse ait persuasibiliter dicere, et aliis qui eandem sententiam, non isdem tantum verbis, explicant ac finem esse demonstrant dicere quae oporteat omnia ad persuadendum, satis responsum est cum persuadere non tantum oratoris esse convicimus.</p>
<span class="br"></span><span class="lineNumber">15</span><span class="br"></span><p>Addita sunt his alia varie. Quidam enim circa res omnes, quidam circa civiles modo versari rhetoricen putaverunt: quorum verius utrum sit, in eo loco qui huius <span class="br"></span><span class="lineNumber">16</span><span class="br"></span>quaestionis proprius est dicam. Omnia subiecisse oratori videtur Aristoteles cum dixit vim esse videndi quid in quaque re possit esse persuasibile, et Iatrocles,<a class="footnoteLink" href="#note_LCL124_356_2" id="target_note_LCL124_356_2"><sup>2</sup></a> qui non quidem adicit ‘in quaque re’, sed nihil excipiendo idem




</p></section><notes><section class="footnotes"><ul><li class="note" id="note_LCL124_356_2"><a class="footnoteCrossrefLink" href="#target_note_LCL124_356_2" title="Click to highlight in text"><sup class="lineRef">2</sup>Patrocles <span class="italic">A</span></a></li><script type="text/javascript">document.getElementById('note_LCL124_356_2').style.display = "none";</script></ul></section></notes></section>