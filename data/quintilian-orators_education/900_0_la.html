<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>praecipueque adulescentulis parcere aut videri decet. Utitur hac moderatione Cicero pro Caelio contra Atratinum, ut eum non inimice corripere sed paene patrie monere videatur: nam et nobilis et iuvenis et non iniusto dolore venerat ad accusandum.</p>
<p>Sed in his quidem, in quibus vel iudici vel etiam adsistentibus ratio nostrae moderationis probari debet, minor est labor: illic plus difficultatis ubi ipsos contra quos dicimus
<span class="br"></span><span class="lineNumber">69</span><span class="br"></span>veremur offendere. Duae simul huius modi personae Ciceroni pro Murena dicenti obstiterunt, M. Catonis Servique Sulpici. Quam decenter tamen Sulpicio, cum omnes concessisset virtutes, scientiam petendi consulatus ademit! Quid enim aliud esset quose victum homonobilis et iuris antistes magis ferret? Ut vero rationem defensionis suae reddidit, cum se studuisse petitioni Sulpici contra honorem Murenae, non idem debere accusationi contra caput diceret! Quam molli autem articulo tractavit Catonem!
<span class="br"></span><span class="lineNumber">70</span><span class="br"></span>Cuius naturam summe admiratus non ipsius vitio sed Stoicae sectae quibusdam in rebus factam duriorem videri volebat, ut inter eos non forensem contentionem sed studiosam
<span class="br"></span><span class="lineNumber">71</span><span class="br"></span>disputationem crederes incidisse. Haec est profectoratioet (〈quod est〉<a class="footnoteLink" href="#note_LCL494_44_10" id="target_note_LCL494_44_10"><sup>10</sup></a> certissimum praeceptorum genus) illius viri observatio, ut, cum aliquid detrahere salva gratia velis, concedas alia omnia: in hoc solo vel minus peritum</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_44_10"><a class="footnoteCrossrefLink" href="#target_note_LCL494_44_10" title="Click to highlight in text"><sup class="lineRef">10</sup><span class="italic">add. D.A.R</span>.</a></li><script type="text/javascript">document.getElementById('note_LCL494_44_10').style.display = "none";</script></ul></section></notes></section>