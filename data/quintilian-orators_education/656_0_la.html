<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

petitum, contra eandem sororem gladiatoris cuius modo feci mentionem: ‘ad digitum pugnavi.’</p>
<p><span class="br"></span><span class="lineNumber">21</span><span class="br"></span>Est etiam generis eiusdem, nescio an vitiosissimum, quotiens verborum ambiguitas cum rerum falsa quadam similitudine iungitur. Clarum actorem iuvenis audivi cum lecta in capite cuiusdam ossa sententiae gratia tenenda matri dedisset: ‘infelicissima femina, nondum extulisti filium et iam ossa legisti.’</p>
<p><span class="br"></span><span class="lineNumber">22</span><span class="br"></span>Ad hoc plerique mimicis<a class="footnoteLink" href="#note_LCL126_418_4" id="target_note_LCL126_418_4"><sup>4</sup></a> etiam inventiunculis gaudent, quae excussae risum habent, inventae facie ingenii blandiuntur. De eo qui naufragus et ante agrorum sterili-tate vexatus in scholis fingitur se suspendisse: ‘quem <span class="br"></span><span class="lineNumber">23</span><span class="br"></span>neque terra recipit nec mare, pendeat.’ Huic simile in illo de quo supra dixi, cui pater sua membra laceranti venenum dedit: ‘qui haec edit, debet hoc bibere.’ Et in luxuriosum qui apocarteresin simulasse dicitur: ‘necte laqueum, habes quod faucibus tuis irascaris: sume venenum, decet <span class="br"></span><span class="lineNumber">24</span><span class="br"></span>luxuriosum bibendo mori.’ Alia vana, ut suadentis purpuratis ut Alexandrum Babylonis incendio sepeliant: ‘Alexandrum sepelio: hoc quisquam spectabit a tecto?’—quasi vero id sit in re tota indignissimum. Alia nimia, ut de Germanis






</p></section><notes><section class="footnotes"><ul><li class="note" id="note_LCL126_418_4"><a class="footnoteCrossrefLink" href="#target_note_LCL126_418_4" title="Click to highlight in text"><sup class="lineRef">4</sup><span class="italic">Hey</span>: minimis <span class="italic">AB</span></a></li><script type="text/javascript">document.getElementById('note_LCL126_418_4').style.display = "none";</script></ul></section></notes></section>