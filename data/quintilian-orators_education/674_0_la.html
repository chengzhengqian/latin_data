<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

perturbat omnia et totam opinionem parva nonnumquam commutat aura rumoris.’</p>
<p><span class="br"></span><span class="lineNumber">50</span><span class="br"></span>Nam id quoque in primis est custodiendum, ut, quo ex genere coeperis tralationis, hoc desinas. Multi autem, cum initium tempestatem sumpserunt, incendio aut ruina finiunt, quae est inconsequentia rerum foedissima.</p>
<p><span class="br"></span><span class="lineNumber">51</span><span class="br"></span>Ceterum allegoria parvis quoque ingeniis et cotidiano sermoni frequentissime servit. Nam illa in agendis causis iam detrita ‘pedem conferre’ et ‘iugulum petere’ et ‘sanguinem mittere’ inde sunt, nec offendunt tamen: est enim grata in eloquendo novitas et emutatio, et magis inopinata delectant. Ideoque iam in his amisimus modum et gratiam rei nimia captatione consumpsimus.</p>
<p><span class="br"></span><span class="lineNumber">52</span><span class="br"></span>Est &lt;et&gt;<a class="footnoteLink" href="#note_LCL126_454_34" id="target_note_LCL126_454_34"><sup>34</sup></a> in exemplis allegoria, si non praedicta ratione ponantur. Nam ut ‘Dionysium Corinthi esse’, quo Graeci omnes utuntur, ita plurima similia dici possunt. Sed allegoria quae est obscurior ‘aenigma’ dicitur, vitium meo quidem iudicio si quidem dicere dilucide virtus, quo tamen et poetae utuntur:</p>
<blockquote><p>
<span class="line">dic quibus in terris, et eris mihi magnus Apollo,</span><span class="linebreak"></span>
<span class="line">tris pateat caeli spatium non amplius ulnas?</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL126_454_34"><a class="footnoteCrossrefLink" href="#target_note_LCL126_454_34" title="Click to highlight in text"><sup class="lineRef">34</sup><span class="italic">add. Spalding</span></a></li><script type="text/javascript">document.getElementById('note_LCL126_454_34').style.display = "none";</script></ul></section></notes></section>