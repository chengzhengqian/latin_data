<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

sed instandi: ‘quid enim tuus ille, Tubero, destrictus in acie Pharsalica gladius agebat?’ et ‘quousque tandem abutere, Catilina, patientia nostra?’ et ‘patere tua consilia non <span class="br"></span><span class="lineNumber">8</span><span class="br"></span> sentis?’ et totus denique hic locus. Quanto enim magis ardet quam si diceretur ‘diu abuteris patientia nostra’, et ‘patent tua consilia’. Interrogamus etiam quod negari non possit: ‘dixitne tandem causam C. Fidiculanius Falcula?’ aut ubi respondendi difficilis est ratio, ut vulgo uti solemus: <span class="br"></span><span class="lineNumber">9</span><span class="br"></span> ‘quo modo? qui fieri potest?’ aut invidiae gratia, ut Medea apud Senecam: ‘quas peti terras iubes?’ aut miserationis, ut Sinon apud Vergilium:</p>
<blockquote><p>
<span class="line">heu quae me tellus, inquit, quae me aequora possunt</span><span class="linebreak"></span>
<span class="line">accipere?</span><span class="linebreak"></span></p></blockquote>
<p class="noindent">aut instandi et auferendae dissimulationis, ut Asinius: ‘Audisne? Furiosum, inquam, non inofficiosum testamentum <span class="br"></span><span class="lineNumber">10</span><span class="br"></span> reprendimus.’ Totum hoc plenum est varietatis: nam et indignationi convenit:</p>
<blockquote><p>
<span class="line">et quisquam numen Iunonis adoret?</span><span class="linebreak"></span>
</p></blockquote>
<p class="noindent">et admirationi:</p>
<blockquote><p>
<span class="line indent4">quid non mortalia pectora cogis,</span><span class="linebreak"></span>
<span class="line">auri sacra fames?</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">11</span><span class="br"></span> Est interim acrius imperandi genus:</p>
<blockquote><p>
<span class="line">non arma expedient totaque ex urbe sequentur?</span><span class="linebreak"></span>
</p></blockquote>
</section><notes></notes></section>