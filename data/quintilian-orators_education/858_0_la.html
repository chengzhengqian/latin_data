<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

hilares, non nisi omnibus aliis curis vacantes studendum existimarimus, semper erit propter quod nobis ignoscamus. <span class="br"></span><span class="lineNumber">30</span><span class="br"></span> Quare in turba, itinere, conviviis etiam faciat sibi cogitatio ipsa secretum. Quid alioqui fiet cum in medio foro, tot circumstantibus iudiciis, iurgiis, fortuitis etiam clamoribus, erit subito continua oratione dicendum, si particulas quas ceris mandemus<a class="footnoteLink" href="#note_LCL127_350_9" id="target_note_LCL127_350_9"><sup>9</sup></a> nisi in solitudine reperire non possumus? Propter quae idem ille tantus amator secreti Demosthenes in litore, in quo se maximo cum sono fluctus inlideret, meditans consuescebat contionum fremitus non expavescere.</p>
<p><span class="br"></span><span class="lineNumber">31</span><span class="br"></span> Illa quoque minora (sed nihil in studiis parvum est) non sunt transeunda: scribi optime ceris, in quibus facillima est ratio delendi, nisi forte visus infirmior membranarum potius usum exiget, quae ut iuvant aciem, ita crebra relatione, quotiens<a class="footnoteLink" href="#note_LCL127_350_10" id="target_note_LCL127_350_10"><sup>10</sup></a> intinguntur calami, morantur manum et <span class="br"></span><span class="lineNumber">32</span><span class="br"></span> cogitationis impetum frangunt. Relinquendae autem in utrolibet genere contra erunt vacuae tabellae, in quibus libera adiciendi sit excursio. Nam interim pigritiam emendandi angustiae faciunt, aut certe novorum interpositione priora confundunt.<a class="footnoteLink" href="#note_LCL127_350_11" id="target_note_LCL127_350_11"><sup>11</sup></a> Ne latas quidem ultra modum esse ceras velim, expertus iuvenem studiosum alioqui praelongos habuisse sermones quia illos numero versuum metiebatur, idque vitium, quod frequenti admonitione corrigi <span class="br"></span><span class="lineNumber">33</span><span class="br"></span> non potuerat, mutatis codicibus esse sublatum. Debet vacare





</p></section><notes><section class="footnotes"><ul><li class="note" id="note_LCL127_350_9"><a class="footnoteCrossrefLink" href="#target_note_LCL127_350_9" title="Click to highlight in text"><sup class="lineRef">9</sup><span class="italic">t</span>: mandamus <span class="italic">B</span></a></li><script type="text/javascript">document.getElementById('note_LCL127_350_9').style.display = "none";</script><li class="note" id="note_LCL127_350_10"><a class="footnoteCrossrefLink" href="#target_note_LCL127_350_10" title="Click to highlight in text"><sup class="lineRef">10</sup><span class="italic">Winterbottom</span>: quod <span class="italic">B</span></a></li><script type="text/javascript">document.getElementById('note_LCL127_350_10').style.display = "none";</script><li class="note" id="note_LCL127_350_11"><a class="footnoteCrossrefLink" href="#target_note_LCL127_350_11" title="Click to highlight in text"><sup class="lineRef">11</sup><span class="italic">edd.</span>: confundant <span class="italic">B</span></a></li><script type="text/javascript">document.getElementById('note_LCL127_350_11').style.display = "none";</script></ul></section></notes></section>