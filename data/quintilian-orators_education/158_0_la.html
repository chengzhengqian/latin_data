<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

suscipit Polus iuvenili calore inconsideratior, contra quem illa de simulacro et adulatione dicuntur. Tum Callicles adhuc concitatior, qui tamen ad hanc perducitur clausulam: τὸν µέλλοντα ὀρθῶς ῥητορικιὸν ἔσεσθαι δίκαιον ἄρα δεῖ εἶναι καὶ ἐπιστήµονα τῶν δικαίων, ut appareat Platoni non rhetoricen videri malum, sed eam veram nisi iusto ac bono non contingere.</p>
<span class="br"></span><span class="lineNumber">29</span><span class="br"></span><p>Adhuc autem in Phaedro manifestius facit hanc artem consummari citra iustitiae quoque scientiam non posse: cui opinioni nos quoque accedimus. An aliter defensionem Socratis et eorum qui pro patria ceciderant laudem scripsisset? <span class="br"></span><span class="lineNumber">30</span><span class="br"></span>Quae certe sunt oratoris opera. Sed in illud hominum genus quod facilitate dicendi male utebatur invectus est. Nam et Socrates inhonestam sibi credidit orationem quam ei Lysias reo composuerat, et tum maxime scribere litigatoribus quae illi pro se ipsi dicerent erat moris, atque ita iuri quo non licebat pro altero agere fraus adhibebatur. <span class="br"></span><span class="lineNumber">31</span><span class="br"></span>Doctores quoque eius artis parum idonei Platoni videbantur, qui rhetoricen a iustitia separarent et veris credibilia <span class="br"></span><span class="lineNumber">32</span><span class="br"></span>praeferrent; nam id quoque dicit in Phaedro. Consensisse autem illis superioribus videri potest etiam Cornelius Celsus, cuius haec verba sunt: ‘orator simile tantum veri petit’,





</p></section><notes></notes></section>