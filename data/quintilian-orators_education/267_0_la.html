<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


idque et in Rhetoricis Cicero et in Partitionibus dicit. <span class="br"></span><span class="lineNumber">11</span><span class="br"></span>Nam in coniectura est quaestio ex illo: factum, non factum, an factum sit. Ibi ergo iudicatio ubi quaestio, quia in eadem re prima quaestio et extrema disceptatio. At in qualitate: matrem Orestes occidit recte, non recte, an recte occiderit quaestio, nec statim iudicatio. Quando ergo? ‘Illa patrem meum occiderat.’ ‘Sed non ideo tu matrem debuisti <span class="br"></span><span class="lineNumber">12</span><span class="br"></span>occidere.’ An debuerit: hic iudicatio. Firmamentum autem verbis ipsius ponam: ‘si velit Orestes dicere eius modi animum matris suae fuisse in patrem suum, in se ipsum ac sorores, in regnum, in famam generis et familiae, ut ab ea <span class="br"></span><span class="lineNumber">13</span><span class="br"></span>poenas liberi potissimum sui petere debuerint.’ Utuntur alii et talibus exemplis: ‘qui bona paterna consumpserit, ne contionetur: in opera publica consumpsit’: quaestio an quisquis consumpserit prohibendus sit, iudicatio an qui <span class="br"></span><span class="lineNumber">14</span><span class="br"></span>sic. Vel in causa militis Arrunti, qui Lusium tribunum vim sibi inferentem interfecit, quaestio an iure fecerit, ratio quod is vim adferebat, iudicatio an indemnatum, an tribunum a milite occidi oportuerit.</p>
<span class="br"></span><span class="lineNumber">15</span><span class="br"></span><p>Alterius etiam status quaestionem, alterius iudicationem putant. Quaestio qualitatis, an recte Clodium Milo




</p></section><notes></notes></section>