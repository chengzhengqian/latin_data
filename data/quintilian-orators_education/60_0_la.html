<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">16</span><span class="br"></span><p>‘posui’, ‘frango’ ‘fregi’, ‘laudo’ ‘laudavi’. Non enim, cum primum fingerentur homines, Analogia demissa caelo formam loquendi dedit, sed inventa est postquam loquebantur, et notatum in sermone quo quidque<a class="footnoteLink" href="#note_LCL124_168_6" id="target_note_LCL124_168_6"><sup>6</sup></a> modo caderet. Itaque non ratione nititur sed exemplo, nec lex est loquendi sed observatio, ut ipsam analogian nulla res alia fecerit <span class="br"></span><span class="lineNumber">17</span><span class="br"></span>quam consuetudo. Inhaerent tamen ei quidam molestissima diligentiae perversitate, ut ‘audaciter’ potius dicant quam ‘audacter’, licet omnes oratores aliud sequantur, et ‘emicavit’, non ‘emicuit’, et ‘conire’, non ‘coire’. His permittamus et ‘audivisse’ et ‘scivisse’ et ‘tribunale’ et ‘faciliter’ dicere; ‘frugalis’ quoque sit apud illos, non ‘frugi’: <span class="br"></span><span class="lineNumber">18</span><span class="br"></span>nam quo alio modo fiet ‘frugalitas’? Idem ‘centum milia nummum’ et ‘fidem deum’ ostendant duplices quoque soloecismos esse, quando et casum mutant et numerum: nesciebamus enim ac non consuetudini et decori serviebamus, sicut in plurimis quae M. Tullius in Oratore divine ut <span class="br"></span><span class="lineNumber">19</span><span class="br"></span>omnia exequitur. Sed Augustus quoque in epistulis ad C. Caesarem scriptis emendat quod is ‘calidam’<a class="footnoteLink" href="#note_LCL124_168_7" id="target_note_LCL124_168_7"><sup>7</sup></a> dicere quam ‘caldam’<a class="footnoteLink" href="#note_LCL124_168_8" id="target_note_LCL124_168_8"><sup>8</sup></a> malit, non quia id non sit Latinum, sed quia sit odiosum<a class="footnoteLink" href="#note_LCL124_168_9" id="target_note_LCL124_168_9"><sup>9</sup></a> et, ut ipse Graeco verbo significavit, περίεργον.</p>
</section><notes><section class="footnotes"><ul><li class="note" id="note_LCL124_168_6"><a class="footnoteCrossrefLink" href="#target_note_LCL124_168_6" title="Click to highlight in text"><sup class="lineRef">6</sup><span class="italic">Spalding</span>: quid quoque <span class="italic">B</span>: quid quo <span class="italic">A</span></a></li><script type="text/javascript">document.getElementById('note_LCL124_168_6').style.display = "none";</script><li class="note" id="note_LCL124_168_7"><a class="footnoteCrossrefLink" href="#target_note_LCL124_168_7" title="Click to highlight in text"><sup class="lineRef">7</sup><span class="italic">Keil</span>: calidum <span class="italic">AB</span></a></li><script type="text/javascript">document.getElementById('note_LCL124_168_7').style.display = "none";</script><li class="note" id="note_LCL124_168_8"><a class="footnoteCrossrefLink" href="#target_note_LCL124_168_8" title="Click to highlight in text"><sup class="lineRef">8</sup><span class="italic">Keil</span>: caldum <span class="italic">AB</span></a></li><script type="text/javascript">document.getElementById('note_LCL124_168_8').style.display = "none";</script><li class="note" id="note_LCL124_168_9"><a class="footnoteCrossrefLink" href="#target_note_LCL124_168_9" title="Click to highlight in text"><sup class="lineRef">9</sup>otiosum <span class="italic">Burman</span></a></li><script type="text/javascript">document.getElementById('note_LCL124_168_9').style.display = "none";</script></ul></section></notes></section>