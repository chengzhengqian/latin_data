<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">33</span><span class="br"></span>semper sit utile exponere. Quo diligentius distinguenda sunt singula, ut quid quoque loco prosit ostendam.</p>
<p>Narratio est aut tota pro nobis aut tota pro adversariis aut mixta ex utrisque. Si erit tota pro nobis, contenti simus<a class="footnoteLink" href="#note_LCL125_236_7" id="target_note_LCL125_236_7"><sup>7</sup></a> his tribus partibus, per quas efficitur quo facilius iudex intellegat <span class="br"></span><span class="lineNumber">34</span><span class="br"></span>meminerit credat. Nec quisquam reprensione dignum putet quod proposuerim eam quae sit tota pro nobis debere esse veri similem cum vera sit. Sunt enim plurima vera quidem, sed parum credibilia, sicut falsa quoque frequenter veri similia. Quare non minus laborandum est ut</p>
<span class="br"></span><span class="lineNumber">35</span><span class="br"></span><p class="noindent">iudex quae vere dicimus quam quae fingimus credat. Sunt quidem hae quas supra retuli virtutes aliarum quoque partium; nam et per totam actionem vitanda est obscuritas et modus ubique custodiendus, et credibilia esse oportet omnia quae dicuntur. Maxime tamen haec in ea parte custodienda sunt quae prima iudicem docet: in qua si acciderit ut aut non intellegat aut non meminerit aut non credat, frustra in reliquis laborabimus.</p>
<span class="br"></span><span class="lineNumber">36</span><span class="br"></span><p>Erit autem narratio aperta ac dilucida si fuerit primum



</p></section><notes><section class="footnotes"><ul><li class="note" id="note_LCL125_236_7"><a class="footnoteCrossrefLink" href="#target_note_LCL125_236_7" title="Click to highlight in text"><sup class="lineRef">7</sup><span class="italic">a</span>: sumus AB</a></li><script type="text/javascript">document.getElementById('note_LCL125_236_7').style.display = "none";</script></ul></section></notes></section>