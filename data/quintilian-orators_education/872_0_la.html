<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

transitus intuentur, et ante sequentia vident quam priora dixerunt. Quo constant miracula illa in scaenis pilariorum ac ventilatorum, ut ea quae emiserint ultro venire in manus <span class="br"></span><span class="lineNumber">12</span><span class="br"></span> credas et qua iubentur decurrere. Sed hic usus ita proderit si ea de qua locuti sumus ars antecesserit, ut ipsum illud quod in se rationem non habet in ratione versetur. Nam mihi ne dicere quidem videtur nisi qui disposite ornate <span class="br"></span><span class="lineNumber">13</span><span class="br"></span> copiose dicit, sed tumultuari. Nec fortuiti sermonis contextum mirabor umquam, quem iurgantibus etiam mulierculis videmus<a class="footnoteLink" href="#note_LCL127_378_7" id="target_note_LCL127_378_7"><sup>7</sup></a> superfluere: cum eo quod, si calor ac spiritus tulit, frequenter accidit ut successum extemporalem <span class="br"></span><span class="lineNumber">14</span><span class="br"></span> consequi cura non possit. Deum tunc adfuisse cum id evenisset veteres oratores, ut Cicero dicit, aiebant, sed ratiomanifesta est. Nam bene concepti adfectus et recentes rerum imagines continuo impetu feruntur, quae nonnumquam mora stili refrigescunt et dilatae non revertuntur. Utique vero, cum infelix illa verborum cavillatio accessit et cursus ad singula vestigia restitit, non potest ferri contorta vis, sed, ut optime vocum singularum cedat electio, non continua sed composita est.</p>
<p><span class="br"></span><span class="lineNumber">15</span><span class="br"></span> Quare capiendae sunt illae de quibus dixi rerum imagines, quas vocari φαντασίας indicavimus, omniaque de





</p></section><notes><section class="footnotes"><ul><li class="note" id="note_LCL127_378_7"><a class="footnoteCrossrefLink" href="#target_note_LCL127_378_7" title="Click to highlight in text"><sup class="lineRef">7</sup><span class="italic">Meister</span>: videantur <span class="italic">b</span>: <span class="italic">om. B</span></a></li><script type="text/javascript">document.getElementById('note_LCL127_378_7').style.display = "none";</script></ul></section></notes></section>