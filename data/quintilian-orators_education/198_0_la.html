<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


perdit indecora vel voce vel gestu pronuntiatio: huic quoque igitur tribuendus est necessario quintus locus.</p>
<span class="br"></span><span class="lineNumber">4</span><span class="br"></span><p>Nec audiendi quidam, quorum est Albucius, qui tris modo primas esse partis volunt, quoniam memoria atque actio natura non arte contingant: quarum nos praecepta suo loco dabimus; licet Thrasymachus quoque idem de actione <span class="br"></span><span class="lineNumber">5</span><span class="br"></span>crediderit. His adiecerunt quidam sextam partem, ita ut inventioni iudicium subnecterent, quia primum esset invenire, deinde iudicare. Ego porro ne invenisse quidem credo eum qui non iudicarit;<a class="footnoteLink" href="#note_LCL125_24_1" id="target_note_LCL125_24_1"><sup>1</sup></a> neque enim contraria communia stulta invenisse dicitur quisquam, sed non vitasse. <span class="br"></span><span class="lineNumber">6</span><span class="br"></span>Et Cicero quidem in rhetoricis iudicium subiecit inventioni: mihi autem adeo tribus primis partibus videtur esse permixtum (nam neque dispositio sine eo neque elocutio fuerit) ut pronuntiationem quoque vel plurimum ex <span class="br"></span><span class="lineNumber">7</span><span class="br"></span>eo mutuari putem. Quod hoc audacius dixerim quod in Partitionibus Oratoriis ad easdem de quibus supra dictum est quinque pervenit partes. Nam cum dupliciter primum divisisset in inventionem atque elocutionem, res ac dispositionem inventioni, verba et pronuntiationem elocutioni dedit, quintamque constituit communem ac velut custodem omnium memoriam; idem in Oratore quinque rebus






</p></section><notes><section class="footnotes"><ul><li class="note" id="note_LCL125_24_1"><a class="footnoteCrossrefLink" href="#target_note_LCL125_24_1" title="Click to highlight in text"><sup class="lineRef">1</sup><span class="italic">Spalding</span>: iudicabit <span class="italic">A</span>: iudicavit <span class="italic">B</span></a></li><script type="text/javascript">document.getElementById('note_LCL125_24_1').style.display = "none";</script></ul></section></notes></section>