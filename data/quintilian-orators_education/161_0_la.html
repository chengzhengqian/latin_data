<section class="div1 language" lang="la"><header><hgroup><h1>Quintilian</h1></hgroup></header><section class="div2">
<h3>16</h3>
<span class="br"></span><span class="lineNumber">1</span><span class="br"></span><p class="noindent">Sequitur quaestio an utilis rhetorice. Nam quidam vehementer in eam invehi solent, et, quod est<a class="footnoteLink" href="#note_LCL124_370_1" id="target_note_LCL124_370_1"><sup>1</sup></a> indignissimum, <span class="br"></span><span class="lineNumber">2</span><span class="br"></span>in accusationem orationis utuntur orandi viribus: eloquentiam esse quae poenis eripiat scelestos, cuius fraude damnentur interim boni, consilia ducantur in peius, nec seditiones modo turbaeque populares sed bella etiam inexpiabilia excitentur, cuius denique tum maximus sit usus <span class="br"></span><span class="lineNumber">3</span><span class="br"></span>cum pro falsis contra veritatem valet. Nam et Socrati obiciunt comici docere eum quo modo peiorem causam meliorem faciat, et contra Tisian et Gorgian similia dicit <span class="br"></span><span class="lineNumber">4</span><span class="br"></span>polliceri Plato. Et his adiciunt exempla Graecorum Romanorumque, et enumerant qui perniciosa non singulis tantum sed rebus etiam publicis usi eloquentia turbaverint civitatium status vel everterint, eoque et Lacedaemoniorum civitate expulsam et Athenis quoque, ubi actor movere adfectus vetabatur, velut recisam orandi potestatem.</p>
<span class="br"></span><span class="lineNumber">5</span><span class="br"></span><p>Quo quidem modo nec duces erunt utiles nec magistratus nec medicina nec denique ipsa sapientia: nam et dux






</p></section><notes><section class="footnotes"><ul><li class="note" id="note_LCL124_370_1"><a class="footnoteCrossrefLink" href="#target_note_LCL124_370_1" title="Click to highlight in text"><sup class="lineRef">1</sup><span class="italic">Halm</span>: sit <span class="italic">AB</span></a></li><script type="text/javascript">document.getElementById('note_LCL124_370_1').style.display = "none";</script></ul></section></notes></section>