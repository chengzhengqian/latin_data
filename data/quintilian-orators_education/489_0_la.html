<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">42</span><span class="br"></span>In narrando autem Cicero consistere facetias putat, dicacitatem in iaciendo. Mire fuit in hoc genere venustus Afer Domitius, cuius orationibus complures huius modi narrationes insertae reperiuntur, sed dictorum quoque ab <span class="br"></span><span class="lineNumber">43</span><span class="br"></span>eodem urbane sunt editi libri. Illud quoque genus est, positum non in hac veluti iaculatione dictorum et inclusa breviter urbanitate, sed in quodam longiore actu, quod de L. Crasso contra Brutum Cicero in secundo de Oratore <span class="br"></span><span class="lineNumber">44</span><span class="br"></span>libro et aliis quibusdam locis narrat. Nam cum Brutus in accusatione Cn.<a class="footnoteLink" href="#note_LCL126_84_15" id="target_note_LCL126_84_15"><sup>15</sup></a> Planci excitatis duobus lectoribus ostendisset contraria L. Crassum patronum eius in oratione quam de colonia Narbonensi habuerat suasisse iis quae de lege Servilia dixerat,<a class="footnoteLink" href="#note_LCL126_84_16" id="target_note_LCL126_84_16"><sup>16</sup></a> tris excitavit et ipse lectores, iisque patris eius dialogos dedit legendos: quorum cum in Privernati unus, alter in Albano, tertius in Tiburti sermonem habitum complecteretur, requirebat ubi essent eae possessiones. Omnis autem illas Brutus vendiderat, et tum paterna emancupare praedia turpius habebatur.</p>
<p>Similis in apologis quoque et quibusdam interim etiam historiis exponendis gratia consequi solet.</p>
<p><span class="br"></span><span class="lineNumber">45</span><span class="br"></span>Sed acutior est illa atque velocior in urbanitate brevitas. Cuius quidem duplex forma est, dicendi ac respondendi,






</p></section><notes><section class="footnotes"><ul><li class="note" id="note_LCL126_84_15"><a class="footnoteCrossrefLink" href="#target_note_LCL126_84_15" title="Click to highlight in text"><sup class="lineRef">15</sup><span class="italic">edd.</span>: C. <span class="italic">A</span></a></li><script type="text/javascript">document.getElementById('note_LCL126_84_15').style.display = "none";</script><li class="note" id="note_LCL126_84_16"><a class="footnoteCrossrefLink" href="#target_note_LCL126_84_16" title="Click to highlight in text"><sup class="lineRef">16</sup><span class="italic">Regius</span>: dixerit <span class="italic">A</span></a></li><script type="text/javascript">document.getElementById('note_LCL126_84_16').style.display = "none";</script></ul></section></notes></section>