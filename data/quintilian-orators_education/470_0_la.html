<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

et eorum non simplex natura nec in transitu tractanda.
<span class="br"></span><span class="lineNumber">3</span><span class="br"></span>AtquiQuo nihil adferre maius vis orandi potest: nam cetera forsitan
tenuis quoque et angusta ingeni vena, si modo vel doctrina vel usu sit adiuta, generare atque ad frugem aliquam perducere queat: certe sunt semperque fuerunt non parum multi qui satis perite quae essent probationibus utilia reperirent. Quos equidem non contemno, sed hactenus utiles credo, ne quid per eos iudici sit ignotum, atque (ut dicam quod sentio) dignos a quibus causam diserti docerentur: qui vero iudicem rapere et in quem vellet habitum animi posset perducere, quo dicente flendum irascendum <span class="br"></span><span class="lineNumber">4</span><span class="br"></span>esset, rarus fuit. Atqui hoc est quod dominatur<a class="footnoteLink" href="#note_LCL126_46_2" id="target_note_LCL126_46_2"><sup>2</sup></a> in iudiciis: haec<a class="footnoteLink" href="#note_LCL126_46_3" id="target_note_LCL126_46_3"><sup>3</sup></a> eloquentia regnat. Namque argumenta plerumque nascuntur ex causa, et pro meliore parte plura sunt semper, ut qui per haec vicit tantum non defuisse sibi advocatum <span class="br"></span><span class="lineNumber">5</span><span class="br"></span>sciat: ubi vero animis iudicum vis adferenda est et ab ipsa veri contemplatione abducenda mens, ibi proprium oratoris opus est. Hoc non docet litigator, hoc causarum libellis non continetur. Probationes enim efficiant sane ut causam nostram meliorem esse iudices putent, adfectus praestant ut etiam velint; sed id quod volunt credunt quoque. <span class="br"></span><span class="lineNumber">6</span><span class="br"></span>Nam cum irasci favere odisse misereri coeperunt, agi iam rem suam existimant, et, sicut amantes de forma iudicare non possunt quia sensum oculorum praecipit animus,<a class="footnoteLink" href="#note_LCL126_46_4" id="target_note_LCL126_46_4"><sup>4</sup></a> ita omnem veritatis inquirendae rationem iudex





</p></section><notes><section class="footnotes"><ul><li class="note" id="note_LCL126_46_2"><a class="footnoteCrossrefLink" href="#target_note_LCL126_46_2" title="Click to highlight in text"><sup class="lineRef">2</sup><span class="italic">edd.</span>: dominetur <span class="italic">A</span></a></li><script type="text/javascript">document.getElementById('note_LCL126_46_2').style.display = "none";</script><li class="note" id="note_LCL126_46_3"><a class="footnoteCrossrefLink" href="#target_note_LCL126_46_3" title="Click to highlight in text"><sup class="lineRef">3</sup>hic <span class="italic">Halm</span></a></li><script type="text/javascript">document.getElementById('note_LCL126_46_3').style.display = "none";</script><li class="note" id="note_LCL126_46_4"><a class="footnoteCrossrefLink" href="#target_note_LCL126_46_4" title="Click to highlight in text"><sup class="lineRef">4</sup>praecipit amor <span class="italic">t</span>: praecurrit animus <span class="italic">M.W</span>.</a></li><script type="text/javascript">document.getElementById('note_LCL126_46_4').style.display = "none";</script></ul></section></notes></section>