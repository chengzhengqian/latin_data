<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">94</span><span class="br"></span>occiso malo cive): in coniunctis vero posse duos et tris inveniri, vel diversos, ut si quis aliud se non fecisse, aliud recte fecisse defendat, vel generis eiusdem, ut si quis duo <span class="br"></span><span class="lineNumber">95</span><span class="br"></span>crimina vel plura<a class="footnoteLink" href="#note_LCL125_96_13" id="target_note_LCL125_96_13"><sup>13</sup></a> neget. Quod accidit etiam si de una re quaeratur aliqua, sed eam plures petant, vel eodem iure, ut proximitatis, vel diverso, ut cum hic testamento, ille proximitate nitetur.</p>
<p>Quotiens autem aliud alii petitori opponitur, dissimilis <span class="br"></span><span class="lineNumber">96</span><span class="br"></span>esse status necesse est, ut in illa controversia: ‘Testamenta legibus facta rata sint: intestatorum parentium liberi heredes sint: abdicatus ne quid de bonis patris capiat: nothus ante legitimum natus legitimus filius sit, post legitimum natus tantum civis: in adoptionem dare liceat: in adoptionem dato redire in familiam liceat si pater naturalis sine <span class="br"></span><span class="lineNumber">97</span><span class="br"></span>liberis decesserit. Qui ex duobus legitimis alterum in adoptionem dederat, alterum abdicaverat, sustulit nothum: instituto herede abdicato decessit. Tres omnes de bonis contendunt.’ (Nothum qui non sit legitimus Graeci vocant, Latinum rei nomen, ut Cato quoque in oratione quadam testatus est, non habemus, ideoque utimur peregrino; sed ad propositum.)</p>
</section><notes><section class="footnotes"><ul><li class="note" id="note_LCL125_96_13"><a class="footnoteCrossrefLink" href="#target_note_LCL125_96_13" title="Click to highlight in text"><sup class="lineRef">13</sup><span class="italic">Shackleton Bailey</span>: omnia <span class="italic">B</span>: vel omnia <span class="italic">om. A</span></a></li><script type="text/javascript">document.getElementById('note_LCL125_96_13').style.display = "none";</script></ul></section></notes></section>