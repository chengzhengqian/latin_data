<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">
<span class="br"></span><span class="lineNumber">68</span><span class="br"></span>res solvitur. Tutius quod Cicero pro Caecina facit, cum interrogat, si haec actio non sit, quae sit (simul enim removentur omnia): vel cum duo ponentur inter se contraria, quorum tenuisse utrumlibet sufficiet, quale Ciceronis est: ‘unum quidem certe nemo erit tam inimicus Cluentio qui mihi non concedat, si constet corruptum illud esse iudicium, aut ab Habito aut ab <span class="br"></span><span class="lineNumber">69</span><span class="br"></span>Oppianico esse corruptum: si doceo non ab Habito, vinco ab Oppianico, si ostendo ab Oppianico, purgo Habitum.’ Fit etiam ex duobus, quorum necesse est &lt;esse&gt;<a class="footnoteLink" href="#note_LCL125_400_21" id="target_note_LCL125_400_21"><sup>21</sup></a> alterum verum, eligendi adversario potestas, efficiturque ut utrum elegerit noceat. Facit hoc Cicero pro Oppio: ‘utrum cum Cottam adpetisset an cum ipse se conaretur occidere telum e manibus ereptum est?’ et pro Vareno: ‘optio vobis datur, utrum velitis casu illo itinere Varenum usum esse an huius persuasu et inductu’: <span class="br"></span><span class="lineNumber">70</span><span class="br"></span>deinde utraque facit accusatori contraria. Interim duo ita proponuntur ut utrumlibet electum idem efficiat, quale est: ‘philosophandum &lt;est, etiam si non est philosophandum’&gt;,<a class="footnoteLink" href="#note_LCL125_400_22" id="target_note_LCL125_400_22"><sup>22</sup></a> et illud vulgatum: ‘quo schema, si intellegitur? quo, si non intellegitur?’ et ‘mentietur in tormentis qui dolorem pati potest, mentietur qui non potest.’</p>
<span class="br"></span><span class="lineNumber">71</span><span class="br"></span><p>Ut sunt autem tria tempora, ita ordo rerum tribus momentis








</p></section><notes><section class="footnotes"><ul><li class="note" id="note_LCL125_400_21"><a class="footnoteCrossrefLink" href="#target_note_LCL125_400_21" title="Click to highlight in text"><sup class="lineRef">21</sup><span class="italic">add. Halm</span></a></li><script type="text/javascript">document.getElementById('note_LCL125_400_21').style.display = "none";</script><li class="note" id="note_LCL125_400_22"><a class="footnoteCrossrefLink" href="#target_note_LCL125_400_22" title="Click to highlight in text"><sup class="lineRef">22</sup><span class="italic">add. recc.</span></a></li><script type="text/javascript">document.getElementById('note_LCL125_400_22').style.display = "none";</script></ul></section></notes></section>