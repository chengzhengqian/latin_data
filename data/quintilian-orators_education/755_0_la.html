<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

in verbis tantum distantibus iucunde consonat vox, praesertim non captata sed velut oblata, cum altero suo sit usus, alterum ab adversario acceperit.</p>
<p><span class="br"></span><span class="lineNumber">74</span><span class="br"></span> Magnae veteribus curae fuit gratiam dicendi et 〈similibus et〉<a class="footnoteLink" href="#note_LCL127_144_40" id="target_note_LCL127_144_40"><sup>40</sup></a> paribus et contrariis adquirere. Gorgias in hoc inmodicus: copiosus, aetate utique prima, Isocrates fuit. Delectatus est his etiam M. Tullius, verum et modum adhibuit non ingratae nisi copia redundet voluptati, et rem alioqui levem sententiarum pondere implevit. Nam per se frigida et inanis adfectatio, cum in acris incidit sensus innatam 〈gratiam〉<a class="footnoteLink" href="#note_LCL127_144_41" id="target_note_LCL127_144_41"><sup>41</sup></a> videtur habere, non arcessitam.</p>
<p><span class="br"></span><span class="lineNumber">75</span><span class="br"></span> Similium fere quadruplex ratio est. Nam est primum quotiens verbum verbo aut non dissimile valde quaeritur, ut</p>
<blockquote><p>
<span class="line">puppesque tuae pubesque tuorum,</span><span class="linebreak"></span>
</p></blockquote>
<p class="noindent">et ‘sic in hac calamitosa fama quasi in aliqua perniciosissima flamma’, et ‘non enim tam spes laudanda quam res est’, aut certe par et extremis syllabis consonans: ‘non verbis <span class="br"></span><span class="lineNumber">76</span><span class="br"></span> sed armis.’ Et hoc quoque quotiens in sententias acris incidit pulchrum est: ‘quantum possis, in eo semper experire ut prosis.’ Hoc est πάρισον, ut plerisque placuit; Theon








</p></section><notes><section class="footnotes"><ul><li class="note" id="note_LCL127_144_40"><a class="footnoteCrossrefLink" href="#target_note_LCL127_144_40" title="Click to highlight in text"><sup class="lineRef">40</sup><span class="italic">add. D.C</span>. <span class="italic">Innes, cf.</span> 9.3.66</a></li><script type="text/javascript">document.getElementById('note_LCL127_144_40').style.display = "none";</script><li class="note" id="note_LCL127_144_41"><a class="footnoteCrossrefLink" href="#target_note_LCL127_144_41" title="Click to highlight in text"><sup class="lineRef">41</sup><span class="italic">add. Halm</span></a></li><script type="text/javascript">document.getElementById('note_LCL127_144_41').style.display = "none";</script></ul></section></notes></section>