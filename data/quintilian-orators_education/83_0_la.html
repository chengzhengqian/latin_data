<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Nam isdem fere annis aliarum quoque disciplinarum studia ingredienda sunt: quae quia et ipsae artes sunt et esse perfectae sine orandi scientia possunt nec rursus ad efficiendum oratorem satis valent solae, an sint huic operi <span class="br"></span><span class="lineNumber">3</span><span class="br"></span>necessariae quaeritur. Nam quid, inquiunt, ad agendam causam dicendamve sententiam pertinet scire quem ad modum in data linea constitui triangula aequis lateribus possint? Aut quo melius vel defendet reum vel reget consilia qui citharae sonos nominibus et spatiis distinxerit? <span class="br"></span><span class="lineNumber">4</span><span class="br"></span>Enumerent etiam fortasse multos quamlibet utiles foro qui neque geometren audierint nec musicos nisi hac communi voluptate aurium intellegant.</p>
<p>Quibus ego primum hoc respondeo, quod M. Cicero scripto ad Brutum libro frequentius testatur: non eum a nobis institui oratorem qui sit aut fuerit, sed imaginem quandam concepisse nos animo perfecti illius et nulla</p>
<span class="br"></span><span class="lineNumber">5</span><span class="br"></span><p class="noindent">parte cessantis. Nam et sapientem formantes eum qui sit futurus consummatus undique et, ut dicunt, mortalis quidam deus, non modo cognitione caelestium et<a class="footnoteLink" href="#note_LCL124_214_1" id="target_note_LCL124_214_1"><sup>1</sup></a> mortalium putant instruendum, sed per quaedam parva sane, si ipsa demum aestimes, ducunt, sicut exquisitas interim ambiguitates: non quia κερατίναι aut κροκοδίλιναι possint facere sapientem, sed quia illum ne in minimis quidem





</p></section><notes><section class="footnotes"><ul><li class="note" id="note_LCL124_214_1"><a class="footnoteCrossrefLink" href="#target_note_LCL124_214_1" title="Click to highlight in text"><sup class="lineRef">1</sup><span class="italic">Andresen</span>: vel <span class="italic">AB</span></a></li><script type="text/javascript">document.getElementById('note_LCL124_214_1').style.display = "none";</script></ul></section></notes></section>