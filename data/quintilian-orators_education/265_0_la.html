<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


summam illam in qua causa vertitur. De hac nunc loquor, ex qua nascitur status, an factum sit, quid factum sit, <span class="br"></span><span class="lineNumber">3</span><span class="br"></span>an recte factum sit. Has Hermagoras et Apollodorus et alii plurimi scriptores proprie quaestiones vocant, Theodorus, ut dixi, capita generalia, sicut illas minores aut ex illis pendentes specialia: nam et quaestionem ex quaestione nasci <span class="br"></span><span class="lineNumber">4</span><span class="br"></span>et speciem in species dividi convenit. Hanc igitur quaestionem veluti principalem vocant ζήτημα.</p>
<p>Ratio autem est qua id quod factum esse constat defenditur. Et cur non utamur eodem quo sunt usi omnes fere exemplo? Orestes matrem occidit: hoc constat. Dicit se iuste fecisse: status erit qualitatis, quaestio an iuste fecerit, ratio quod Clytaemestra maritum suum, patrem Orestis, occidit: hoc αἴτιoν dicitur, κρινόμενoν autem iudicatio an oportuerit vel nocentem matrem a filio occidi.</p>
<span class="br"></span><span class="lineNumber">5</span><span class="br"></span><p>Quidam diviserunt αἴτιoν et αἰτίαν, ut esset altera propter quam iudicium constitutum est, ut occisa Clytaemestra, altera qua factum defenditur, ut occisus Agamemnon. Sed tanta est circa verba dissensio ut alii αἰτίαν causam iudicii, αἲτιoν autem facti vocent, alii eadem in contrarium vertant. Latinorum quidam haec initium et rationem vocaverunt, quidam utrumque eodem nomine appellant.</p>
<span class="br"></span><span class="lineNumber">6</span><span class="br"></span><p>Causa quoque ex causa, id est αἲτιoν ἐξ αἰτίoυ, nasci videtur, quale est: occidit Agamemnonem Clytaemestra


</p></section><notes></notes></section>