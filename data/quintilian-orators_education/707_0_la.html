<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

nos et gaudere et timere et admirari et dolere et indignari et optare quaeque sunt similia his fingimus. Unde sunt illa: ‘liberatus sum, respiravi’, et ‘bene habet’, et ‘quae amentia est haec?’ et ‘o tempora, o mores!’ et ‘miserum me! consumptis enim lacrimis infixus tamen pectori haeret dolor’, et</p>
<blockquote><p>
<span class="line">magnae nunc hiscite terrae.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">27</span><span class="br"></span> Quod exclamationem quidam vocant ponuntque inter figuras orationis. Haec quotiens vera sunt, non sunt in ea forma de qua nunc loquimur: adsimulata<a class="footnoteLink" href="#note_LCL127_48_3" id="target_note_LCL127_48_3"><sup>3</sup></a> et arte composita procul dubio schemata sunt existimanda. Quod idem dictum sit de oratione libera, quam Cornificius licentiam vocat, Graeci παρρησίαν. Quid enim minus figuratum <span class="br"></span><span class="lineNumber">28</span><span class="br"></span> quam vera libertas? Sed frequenter sub hac facie latet adulatio. Nam Cicero cum dicit pro Ligario: ‘suscepto bello, Caesar, gesto iam etiam ex parte magna, nulla vi coactus consilio ac voluntate mea ad ea arma profectus sum quae erant sumpta contra te’, non solum ad utilitatem Ligari respicit, sed magis laudare victoris clementiam non potest. <span class="br"></span><span class="lineNumber">29</span><span class="br"></span> In illa vero sententia: ‘quid autem aliud egimus, Tubero, nisi ut quod hic potest nos possemus?’ admirabiliter utriusque partis facit bonam causam, sed hoc eum demeretur cuius mala fuerat.</p>
</section><notes><section class="footnotes"><ul><li class="note" id="note_LCL127_48_3"><a class="footnoteCrossrefLink" href="#target_note_LCL127_48_3" title="Click to highlight in text"><sup class="lineRef">3</sup>at simulata <span class="italic">Spalding</span></a></li><script type="text/javascript">document.getElementById('note_LCL127_48_3').style.display = "none";</script></ul></section></notes></section>