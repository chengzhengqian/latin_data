<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

dum pauca ex Gorgia Platonis a prioribus imperite excerpta legere contenti neque hoc totum neque alia eius volumina evolvunt, in maximum errorem inciderunt, creduntque eum in hac esse opinione, ut rhetoricen non artem sed <span class="br"></span><span class="lineNumber">25</span><span class="br"></span>‘peritiam quandam gratiae ac voluptatis’ existimet, et alio loco ‘civilitatis particulae simulacrum et quartam partem adulationis’, quod duas partes civilitatis corpori adsignet, medicinam et quam interpretantur exercitatricem, duas animo, legalem atque iustitiam, adulationem autem medicinae vocet cocorum artificium, exercitatricis mangonum, qui colorem fuco et verum robur inani sagina mentiantur,
<span class="br"></span><span class="lineNumber">26</span><span class="br"></span>legalis cavillatricem, iustitiae rhetoricen. Quae omnia sunt quidem scripta in hoc libro dictaque a Socrate, cuius persona videtur Plato significare quid sentiat: sed alii sunt eius sermones ad coarguendos qui contra disputant compositi, quos ἐλεγκτικούς vocant, alii ad praecipiendum, qui δογµατικοί
<span class="br"></span><span class="lineNumber">27</span><span class="br"></span>appellantur. Socrates autem seu Plato eam quidem quae tum exercebatur rhetoricen talem putat (nam et dicit his verbis τοῦτον τὸν τρόπον ὃν ὑµεῖς πολιτεύεσθε), veram autem et honestam intellegit; itaque disputatio illa contra Gorgian ita cluditur: οὐκοῦν ἀνάγκη τὸν ῥητορικὸν δίκαιον εἶναι, τὸν δὲ δίκαιον βούλεσθαι
<span class="br"></span><span class="lineNumber">28</span><span class="br"></span>δίκαια πράττειν. Ad quod ille quidem conticescit, sed sermonem



</p></section><notes></notes></section>