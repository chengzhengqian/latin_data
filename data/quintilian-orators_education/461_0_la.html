<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
obiciatur sibi praemonet. Nec non ab Aeschine quali sit usurus Demosthenes actione praedictum est.</p>
<p>Docendi quoque interim iudices quid rogantibus respondere debeant, quod est unum repetitionis genus.</p>
<p><span class="br"></span><span class="lineNumber">21</span><span class="br"></span>Periclitantem vero commendat dignitas et studia fortia et susceptae bello cicatrices et nobilitas et merita maiorum. Hoc quod proxime dixi Cicero atque Asinius certatim <span class="br"></span><span class="lineNumber">22</span><span class="br"></span>sunt usi, pro Scauro patre hic, ille pro filio. Commendat et causa periculi, si suscepisse inimicitias ob aliquod factum honestum videtur, praecipue bonitas humanitas misericordia; iustius enim petere ea quisque videtur a iudice quae aliis ipse praestiterit. Referenda pars haec quoque ad utilitatem rei publicae, ad iudicum gloriam, ad exemplum, ad <span class="br"></span><span class="lineNumber">23</span><span class="br"></span>memoriam posteritatis. Plurimum tamen valet miseratio, quae iudicem non flecti tantum cogit, sed motum quoque animi sui lacrimis confiteri. Haec petetur aut ex iis quae passus est reus, aut iis quae cum maxime patitur, aut iis quae damnatum manent: quae et ipsa duplicantur cum dicimus ex qua illi fortuna et in quam reccidendum sit. <span class="br"></span><span class="lineNumber">24</span><span class="br"></span>Adfert in his momentum et aetas et sexus et pignora, liberi, dico, et parentes et propinqui. Quae omnia tractari varie solent. Nonnumquam etiam ipse patronus has partes subit (ut Cicero pro Milone: â€˜O me miserum! O me infelicem!</p>
</section><notes></notes></section>