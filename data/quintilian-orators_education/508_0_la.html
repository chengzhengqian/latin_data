<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
esse dixerim quae sunt generis eiusdem ex quo ridicula ducuntur et tamen ridicula non sunt, ut de Pollione Asinio seriis iocisque pariter accommodato dictum est esse eum <span class="br"></span><span class="lineNumber">111</span><span class="br"></span>omnium horarum, et de actore facile dicente ex tempore, ingenium eum in numerato habere: etiam Pompei, quod refert Marsus, in Ciceronem diffidentem partibus: ‘transi ad Caesarem, me timebis.’ Erat enim, si de re minore aut alio animo aut denique non ab ipso dictum fuisset, quod <span class="br"></span><span class="lineNumber">112</span><span class="br"></span>posset inter ridicula numerari. Etiam illud quod Cicero Caerelliae scripsit, reddens rationem cur illa C. Caesaris tempora tam patienter toleraret: ‘haec aut animo Catonis ferenda sunt aut Ciceronis stomacho’; stomachus enim ille habet aliquid ioco simile.</p>
<p>Haec quae &lt;me&gt;<a class="footnoteLink" href="#note_LCL126_122_58" id="target_note_LCL126_122_58"><sup>58</sup></a> movebant<a class="footnoteLink" href="#note_LCL126_122_59" id="target_note_LCL126_122_59"><sup>59</sup></a> dissimulanda mihi non fuerunt: in quibus ut erraverim, legentis tamen non decepi, indicata et diversa opinione, quam sequi magis probantibus liberum est.</p>
</section><notes><section class="footnotes"><ul><li class="note" id="note_LCL126_122_58"><a class="footnoteCrossrefLink" href="#target_note_LCL126_122_58" title="Click to highlight in text"><sup class="lineRef">58</sup><span class="italic">add. Spalding</span></a></li><script type="text/javascript">document.getElementById('note_LCL126_122_58').style.display = "none";</script><li class="note" id="note_LCL126_122_59"><a class="footnoteCrossrefLink" href="#target_note_LCL126_122_59" title="Click to highlight in text"><sup class="lineRef">59</sup>monebam <span class="italic">Halm</span></a></li><script type="text/javascript">document.getElementById('note_LCL126_122_59').style.display = "none";</script></ul></section></notes></section>