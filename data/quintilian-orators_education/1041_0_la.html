<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>meruerat auctoritate perdentem, cum agente illo quem principem fuisse quondam fori non erat dubium alii, quod indignum videatur, riderent, alii erubescerent: quae occasio [illo]<a class="footnoteLink" href="#note_LCL494_326_1" id="target_note_LCL494_326_1"><sup>1</sup></a> fuit dicendi malle eum deficere quam desinere.</p>
<span class="br"></span><span class="lineNumber">4</span><span class="br"></span><p>Neque erant illa qualiacumque mala, sed minora.</p>
<p>Quare antequam in has aetatis veniat insidias, receptui canet et in portum integra nave perveniet. Neque enim minores eum cum id fecerit studiorum fructus prosequentur: aut ille monumenta rerum posteris aut, ut L. Crassus in libris Ciceronis destinat, iura quaerentibus reddet aut eloquentiae componet artem aut pulcherrimis vitae praeceptis
<span class="br"></span><span class="lineNumber">5</span><span class="br"></span>dignum os dabit. Frequentabunt vero eius domum optimi iuvenes more veterum et vere dicendi viam velut ex oraculo petent. Hos ille formabit quasi eloquentiae parens, et ut vetus gubernator litora et portus et quae tempestatium signa, quid secundis flatibus quid adversis ratio poscat docebit, non humanitatis solum communi ductus officio, sed amore quodam operis: nemo enim minui velit
<span class="br"></span><span class="lineNumber">6</span><span class="br"></span>id in quo maximus fuit. Quid porro est honestius quam docere quod optime scias? Sic ad se Caelium deductum a patre Cicero profitetur, sic Pansam, Hirtium, Dolabellam
<span class="br"></span><span class="lineNumber">7</span><span class="br"></span>more<a class="footnoteLink" href="#note_LCL494_326_2" id="target_note_LCL494_326_2"><sup>2</sup></a> praeceptoris exercuit cotidie dicens audiensque. Ac</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_326_1"><a class="footnoteCrossrefLink" href="#target_note_LCL494_326_1" title="Click to highlight in text"><sup class="lineRef">1</sup><span class="italic">del. Obrecht</span>: illi <span class="italic">recc.</span>: Iulio 〈Africano〉 <span class="italic">Stroux</span></a></li><script type="text/javascript">document.getElementById('note_LCL494_326_1').style.display = "none";</script><li class="note" id="note_LCL494_326_2"><a class="footnoteCrossrefLink" href="#target_note_LCL494_326_2" title="Click to highlight in text"><sup class="lineRef">2</sup><span class="italic">recc.</span>: morem <span class="italic">G</span></a></li><script type="text/javascript">document.getElementById('note_LCL494_326_2').style.display = "none";</script></ul></section></notes></section>