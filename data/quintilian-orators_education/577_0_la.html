<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">41</span><span class="br"></span>Quantitas quoque, ut dixi, etiam si non semper, plerumque tamen eidem subiacet, seu modi est seu numeri. Sed modus aliquando constat aestimatione facti, quanta sit culpa quantumve beneficium, aliquando iure, cum id in controversiam venit, qua quis lege puniendus vel honorandus <span class="br"></span><span class="lineNumber">42</span><span class="br"></span>sit: stuprator decem milia dare debeat, quae poena huic crimini constituta est, an, quia se stupratus suspendit, capite puniri tamquam causa mortis. Quo in genere falluntur qui ita dicunt tamquam inter duas leges quaeratur: nam de decem milibus nulla controversia est, quae non <span class="br"></span><span class="lineNumber">43</span><span class="br"></span>petuntur; iudicium redditur an reus causa sit mortis. In coniecturam quoque eadem species cadit, cum perpetuo an quinquennali sit exilio multandus in controversiam venerit: nam an prudens caedem commiserit quaeritur. <span class="br"></span><span class="lineNumber">44</span><span class="br"></span>Illa quoque quae ex numero ducitur pendet ex iure: ‘an Thrasybulo triginta praemia debeantur’ et ‘cum duo fures pecuniam abstulerint, separatim quadruplum quisque an duplum debeat’. Sed hic quoque factum aestimatur; et tamen ius ipsum pendet ex qualitate.</p>
<h3>5</h3>
<p><span class="br"></span><span class="lineNumber">1</span><span class="br"></span>Qui neque fecisse se negabit neque aliud esse quod fecerit dicet neque factum defendet, necesse est in suo iure consistat, <span class="br"></span><span class="lineNumber">2</span><span class="br"></span>in quo plerumque actionis est quaestio. Ea non semper,






</p></section><notes></notes></section>