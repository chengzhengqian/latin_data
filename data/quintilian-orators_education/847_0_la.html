<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

sint bona aut mala (nam per se soni tantum sunt), sed prout oportune proprieque aut secus conlocata sunt, et compositio cum rebus accommodata sit, tum ipsa varietate gratissima.</p>
<p><span class="br"></span><span class="lineNumber">14</span><span class="br"></span> Quapropter exactissimo iudicio circa hanc partem studiorum examinanda sunt omnia. Primum, quos imitemur: nam sunt plurimi qui similitudinem pessimi cuiusque et corruptissimi concupierint: tum in ipsis quos elegerimus <span class="br"></span><span class="lineNumber">15</span><span class="br"></span> quid sit ad quod nos efficiendum comparemus. Nam in magnis quoque auctoribus incidunt aliqua vitiosa et a doctis 〈et〉<a class="footnoteLink" href="#note_LCL127_328_3" id="target_note_LCL127_328_3"><sup>3</sup></a> inter ipsos etiam mutuo reprehensa: atque utinam tam bona imitantes dicerent melius quam mala peius dicunt. Nec vero saltem iis quibus ad evitanda vitia iudicii satis fuerit<a class="footnoteLink" href="#note_LCL127_328_4" id="target_note_LCL127_328_4"><sup>4</sup></a> sufficiat imaginem virtutis effingere et solam, ut ita dixerim, cutem vel potius illas Epicuri figuras, quas e <span class="br"></span><span class="lineNumber">16</span><span class="br"></span> summis corporibus dicit effluere. Hoc autem iis accidit qui non introspectis penitus virtutibus ad primum se velut aspectum orationis aptarunt: et cum iis felicissime cessit imitatio, verbis atque numeris sunt non multum differentes, vim dicendi atque inventionis non adsecuntur, sed plerumque declinant in peius et proxima virtutibus vitia comprehendunt fiuntque pro grandibus tumidi, pressis exiles, fortibus temerarii, laetis corrupti, compositis exultantes,





</p></section><notes><section class="footnotes"><ul><li class="note" id="note_LCL127_328_3"><a class="footnoteCrossrefLink" href="#target_note_LCL127_328_3" title="Click to highlight in text"><sup class="lineRef">3</sup><span class="italic">add. Andresen</span></a></li><script type="text/javascript">document.getElementById('note_LCL127_328_3').style.display = "none";</script><li class="note" id="note_LCL127_328_4"><a class="footnoteCrossrefLink" href="#target_note_LCL127_328_4" title="Click to highlight in text"><sup class="lineRef">4</sup><span class="italic">Gensler</span>: fuit <span class="italic">B</span></a></li><script type="text/javascript">document.getElementById('note_LCL127_328_4').style.display = "none";</script></ul></section></notes></section>