<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">93</span><span class="br"></span>Iucundissima sunt autem ex his omnibus lenta et, ut sic dixerim, boni stomachi: ut Afer idem ingrato litigatori conspectum eius in foro vitanti per nomenclatorem missum ad eum ‘amas me’, inquit, ‘quod te non vidi?’ et dispensatori, qui, cum reliqua non reponeret,<a class="footnoteLink" href="#note_LCL126_112_45" id="target_note_LCL126_112_45"><sup>45</sup></a> dicebat subinde ‘non comedi; pane et aqua vivo’, ‘passer, redde <span class="br"></span><span class="lineNumber">94</span><span class="br"></span>quod debes’: quae ὑπονοητόν<a class="footnoteLink" href="#note_LCL126_112_46" id="target_note_LCL126_112_46"><sup>46</sup></a> vocant. Est gratus iocus qui minus exprobrat quam potest, ut idem dicenti candidato ‘semper domum tuam colui’, cum posset palam negare, ‘credo’ inquit ‘ut<a class="footnoteLink" href="#note_LCL126_112_47" id="target_note_LCL126_112_47"><sup>47</sup></a> verum.’</p>
<p>Interim de se dicere ridiculum est: et, quod in alium si absentem diceretur urbanum non erat, quoniam ipsi <span class="br"></span><span class="lineNumber">95</span><span class="br"></span>palam exprobratur movet risum; quale Augusti est cum ab eo miles nescio quid improbe peteret et veniret contra Marcianus, quem suspicabatur et ipsum aliquid iniuste rogaturum: ‘non magis’ inquit ‘faciam, commilito, quod petis quam quod Marcianus a me petiturus est.’</p>
<p><span class="br"></span><span class="lineNumber">96</span><span class="br"></span>Adiuvant urbanitatem et versus commode positi, seu toti ut sunt (quod adeo facile est ut Ovidius ex tetrastichon Macri carmine librum in malos poetas composuerit), quod fit gratius si qua etiam ambiguitate conditur, ut Cicero in






</p></section><notes><section class="footnotes"><ul><li class="note" id="note_LCL126_112_45"><a class="footnoteCrossrefLink" href="#target_note_LCL126_112_45" title="Click to highlight in text"><sup class="lineRef">45</sup><span class="italic">Seeck</span>: responeret <span class="italic">A</span>: reponderent <span class="italic">Obrecht (‘when the balance did not correspond’)</span></a></li><script type="text/javascript">document.getElementById('note_LCL126_112_45').style.display = "none";</script><li class="note" id="note_LCL126_112_46"><a class="footnoteCrossrefLink" href="#target_note_LCL126_112_46" title="Click to highlight in text"><sup class="lineRef">46</sup><span class="italic">D.A</span>.<span class="italic">R.</span>: ὑπὸ τὸ ἦθος <span class="italic">A</span></a></li><script type="text/javascript">document.getElementById('note_LCL126_112_46').style.display = "none";</script><li class="note" id="note_LCL126_112_47"><a class="footnoteCrossrefLink" href="#target_note_LCL126_112_47" title="Click to highlight in text"><sup class="lineRef">47</sup><span class="italic">Shackleton Bailey</span>: et <span class="italic">A</span>: et verum <span class="italic">del. Murgia</span></a></li><script type="text/javascript">document.getElementById('note_LCL126_112_47').style.display = "none";</script></ul></section></notes></section>