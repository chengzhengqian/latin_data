<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">52</span><span class="br"></span> In compositione orationis certior et magis omnibus aperta servari debet dimensio. Est igitur in pedibus, et metricis quidem pedibus, qui adeo reperiuntur in oratione ut in ea frequenter non sentientibus nobis omnium generum excidant versus, et contra nihil quod est prorsa scriptum non redigi possit in quaedam versiculorum genera vel <span class="br"></span><span class="lineNumber">53</span><span class="br"></span> in membra, si in tam molestos incidimus grammaticos quam fuerunt qui lyricorum quorundam carmina in varias mensuras coegerunt. At Cicero frequentissime dicit totum hoc constare numeris, ideoque reprehenditur a quibusdam <span class="br"></span><span class="lineNumber">54</span><span class="br"></span> tamquam orationem ad rhythmos alliget. Nam sunt numeri rhythmoe, ut et ipse constituit et secuti eum Vergilius, cum dicit</p>
<blockquote><p>
<span class="line">numeros memini, si verba tenerem,</span><span class="linebreak"></span>
</p></blockquote>
<p class="noindent">et Horatius</p>
<blockquote><p>
<span class="line">numerisque fertur | lege solutis.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">55</span><span class="br"></span> Invadunt ergohanc inter ceteras vocem: ‘neque enim Demosthenis fulmina tantopere vibratura’ dicit ‘nisi numeris contorta ferrentur’: in quo si hoc sentit: ‘rhythmis contorta’, dissentio. Nam rhythmi, ut dixi, neque finem habent certum nec ullam in contextu varietatem, sed qua coeperunt sublatione ac positione ad finem usque decurrunt: <span class="br"></span><span class="lineNumber">56</span><span class="br"></span> oratio non descendet ad crepitum digitorum. Idque Cicero optime videt ac testatur frequenter se quod numerosum



</p></section><notes></notes></section>