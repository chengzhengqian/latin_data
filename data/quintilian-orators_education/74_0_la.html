<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

neutro sane modo vox quam sentimus efficitur, nec inutiliter Claudius Aeolicam illam ad hos usus litteram <span class="br"></span><span class="lineNumber">27</span><span class="br"></span>adiecerat. Illud nunc melius, quod ‘cui’ tribus quas praeposui litteris enotamus, in quo pueris nobis ad pinguem sane sonum <span class="sc">qu</span> et <span class="sc">oi</span> utebantur, tantum ut ab illo ‘qui’ distingueretur.</p>
<span class="br"></span><span class="lineNumber">28</span><span class="br"></span><p>Quid quae scribuntur aliter quam enuntiantur? Nam et ‘Gaius’ <span class="sc">c</span> littera significatur, quae inversa mulierem declarat, quia tam Gaias esse vocitatas quam Gaios etiam ex <span class="br"></span><span class="lineNumber">29</span><span class="br"></span>nuptialibus sacris apparet: nec ‘Gnaeus’ eam litteram in praenominis nota accipit qua sonat, et ‘columnam’ et ‘consules’ exempta <span class="sc">n</span> littera legimus, et ‘Subura’, cum tribus litteris notatur, <span class="sc">c</span> tertiam ostendit. Multa sunt generis huius, sed haec quoque vereor ne modum tam parvae quaestionis excesserint.</p>
<span class="br"></span><span class="lineNumber">30</span><span class="br"></span><p>Iudicium autem suum grammaticus interponat his omnibus: nam hoc valere plurimum debet. Ego, nisi quod consuetudo optinuerit, sic scribendum quidque iudico <span class="br"></span><span class="lineNumber">31</span><span class="br"></span>quomodo sonat. Hic enim est usus litterarum ut custodiant voces et velut depositum reddant legentibus. Itaque id exprimere debent quod dicturi sumus.</p>
</section><notes></notes></section>