<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

forti, effusus pro copioso accipitur. Maledicit autem ineruditus apertius et saepius vel cum periculo suscepti litigatoris, <span class="br"></span><span class="lineNumber">5</span><span class="br"></span>frequenter etiam suo. Adfert et ista res opinionem, quia libentissime homines audiunt ea quae dicere ipsi noluissent. Illud quoque alterum quod est in elocutione ipsa periculum minus vitat, conaturque perdite, unde evenit nonnumquam ut aliquid grande inveniat qui semper quaerit quod nimium est: verum id et raro provenit et cetera vitia non pensat.</p>
<span class="br"></span><span class="lineNumber">6</span><span class="br"></span><p>Propter hoc quoque interdum videntur indocti copiam habere maiorem, quod dicunt omnia, doctis est et electio et modus. His accedit quod a cura docendi quod intenderint recedunt: itaque illud quaestionum et argumentorum apud corrupta iudicia frigus evitant, nihilque aliud quam quod<a class="footnoteLink" href="#note_LCL124_336_3" id="target_note_LCL124_336_3"><sup>3</sup></a> vel pravis voluptatibus aures adsistentium permulceat<a class="footnoteLink" href="#note_LCL124_336_4" id="target_note_LCL124_336_4"><sup>4</sup></a> <span class="br"></span><span class="lineNumber">7</span><span class="br"></span>quaerunt. Sententiae quoque ipsae, quas solas petunt, magis eminent cum omnia circa illas sordida et abiecta sunt, ut lumina non inter umbras, quem ad modum Cicero dicit, sed plane in tenebris clariora sunt. Itaque ingeniosi vocentur, ut libet, dum tamen constet contumeliose <span class="br"></span><span class="lineNumber">8</span><span class="br"></span>sic laudari disertum. Nihilo minus confitendum est etiam detrahere doctrinam aliquid, ut limam rudibus et cotes hebetibus et vino vetustatem, sed vitia detrahit, atque eo solo minus est quod litterae perpolierunt quo melius.</p>
</section><notes><section class="footnotes"><ul><li class="note" id="note_LCL124_336_3"><a class="footnoteCrossrefLink" href="#target_note_LCL124_336_3" title="Click to highlight in text"><sup class="lineRef">3</sup>quo <span class="italic">B</span></a></li><script type="text/javascript">document.getElementById('note_LCL124_336_3').style.display = "none";</script><li class="note" id="note_LCL124_336_4"><a class="footnoteCrossrefLink" href="#target_note_LCL124_336_4" title="Click to highlight in text"><sup class="lineRef">4</sup>permulceant <span class="italic">B</span></a></li><script type="text/javascript">document.getElementById('note_LCL124_336_4').style.display = "none";</script></ul></section></notes></section>