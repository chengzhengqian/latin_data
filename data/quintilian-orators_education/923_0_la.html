<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>et artem et nitorem et quidquid studio paratur ut adfectata et parum naturalia solent improbare, vel qui verborum atque ipsius etiam soni rusticitate, ut L. Cottam dicit Cicero
<span class="br"></span><span class="lineNumber">11</span><span class="br"></span>fecisse, imitationem antiquitatis adfectant. Verum illi persuasione sua fruantur, qui hominibus ut sint oratores satis putant nasci: nostro labori dent veniam, qui nihil credimus esse perfectum nisi ubi natura cura iuvetur. In hoc igitur non contumaciter consentio, primas partis esse naturae.
<span class="br"></span><span class="lineNumber">12</span><span class="br"></span>Nam certe bene pronuntiare non poterit cui aut in scriptis memoria aut in iis quae subito dicenda erunt facilitas prompta defuerit, nec si inemendabilia oris incommoda obstabunt. Corporis etiam potest esse aliqua tanta deformitas
<span class="br"></span><span class="lineNumber">13</span><span class="br"></span>ut nulla arte vincatur. Sed ne vox quidem nisi libera vitiis<a class="footnoteLink" href="#note_LCL494_90_3" id="target_note_LCL494_90_3"><sup>3</sup></a> actionem habere optimam potest. Bona enim firmaque ut volumus uti licet: mala vel inbecilla et inhibet multa, ut insurgere exclamare, et aliqua cogit, ut intermittere<a class="footnoteLink" href="#note_LCL494_90_4" id="target_note_LCL494_90_4"><sup>4</sup></a> et deflectere et rasas fauces ac latus fatigatum deformi cantico reficere. Sed nos de eo nunc loquamur cui non frustra praecipitur.</p>
<span class="br"></span><span class="lineNumber">14</span><span class="br"></span><p>Cum sit autem omnis actio, ut dixi, in duas divisa partis, vocem gestumque, quorum alter oculos, altera aures movet, per quos duos sensus omnis ad animum penetrat adfectus, prius est de voce dicere, cui etiam gestus accommodatur.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_90_3"><a class="footnoteCrossrefLink" href="#target_note_LCL494_90_3" title="Click to highlight in text"><sup class="lineRef">3</sup>nisi libera vitiis <span class="italic">Winterbottom</span>: nisi liberalis <span class="italic">B</span>: exilis <span class="italic">b</span></a></li><script type="text/javascript">document.getElementById('note_LCL494_90_3').style.display = "none";</script><li class="note" id="note_LCL494_90_4"><a class="footnoteCrossrefLink" href="#target_note_LCL494_90_4" title="Click to highlight in text"><sup class="lineRef">4</sup>summittere <span class="italic">B (‘lower’)</span></a></li><script type="text/javascript">document.getElementById('note_LCL494_90_4').style.display = "none";</script></ul></section></notes></section>