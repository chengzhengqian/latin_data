<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>aetas, et si qua sunt dicta iuveniliter pro indole accipiuntur,
<span class="br"></span><span class="lineNumber">4</span><span class="br"></span>ut totus ille Ciceronis pro Sexto Roscio locus: ‘quid enim tam commune quam spiritus vivis, terra mortuis, mare fluctuantibus, litus eiectis?’ Quae cum sex et viginti natus annos summis audientium clamoribus dixerit, defervisse<a class="footnoteLink" href="#note_LCL494_252_1" id="target_note_LCL494_252_1"><sup>1</sup></a> tempore et annis liquata iam senior idem fatetur. Et hercule quantumlibet secreta studia contulerint, est tamen proprius quidam fori profectus, alia lux, alia veri discriminis facies, plusque, si separes, usus sine doctrina quam citra
<span class="br"></span><span class="lineNumber">5</span><span class="br"></span>usum doctrina valeat. Ideoque nonnulli senes in schola facti stupent novitate cum in iudicia venerunt, et omnia suis exercitationibus similia desiderant. At illic et iudex tacet et adversarius obstrepit et nihil temere dictum perit, et si quid tibi ipse sumas probandum est, et laboratam congestamque dierum ac noctium studio actionem aqua deficit, et omisso magna semper flandi tumore in quibusdam causis loquendum est, quod illi diserti minime sciunt.
<span class="br"></span><span class="lineNumber">6</span><span class="br"></span>Itaque nonnullos reperias qui sibi eloquentiores videantur quam ut causas agant.</p>
<p>Ceterum illum quem iuvenem tenerisque adhuc viribus nitentem in forum deduximus et incipere quam maxime facili ac favorabili causa velim, ferarum ut catuli</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_252_1"><a class="footnoteCrossrefLink" href="#target_note_LCL494_252_1" title="Click to highlight in text"><sup class="lineRef">1</sup> 〈nondum〉 defervisse <span class="italic">Kiderlin (cf. Cic. Orator</span> 107)</a></li><script type="text/javascript">document.getElementById('note_LCL494_252_1').style.display = "none";</script></ul></section></notes></section>