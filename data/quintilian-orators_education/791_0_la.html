<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

praeponitur: ‘isdem in armis fui.’ Cum spondius, et bacchius: <span class="br"></span><span class="lineNumber">100</span><span class="br"></span> sic enim fiet ultimus dochmius: ‘in armis fui.’ Ex iis quae supra probavi apparet molosson quoque clausulae convenire, dum habeat ex quocumque pede ante se brevem: <span class="br"></span><span class="lineNumber">101</span><span class="br"></span> ‘illud scimus, ubicumque sunt esse pronobis.’ Minus gravis erit spondius, praecedentibus et pyrrhichio, 〈ut . . . , et choreo,〉<a class="footnoteLink" href="#note_LCL127_216_65" id="target_note_LCL127_216_65"><sup>65</sup></a> ut ‘iudicii Iuniani’, et adhuc peius priore paeane, ut ‘Brute dubitavi’, nisi potius hos esse volumus dactylum et bacchium. Duo spondii non fere se iungi patiuntur, quae in versu quoque notabilis clausula est, ni cum id fieri potest ex tribus quasi membris: ‘cur de perfugis nostris copias comparat is contra nos?’—una syllaba, duabus, una.</p>
<p><span class="br"></span><span class="lineNumber">102</span><span class="br"></span> Ne dactylus quidem spondio bene praeponitur, quia finem versus damnamus in fine orationis. Bacchius et cludit et sibi iungitur: ‘venenum timeres’, vel choreum et spondium ante se amat: ‘ut venenum timeres’. Contrarius quoque qui est cludet, nisi si ultimam syllabam longam esse volumus, optimeque habebit ante se molosson: ‘civis Romanus sum’, aut bacchium: ‘quod hic potest nos possemus.’







</p></section><notes><section class="footnotes"><ul><li class="note" id="note_LCL127_216_65"><a class="footnoteCrossrefLink" href="#target_note_LCL127_216_65" title="Click to highlight in text"><sup class="lineRef">65</sup><span class="italic">suppl. Winterbottom</span></a></li><script type="text/javascript">document.getElementById('note_LCL127_216_65').style.display = "none";</script></ul></section></notes></section>