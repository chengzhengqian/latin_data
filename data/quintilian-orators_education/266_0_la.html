<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


quia ille filiam communem immolaverat et captivam paelicem adducebat. Idem putant et sub una quaestione esse plures rationes, ut si Orestes et alteram adferat causam matris necatae, quod responsis sit inpulsus: quot autem causas faciendi, totidem iudicationes; nam et haec erit <span class="br"></span><span class="lineNumber">7</span><span class="br"></span>iudicatio, an responsis parere debuerit. Sed et una causa plures habere quaestiones et iudicationes, ut ego arbitror, potest: ut in eo qui, cum adulteram deprensam occidisset, adulterum qui tum effugerat postea in foro occidit. Causa enim est una: adulter fuit; quaestiones et iudicationes: an <span class="br"></span><span class="lineNumber">8</span><span class="br"></span>illo tempore, an illo loco licuerit occidere. Sed sicut, cum sint plures quaestiones omnesque suos status habeant, causae tamen status unus est<a class="footnoteLink" href="#note_LCL125_160_1" id="target_note_LCL125_160_1"><sup>1</sup></a> ad quem referuntur omnia, ita iudicatio maxime propria de qua pronuntiatur.</p>
<span class="br"></span><span class="lineNumber">9</span><span class="br"></span><p>Συνέχoν autem, quod, ut dixi, continens alii, firmamentum alii putant, Cicero firmissimam argumentationem defensoris et adpositissimam<a class="footnoteLink" href="#note_LCL125_160_2" id="target_note_LCL125_160_2"><sup>2</sup></a> ad iudicationem, quibusdam id videtur esse post quod nihil quaeritur, quibusdam id quod ad iudicationem firmissimum adfertur.</p>
<span class="br"></span><span class="lineNumber">10</span><span class="br"></span><p>Causa facti non in omnis controversias cadit; nam quae fuerit causa faciendi ubi factum negatur? At ubi causa tractetur, negant eodem loco esse iudicationem quo quaestionem,






</p></section><notes><section class="footnotes"><ul><li class="note" id="note_LCL125_160_1"><a class="footnoteCrossrefLink" href="#target_note_LCL125_160_1" title="Click to highlight in text"><sup class="lineRef">1</sup><span class="italic">Gesner</span>: sit <span class="italic">AB</span></a></li><script type="text/javascript">document.getElementById('note_LCL125_160_1').style.display = "none";</script><li class="note" id="note_LCL125_160_2"><a class="footnoteCrossrefLink" href="#target_note_LCL125_160_2" title="Click to highlight in text"><sup class="lineRef">2</sup><span class="italic">t</span>: potentissimam <span class="italic">A</span>: adpotissimam <span class="italic">B</span></a></li><script type="text/javascript">document.getElementById('note_LCL125_160_2').style.display = "none";</script></ul></section></notes></section>