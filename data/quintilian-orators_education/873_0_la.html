<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

quibus dicturi erimus, personae, quaestiones, spes, metus, habenda in oculis, in adfectus recipienda: pectus est enim quod disertos facit et vis mentis. Ideoque imperitis quoque, si modo sunt aliquo adfectu concitati, verba non desunt. <span class="br"></span><span class="lineNumber">16</span><span class="br"></span> Tum intendendus animus non in aliquam rem unam sed in plures simul continuas, ut, si per aliquam rectam viam mittamus oculos, simul omnia quae sunt in ea circaque intuemur, nec<a class="footnoteLink" href="#note_LCL127_380_8" id="target_note_LCL127_380_8"><sup>8</sup></a> ultimum tantum videmus, sed usque ad ultimum.</p>
<p>Addit ad dicendum etiam pudor stimulos, mirumque videri potest quod, cum stilus secreto gaudeat atque omnis arbitros reformidet, extemporalis actio auditorum frequentia, <span class="br"></span><span class="lineNumber">17</span><span class="br"></span> ut miles congestu signorum, excitatur. Namque et difficiliorem cogitationem exprimit et expellit dicendi necessitas, et secundos impetus auget placendi cupido: adeo pretium omnia spectant, ut eloquentia quoque, quamquam plurimum habeat in se voluptatis, maxime tamen praesenti fructu laudis opinionisque ducatur.</p>
<p><span class="br"></span><span class="lineNumber">18</span><span class="br"></span> Nec quisquam tantum fidat ingeniout id sibi speret incipienti statim posse contingere, sed, sicut in cogitatione praecepimus,<a class="footnoteLink" href="#note_LCL127_380_9" id="target_note_LCL127_380_9"><sup>9</sup></a> ita facilitatem quoque extemporalem a parvis initiis paulatim perducemus ad summam; quae neque <span class="br"></span><span class="lineNumber">19</span><span class="br"></span> perfici neque contineri nisi usu potest: ceterum pervenire eo debet ut cogitatio non utique melior sit ea, sed tutior, cum hanc facilitatem non in prorsa modo multi sint consecuti, sed etiam in carmine, ut Antipater Sidonius et Licinius Archias: credendum enim Ciceroni est, non quia nostris quoque temporibus non et fecerint quidam hoc





</p></section><notes><section class="footnotes"><ul><li class="note" id="note_LCL127_380_8"><a class="footnoteCrossrefLink" href="#target_note_LCL127_380_8" title="Click to highlight in text"><sup class="lineRef">8</sup><span class="italic">Shackleton Bailey</span>: non <span class="italic">B</span></a></li><script type="text/javascript">document.getElementById('note_LCL127_380_8').style.display = "none";</script><li class="note" id="note_LCL127_380_9"><a class="footnoteCrossrefLink" href="#target_note_LCL127_380_9" title="Click to highlight in text"><sup class="lineRef">9</sup><span class="italic">recc.</span>: praecipimus <span class="italic">B</span></a></li><script type="text/javascript">document.getElementById('note_LCL127_380_9').style.display = "none";</script></ul></section></notes></section>