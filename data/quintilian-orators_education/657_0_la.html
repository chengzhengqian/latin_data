<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

dicentem quendam audivi: ‘caput nescio ubi impositum’,<a class="footnoteLink" href="#note_LCL126_420_5" id="target_note_LCL126_420_5"><sup>5</sup></a>
<span class="br"></span><span class="lineNumber">25</span><span class="br"></span>et de viro forti: ‘bella umbone propellit.’ Sed finis non erit si singulas corruptorum persequar formas: illud potius quod est magis necessarium.</p>
<p>Duae sunt diversae opiniones, aliorum sententias solas paene sectantium, aliorum omnino damnantium, quorum <span class="br"></span><span class="lineNumber">26</span><span class="br"></span>mihi neutrum admodum placet. Densitas earum obstat invicem, ut in satis omnibus fructibusque arborum nihil ad iustam magnitudinem adolescere potest quod loco in quem crescat caret. Nec pictura in qua nihil circumlitum est eminet, ideoque artifices, etiam cum plura in unam tabulam opera contulerunt, spatiis distingunt, ne umbrae <span class="br"></span><span class="lineNumber">27</span><span class="br"></span>in corpora cadant. Facit res eadem concisam quoque orationem: subsistit enim omnis sententia, ideoque post eam utique aliud est initium. Unde soluta fere oratio et e singulis non membris sed frustis conlata structura caret, cum illa rutunda et undique circumcisa insistere invicem <span class="br"></span><span class="lineNumber">28</span><span class="br"></span>nequeant. Praeter hoc etiam color ipse dicendi quamlibet clarus multis tamen ac variis velut maculis conspergitur. Porro, ut adferunt lumen clavus et purpurae loco insertae, ita certe neminem deceat intertexta pluribus notis vestis. <span class="br"></span><span class="lineNumber">29</span><span class="br"></span>Quare licet haec et nitere et aliquatenus extare videantur, tamen et lumina illa non flammae sed scintillis inter fumum




</p></section><notes><section class="footnotes"><ul><li class="note" id="note_LCL126_420_5"><a class="footnoteCrossrefLink" href="#target_note_LCL126_420_5" title="Click to highlight in text"><sup class="lineRef">5</sup>in &lt;nube&gt; positum <span class="italic">Obrecht</span></a></li><script type="text/javascript">document.getElementById('note_LCL126_420_5').style.display = "none";</script></ul></section></notes></section>