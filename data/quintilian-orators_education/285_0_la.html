<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


et fortasse persuasit: nobis opus est eius diversa opinione, quae mutari non potest nisi illum fecerimus ad ea quae dicemus docilem et intentum. Quid ergo est? Inminuenda quaedam et elevanda et quasi contemnenda esse consentio ad remittendam intentionem iudicis quam <span class="br"></span><span class="lineNumber">39</span><span class="br"></span>adversario praestat, ut fecit pro Ligario Cicero. Quid enim agebat aliud ironia illa quam ut Caesar minus se in rem tamquam non novam intenderet? Quid pro Caelio, quam ut res expectatione minor videretur?</p>
<span class="br"></span><span class="lineNumber">40</span><span class="br"></span><p>Verum ex iis quae proposuimus aliud in alio genere causae desiderari palam est. Genera porro causarum plurimi quinque fecerunt: honestum, humile, dubium vel anceps, admirabile, obscurum, id est ἔνδoξoν, ἄδoξoν, ἀμϕίδoξoν, παράδoξoν, δυσπαρακoλoύθητoν: quibus recte videtur adici turpe, quod alii humili, alii admirabili <span class="br"></span><span class="lineNumber">41</span><span class="br"></span>subiciunt. Admirabile autem vocant quod est praeter opinionem hominum constitutum. In ancipiti maxime benivolum iudicem, in obscuro docilem, in humili attentum parare debemus. Nam honestum quidem ad conciliationem satis per se valet: in admirabili et turpi remediis opus est.</p>
</section><notes></notes></section>