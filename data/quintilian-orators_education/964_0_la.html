<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>a voce permittitur gestus quoque, in utramque partem tenera quaedam, sed intra manus tamen et sine motu laterum, tralatio.</p>
<span class="br"></span><span class="lineNumber">166</span><span class="br"></span><p>Accendendi iudicis plures sunt gradus. Summus ille et quo nullus est in oratore acutior: ‘suscepto bello, Caesar, gesto iam etiam ex parte magna’ (praedixit enim: ‘quantum potero voce contendam ut populus hoc Romanus exaudiat’). Paulum inferior et habens aliquid iam iucunditatis: ‘quid enim tuus ille, Tubero, in acie Pharsalica gladius agebat?’
<span class="br"></span><span class="lineNumber">167</span><span class="br"></span>Plenius adhuc et lentius ideoque dulcius: ‘in coetu vero populi Romani, negotium publicum gerens’: producenda omnia trahendaeque tum vocales aperiendaeque sunt fauces. Pleniore tamen haec canali fluunt: ‘vos, Albani tumuli atque luci.’ Iam cantici quiddam habent sensimque resupina sunt: ‘saxa atque solitudines voci respondent.’
<span class="br"></span><span class="lineNumber">168</span><span class="br"></span>Tales sunt illae inclinationes vocis quas invicem Demosthenes atque Aeschines exprobrant, non ideo improbandae: cum enim uterque alteri obiciat, palam est utrumque fecisse. Nam neque ille per Marathonis et Plataearum et Salaminis propugnatores recto sono iuravit, nec ille Thebas sermone deflevit.</p>
<span class="br"></span><span class="lineNumber">169</span><span class="br"></span><p>Est his diversa vox et paene extra organum, cui Graeci</p>
<span class="br"></span><span class="lineNumber"></span><span class="br"></span>
</section><notes></notes></section>