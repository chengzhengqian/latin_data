<section class="div1 language" lang="la"><header><hgroup><h1>Quintilian</h1></hgroup></header><section class="div2">
<h3>13</h3>
<span class="br"></span><span class="lineNumber">1</span><span class="br"></span><p class="noindent">Nemo autem a me exigat id praeceptorum genus quod est a plerisque scriptoribus artium traditum, ut quasi quasdam leges inmutabili necessitate constrictas studiosis dicendi feram: utique prohoemium et id quale, proxima huic narratio, quae lex deinde narrandi, propositio post hanc vel, ut quibusdam placuit, excursio, tum certus ordo quaestionum, ceteraque quae, velut si aliter facere fas non <span class="br"></span><span class="lineNumber">2</span><span class="br"></span>sit, quidam tamquam iussi secuntur. Erat enim rhetorice res prorsus facilis ac parva si uno et brevi praescripto contineretur: sed mutantur pleraque causis temporibus occasione necessitate. Atque ideo res in oratore praecipua consilium est, quia varie et ad rerum momenta convertitur. <span class="br"></span><span class="lineNumber">3</span><span class="br"></span>Quid si enim praecipias imperatori, quotiens aciem instruet derigat frontem, cornua utrimque promoveat, equites pro cornibus locet? Erit haec quidem rectissima fortasse ratio quotiens licebit, sed mutabit<a class="footnoteLink" href="#note_LCL124_340_1" id="target_note_LCL124_340_1"><sup>1</sup></a> natura loci, si mons occurret, si flumen obstabit, &lt;si&gt;<a class="footnoteLink" href="#note_LCL124_340_2" id="target_note_LCL124_340_2"><sup>2</sup></a> collibus silvis asperitate <span class="br"></span><span class="lineNumber">4</span><span class="br"></span>alia prohibebitur; mutabit hostium genus, mutabit praesentis condicio discriminis: nunc acie derecta, nunc cuneis, nunc auxiliis, nunc legione pugnabitur, nonnumquam <span class="br"></span><span class="lineNumber">5</span><span class="br"></span>terga etiam dedisse simulata fuga proderit. Ita prohoemium necessarium an supervacuum, breve an longius,




</p></section><notes><section class="footnotes"><ul><li class="note" id="note_LCL124_340_1"><a class="footnoteCrossrefLink" href="#target_note_LCL124_340_1" title="Click to highlight in text"><sup class="lineRef">1</sup><span class="italic">Francius</span>: mutabitur <span class="italic">AB</span></a></li><script type="text/javascript">document.getElementById('note_LCL124_340_1').style.display = "none";</script><li class="note" id="note_LCL124_340_2"><a class="footnoteCrossrefLink" href="#target_note_LCL124_340_2" title="Click to highlight in text"><sup class="lineRef">2</sup><span class="italic">add. edd.</span></a></li><script type="text/javascript">document.getElementById('note_LCL124_340_2').style.display = "none";</script></ul></section></notes></section>