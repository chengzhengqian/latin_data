<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

etiam credit facilius quae audienti iucunda sunt, et voluptate ad fidem ducitur.</p>
<span class="br"></span><span class="lineNumber">120</span><span class="br"></span><p>Ubi vero maior res erit, et atrocia invidiose et tristia miserabiliter dicere licebit, non ut consumantur adfectus sed ut tamen velut primis lineis designentur, ut plane qualis <span class="br"></span><span class="lineNumber">121</span><span class="br"></span>futura sit imago rei statim appareat. Ne sententia quidem velut fatigatum intentione stomachum iudicis reficere dissuaserim, maxime quidem brevi interiectione,<a class="footnoteLink" href="#note_LCL125_278_21" id="target_note_LCL125_278_21"><sup>21</sup></a> qualis est illa: ‘fecerunt servi Milonis quod suos quisque servos in tali re facere voluisset’, interim paulo liberiore, qualis est illa: ‘nubit genero socrus nullis auspicibus, <span class="br"></span><span class="lineNumber">122</span><span class="br"></span>nullis auctoribus, funestis ominibus omnium.’ Quod cum sit factum iis quoque temporibus quibus omnis ad utilitatem potius quam ostentationem componebatur oratio et erant adhuc severiora iudicia, quanto nunc faciendum magis, cum in ipsa capitis aut fortunarum pericula inrupit voluptas? Cui hominum desiderio quantum dari debeat alio loco dicam: interim aliquid indulgendum esse confiteor.</p>
<span class="br"></span><span class="lineNumber">123</span><span class="br"></span><p>Multum confert adiecta veris credibilis rerum imago, quae velut in rem praesentem perducere audientis videtur, qualis est illa M. Caeli in Antonium descriptio: ‘namque ipsum offendunt temulento sopore profligatum, totis praecordiis stertentem ructuosos spiritus geminare, praeclarasque contubernales ab omnibus spondis transversas






</p></section><notes><section class="footnotes"><ul><li class="note" id="note_LCL125_278_21"><a class="footnoteCrossrefLink" href="#target_note_LCL125_278_21" title="Click to highlight in text"><sup class="lineRef">21</sup>breviter iniecta <span class="italic">B</span> (<span class="italic">scil.</span> sententia)</a></li><script type="text/javascript">document.getElementById('note_LCL125_278_21').style.display = "none";</script></ul></section></notes></section>