<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
sed discipulus magistri. Quin, si fieri potest, intendendus animus in hoc quoque, ut perspiciat quae quisque et quo modo laudet, et placere quae bene dicet non suo magis quam eorum nomine delectetur qui recte iudicabunt.</p>
<span class="br"></span><span class="lineNumber">14</span><span class="br"></span><p>Pueros adulescentibus permixtos sedere non placet mihi. Nam etiamsi vir talis qualem esse oportet studiis moribusque praepositum modestam habere potest etiam iuventutem, tamen vel infirmitas a robustioribus separanda est, et carendum non solum crimine turpitudinis verum <span class="br"></span><span class="lineNumber">15</span><span class="br"></span>etiam suspicione. Haec notanda breviter existimavi. Nam ut absit ab ultimis vitiis ipse ac schola ne praecipiendum quidem credo. Ac si quis est qui flagitia manifesta in eligendo filii praeceptore non vitet, iam hinc sciat cetera quoque quae ad utilitatem iuventutis componere conamur esse sibi hac parte omissa supervacua.</p>
<h3>3</h3>
<span class="br"></span><span class="lineNumber">1</span><span class="br"></span><p class="noindent">Ne illorum quidem persuasio silentio transeunda est, qui, etiam cum idoneos rhetori pueros putaverunt, non tamen continuo tradendos eminentissimo credunt, sed apud minores aliquamdiu detinent, tamquam instituendis artibus magis sit apta mediocritas praeceptoris cum ad intellectum atque imitationem facilior, tum ad suscipiendas elementorum <span class="br"></span><span class="lineNumber">2</span><span class="br"></span>molestias minus superba. Qua in re mihi non arbitror diu laborandum ut ostendam quanto sit melius optimis 
</p></section><notes></notes></section>