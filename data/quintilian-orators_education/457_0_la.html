<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

actioni<a class="footnoteLink" href="#note_LCL126_20_2" id="target_note_LCL126_20_2"><sup>2</sup></a> supererit locus et ea proposuerimus quae refelli non possint; nam provocare quae inde sint fortia non arguentis est sed monentis.</p>
<p><span class="br"></span><span class="lineNumber">7</span><span class="br"></span>Id unum epilogi genus visum est plerisque Atticorum, et philosophis fere omnibus qui de arte oratoria scriptum aliquid reliquerunt. Id sensisse Atticos credo quia Athenis adfectus movere etiam per praeconem prohibebatur orator. Philosophos minus miror, apud quos vitii loco est adfici, nec boni moris videtur sic a vero iudicem averti, nec convenire bono viro vitiis uti. Necessarios tamen adfectus fatebuntur si aliter optineri vera et iusta et in commune <span class="br"></span><span class="lineNumber">8</span><span class="br"></span>profutura non possint. Ceterum illud constitit inter omnes, etiam in aliis partibus actionis, si multiplex causa sit et pluribus argumentis defensa, utiliter ἀνακεφαλαίωσιν fieri solere, sicut nemo dubitaverit multas esse causas in quibus nullo loco sit necessaria, si breves et simplices fuerint.</p>
<p>Haec pars perorationis accusatori patronoque ex aequo communis est.</p>
<p><span class="br"></span><span class="lineNumber">9</span><span class="br"></span>Adfectibus quoque isdem fere utuntur, sed aliis hic, aliis ille saepius ac magis; nam huic concitare iudices, illi flectere convenit. Verum et accusator habet interim lacrimas ex miseratione eius quem ulciscitur, et reus de indignitate calumniae conspirationisve<a class="footnoteLink" href="#note_LCL126_20_3" id="target_note_LCL126_20_3"><sup>3</sup></a> vehementius interim queritur. Dividere igitur haec officia commodissimum,




</p></section><notes><section class="footnotes"><ul><li class="note" id="note_LCL126_20_2"><a class="footnoteCrossrefLink" href="#target_note_LCL126_20_2" title="Click to highlight in text"><sup class="lineRef">2</sup><span class="italic">Spalding</span>: actionis <span class="italic">A</span></a></li><script type="text/javascript">document.getElementById('note_LCL126_20_2').style.display = "none";</script><li class="note" id="note_LCL126_20_3"><a class="footnoteCrossrefLink" href="#target_note_LCL126_20_3" title="Click to highlight in text"><sup class="lineRef">3</sup><span class="italic">Gertz</span>: conspirationis <span class="italic">A</span></a></li><script type="text/javascript">document.getElementById('note_LCL126_20_3').style.display = "none";</script></ul></section></notes></section>