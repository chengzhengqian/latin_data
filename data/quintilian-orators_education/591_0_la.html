<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

nostram partem conemur vertere: nam si id fieri potest <span class="br"></span><span class="lineNumber">15</span><span class="br"></span>amphibolia non est. Amphiboliae autem omnis erit in his quaestio: aliquando uter sit secundum naturam magis sermo, semper utrum sit aequius, utrum is qui scripsit ac dixit voluerit. Quarum in utramque partem satis ex iis quae de coniectura et qualitate diximus praeceptum est.</p>
<h3>10</h3>
<p><span class="br"></span><span class="lineNumber">1</span><span class="br"></span>Est autem quaedam inter hos status cognatio. Nam et in finitione quae sit voluntas nominis quaeritur (ut in syllogismo, qui secundus a finitione status est, [quae]<a class="footnoteLink" href="#note_LCL126_288_1" id="target_note_LCL126_288_1"><sup>1</sup></a> spectatur quid voluerit scriptor) et contrarias leges duos esse scripti et voluntatis status apparet. Rursus et finitio quodam modo est amphibolia, cum in duas partes diducatur intellectus <span class="br"></span><span class="lineNumber">2</span><span class="br"></span>nominis, et scriptum et voluntas habet in verbis iuris<a class="footnoteLink" href="#note_LCL126_288_2" id="target_note_LCL126_288_2"><sup>2</sup></a> quaestionem, quod idem antinomia petitur. Ideoque omnia haec quidam scriptum et voluntatem esse dixerunt, alii in scripto et voluntate amphiboliam esse quae faciat<a class="footnoteLink" href="#note_LCL126_288_3" id="target_note_LCL126_288_3"><sup>3</sup></a> quaestionem. Sed distincta sunt: aliud est enim obscurum <span class="br"></span><span class="lineNumber">3</span><span class="br"></span>ius, aliud ambiguum. Igitur finitio in natura ipsa nominis quaestionem habet generalem et quae esse etiam citra complexum causae possit: scriptum et voluntas de eo disputat iure quod est in lege, syllogismus de eo quod non est. Amphiboliae lis in diversum trahit, legum contrariarum ex <span class="br"></span><span class="lineNumber">4</span><span class="br"></span>diverso pugna est. Neque inmerito et recepta est a doctissimis



</p></section><notes><section class="footnotes"><ul><li class="note" id="note_LCL126_288_1"><a class="footnoteCrossrefLink" href="#target_note_LCL126_288_1" title="Click to highlight in text"><sup class="lineRef">1</sup><span class="italic">del. Regius</span></a></li><script type="text/javascript">document.getElementById('note_LCL126_288_1').style.display = "none";</script><li class="note" id="note_LCL126_288_2"><a class="footnoteCrossrefLink" href="#target_note_LCL126_288_2" title="Click to highlight in text"><sup class="lineRef">2</sup><span class="italic">Spalding (or</span> legis<span class="italic">)</span>: iocis <span class="italic">G</span>: vocis <span class="italic">A</span></a></li><script type="text/javascript">document.getElementById('note_LCL126_288_2').style.display = "none";</script><li class="note" id="note_LCL126_288_3"><a class="footnoteCrossrefLink" href="#target_note_LCL126_288_3" title="Click to highlight in text"><sup class="lineRef">3</sup><span class="italic">Spalding</span>: fecit <span class="italic">G</span>: facit <span class="italic">A</span></a></li><script type="text/javascript">document.getElementById('note_LCL126_288_3').style.display = "none";</script></ul></section></notes></section>