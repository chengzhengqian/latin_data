<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p class="noindent">causarum, quibus historici frequentissime utuntur cum <span class="br"></span><span class="lineNumber">3</span><span class="br"></span>exponunt unde bellum seditio pestilentia. Praeter haec alias perfectas, alias inperfectas vocant: quod quis ignorat? Adiciunt expositionem et praeteritorum esse temporum, quae est frequentissima, et praesentium, qualis est Ciceronis de discursu amicorum Chrysogoni, postquam est nominatus, et futurorum, quae solis dari vaticinantibus potest: nam ὑπoτύπωσις non est habenda narratio. Sed nos potioribus vacemus.</p>
<span class="br"></span><span class="lineNumber">4</span><span class="br"></span><p>Plerique semper narrandum putaverunt: quod falsum esse pluribus coarguitur. Sunt enim ante omnia quaedam tam breves causae ut propositionem potius habeant quam <span class="br"></span><span class="lineNumber">5</span><span class="br"></span>narrationem. Id accidit aliquando utrique parti, cum vel nulla expositio est, vel de re constat de iure quaeritur, ut apud centumviros: ‘filius an frater debeat esse intestatae heres’, ‘pubertas annis an habitu corporis aestimetur’: aut cum est quidem in re narrationi locus, sed aut ante iudici <span class="br"></span><span class="lineNumber">6</span><span class="br"></span>nota sunt omnia aut priore loco recte exposita. Accidit aliquando alteri, et saepius ab actore, vel quia satis est proponere vel quia sic magis expedit. Satis est dixisse: ‘certam creditam pecuniam peto ex stipulatione’, ‘legatum peto ex






</p></section><notes></notes></section>