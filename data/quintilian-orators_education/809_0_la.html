<section class="div1 language" lang="la"><header><hgroup><h1>Quintilian</h1></hgroup></header><section class="div2">
<h3><span class="ac">Liber Decimus</span></h3>
<h3>1</h3>
<p class="noindent"><span class="br"></span><span class="lineNumber">1</span><span class="br"></span> Sed haec eloquendi praecepta, sicut cognitioni<a class="footnoteLink" href="#note_LCL127_252_1" id="target_note_LCL127_252_1"><sup>1</sup></a> sunt necessaria, ita non satis ad vim dicendi valent nisi illis firma quaedam facilitas, quae apud Graecos hexis nominatur, accesserit: ad quam scribendo plus an legendo an dicendo conferatur, solere quaeri scio. Quod esset diligentius nobis examinandum si qualibet earum rerum possemus una esse <span class="br"></span><span class="lineNumber">2</span><span class="br"></span> contenti; verum ita sunt inter se conexa et indiscreta omnia ut, si quid ex his defuerit, frustra sit in ceteris laboratum. Nam neque solida atque robusta fuerit umquam eloquentia nisi multo stilo vires acceperit, et citra lectionis exemplum labor ille carens rectore fluitabit, et qui sciet quae quoque sint modo dicenda, nisi tamen in procinctu paratamque ad omnis casus habuerit eloquentiam, velut clausis <span class="br"></span><span class="lineNumber">3</span><span class="br"></span> thesauris incubabit. Non autem ut quidquid praecipue necessarium est, sic ad efficiendum oratorem maximi protinus



</p></section><notes><section class="footnotes"><ul><li class="note" id="note_LCL127_252_1"><a class="footnoteCrossrefLink" href="#target_note_LCL127_252_1" title="Click to highlight in text"><sup class="lineRef">1</sup><span class="italic">recc.</span>: cogitationi <span class="italic">G</span></a></li><script type="text/javascript">document.getElementById('note_LCL127_252_1').style.display = "none";</script></ul></section></notes></section>