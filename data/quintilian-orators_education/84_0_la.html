<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">
<span class="br"></span><span class="lineNumber">6</span><span class="br"></span>oporteat falli. Similiter oratorem, qui debet esse sapiens, non geometres faciet aut musicus quaeque his alia subiungam, sed hae quoque artes ut sit consummatus iuvabunt: nisi forte antidotus quidem atque alia quae oculis aut vulneribus medentur ex multis atque interim contrariis quoque inter se effectibus componi videmus, quorum ex diversis fit una illa mixtura quae nulli eorum<a class="footnoteLink" href="#note_LCL124_216_2" id="target_note_LCL124_216_2"><sup>2</sup></a> similis est ex <span class="br"></span><span class="lineNumber">7</span><span class="br"></span>quibus constat, sed proprias vires ex omnibus sumit, et muta animalia mellis illum inimitabilem humanae rationi saporem vario florum ac sucorum genere perficiunt: nos mirabimur si oratio, qua nihil praestantius homini dedit providentia, pluribus artibus egeat, quae, etiam cum se non ostendunt in dicendo nec proferunt, vim tamen occultam <span class="br"></span><span class="lineNumber">8</span><span class="br"></span>suggerunt et tacitae quoque sentiuntur. ‘Fuit aliquis sine iis disertus’. Sed ego oratorem volo. ‘Non multum adiciunt’. Sed aeque non erit totum cui vel parva deerunt. Et optimum quidem hoc esse conveniet: cuius etiamsi in arduo spes est, nos tamen praecipiamus omnia, ut saltem plura fiant. Sed cur deficiat animus? Natura enim perfectum oratorem esse non prohibet, turpiterque desperatur quidquid fieri potest.</p>
<span class="br"></span><span class="lineNumber">9</span><span class="br"></span><p>Atque ego vel iudicio veterum poteram esse contentus. Nam quis ignorat musicen, ut de hac primum loquar, tantum iam illis antiquis temporibus non studii modo verum etiam venerationis habuisse ut idem musici et vates et sapientes iudicarentur (mittam alios) Orpheus et Linus: quorum utrumque dis genitum, alterum vero, quia rudes</p>
</section><notes><section class="footnotes"><ul><li class="note" id="note_LCL124_216_2"><a class="footnoteCrossrefLink" href="#target_note_LCL124_216_2" title="Click to highlight in text"><sup class="lineRef">2</sup><span class="italic">Spalding</span>: earum <span class="italic">AB</span></a></li><script type="text/javascript">document.getElementById('note_LCL124_216_2').style.display = "none";</script></ul></section></notes></section>