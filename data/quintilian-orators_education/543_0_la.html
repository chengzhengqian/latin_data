<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

constat, de animo quaeri potest.</p>
<p>Nunc de singulis. Cum pariter negatur, hoc modo: ‘adulterium non commisi’, ‘tyrannidem non adfectavi.’ In <span class="br"></span><span class="lineNumber">12</span><span class="br"></span>caedis ac veneficii causis frequens est illa divisio: ‘non est factum, et si factum est ego non feci.’ Sed cum dicimus ‘proba hominem occisum’, accusatoris tantum partes sunt, a reo nihil dici contra praeter aliquas fortasse suspiciones potest: quas spargere quam maxime varie oportebit, quia, si unum aliquid adfirmaris, probandum est aut causa periclitandum. Nam cum inter id quod ab adversario et id quod a nobis propositum est quaeritur, videtur utique alterum verum; ita everso quo defendimur relicum est quo <span class="br"></span><span class="lineNumber">13</span><span class="br"></span>premimur: ut cum quaerimus de ambiguis signis cruditatis et veneni, nihil tertium est, ideoque utraque pars quod proposuit tuetur. Interim autem ex re quaeritur veneficium fuerit an cruditas, cum aliqua ex ipsa citra personam <span class="br"></span><span class="lineNumber">14</span><span class="br"></span>quoque argumenta ducuntur. Refert enim convivium praecesserit &lt;laetitia&gt;<a class="footnoteLink" href="#note_LCL126_192_4" id="target_note_LCL126_192_4"><sup>4</sup></a> an tristitia, labor an otium, vigilia an quies. Aetas quoque eius qui periit discrimen facit. Interest subito defecerit an longiore valetudine consumptus sit: liberior adhuc in utramque partem disputatio si tantum subita mors in quaestionem venit.</p>
<p><span class="br"></span><span class="lineNumber">15</span><span class="br"></span>Interim ex persona probatio rei petitur, ut propterea credibile sit venenum fuisse quia credibile est ab hoc



</p></section><notes><section class="footnotes"><ul><li class="note" id="note_LCL126_192_4"><a class="footnoteCrossrefLink" href="#target_note_LCL126_192_4" title="Click to highlight in text"><sup class="lineRef">4</sup><span class="italic">add. edd.</span></a></li><script type="text/javascript">document.getElementById('note_LCL126_192_4').style.display = "none";</script></ul></section></notes></section>