<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">18</span><span class="br"></span><p>Quod si potuerit optineri, non ita difficilis supererit quaestio, qui legendi sint incipientibus. Nam quidam illos minores, quia facilior eorum intellectus videbatur, probaverunt, alii floridius genus, ut ad alenda primarum aetatium <span class="br"></span><span class="lineNumber">19</span><span class="br"></span>ingenia magis accommodatum. Ego optimos quidem et statim et semper, sed tamen eorum candidissimum quemque et maxime expositum velim, ut Livium a pueris magis quam Sallustium (etsi hic<a class="footnoteLink" href="#note_LCL124_308_2" id="target_note_LCL124_308_2"><sup>2</sup></a> historiae maior est auctor, ad quem tamen intellegendum iam profectu opus sit). <span class="br"></span><span class="lineNumber">20</span><span class="br"></span>Cicero, ut mihi quidem videtur, et iucundus incipientibus quoque et apertus est satis, nec prodesse tantum sed etiam amari potest: tum, quem ad modum Livius praecipit, ut quisque erit Ciceroni simillimus.</p>
<span class="br"></span><span class="lineNumber">21</span><span class="br"></span><p>Duo autem genera maxime cavenda pueris puto: unum, ne quis eos antiquitatis nimius admirator in Gracchorum Catonisque et aliorum similium lectione durescere velit; fient enim horridi atque ieiuni: nam neque vim eorum adhuc intellectu consequentur et elocutione, quae tum sine dubio erat optima, sed nostris temporibus aliena est, contenti, quod est pessimum, similes sibi magnis viris <span class="br"></span><span class="lineNumber">22</span><span class="br"></span>videbuntur. Alterum, quod huic diversum est, ne recentis huius lasciviae flosculis capti voluptate prava deleniantur,





</p></section><notes><section class="footnotes"><ul><li class="note" id="note_LCL124_308_2"><a class="footnoteCrossrefLink" href="#target_note_LCL124_308_2" title="Click to highlight in text"><sup class="lineRef">2</sup>etsi hic <span class="italic">Halm, after Spalding</span>: et hic <span class="italic">A</span>: et <span class="italic">B</span></a></li><script type="text/javascript">document.getElementById('note_LCL124_308_2').style.display = "none";</script></ul></section></notes></section>