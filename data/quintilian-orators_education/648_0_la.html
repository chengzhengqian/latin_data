<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

Gallorum Germanorumque miramur quo sit maior C. Caesaris gloria.</p>
<p><span class="br"></span><span class="lineNumber">21</span><span class="br"></span>Illud quoque est ex relatione ad aliquid quod non eius rei gratia dictum videtur amplificationis genus. Non putant indignum Troiani principes Graios Troianosque propter Helenae speciem tot mala tanto temporis spatio sustinere: quaenam igitur illa forma credenda est? Non enim hoc dicit Paris, qui rapuit, non aliquis iuvenis aut unus e vulgo, sed senes et prudentissimi et Priamo adsidentes. <span class="br"></span><span class="lineNumber">22</span><span class="br"></span>Verum et ipse rex decenni bello exhaustus, amissis tot liberis, imminente summo discrimine, cui faciem illam, ex qua tot lacrimarum origo fluxisset, invisam atque abominandam esse oportebat, et audit haec et eam filiam appellans iuxta se locat et excusat etiam sibi atque esse malorum <span class="br"></span><span class="lineNumber">23</span><span class="br"></span>causam negat. Nec mihi videtur in symposio Plato, cum Alcibiaden confitentem de se quid a Socrate pati voluerit narrat, ut illum culparet haec tradidisse, sed ut Socratis invictam continentiam ostenderet, quae corrumpi speciosissimi hominis tam obvia voluntate non posset.</p>
<p><span class="br"></span><span class="lineNumber">24</span><span class="br"></span>Quin ex instrumento quoque heroum illorum magnitudo aestimanda nobis datur: huc pertinet clipeus Aiacis et pelias Achillis.<a class="footnoteLink" href="#note_LCL126_402_7" id="target_note_LCL126_402_7"><sup>7</sup></a> Qua virtute egregie est usus in Cyclope Vergilius. Nam quod illud corpus mente concipiam cuius <span class="br"></span><span class="lineNumber">25</span><span class="br"></span>‘trunca manum pinus regit’? Quid? cum vix loricam duo ‘multiplicem conixi umeris’ ferunt, quantus Demoleos qui indutus ea ‘cursu palantis Troas agebat’? Quid? M. Tullius







</p></section><notes><section class="footnotes"><ul><li class="note" id="note_LCL126_402_7"><a class="footnoteCrossrefLink" href="#target_note_LCL126_402_7" title="Click to highlight in text"><sup class="lineRef">7</sup>huc . . . Achilles <span class="italic">del. Meister</span></a></li><script type="text/javascript">document.getElementById('note_LCL126_402_7').style.display = "none";</script></ul></section></notes></section>