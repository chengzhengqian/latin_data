<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

iuvenum ad optima tendentium imitatur ac sequitur industria.</p>
<p><span class="br"></span><span class="lineNumber">123</span><span class="br"></span> Supersunt qui de philosophia scripserint: quo in genere paucissimos adhuc eloquentes litterae Romanae tulerunt. Idem igitur M. Tullius, qui ubique, etiam in hoc opere Platonis aemulus extitit. Egregius vero multoque quam in orationibus praestantior Brutus suffecit ponderi rerum: <span class="br"></span><span class="lineNumber">124</span><span class="br"></span> scias eum sentire quae dicit. Scripsit non parum multa Cornelius Celsus, Sextios secutus, non sine cultu ac nitore. Plautus in Stoicis rerum cognitioni utilis; in Epicureis levis quidem sed non iniucundus tamen auctor est Catius.</p>
<p><span class="br"></span><span class="lineNumber">125</span><span class="br"></span> Ex industria Senecam in omni genere eloquentiae distuli, propter vulgatam falso de me opinionem qua damnare eum et invisum quoque habere sum creditus. Quod accidit mihi dum corruptum et omnibus vitiis fractum dicendi <span class="br"></span><span class="lineNumber">126</span><span class="br"></span> genus revocare ad severiora iudicia contendo; tum autem solus hic fere in manibus adulescentium fuit. Quem non equidem omnino conabar excutere, sed potioribus praeferri non sinebam, quos ille non destiterat incessere, cum diversi sibi conscius generis placere se in dicendo posse





</p></section><notes></notes></section>