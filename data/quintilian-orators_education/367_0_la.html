<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


vocant: quae etiam si ad tollendam dubitationem sola non sufficiunt, tamen adiuncta<a class="footnoteLink" href="#note_LCL125_362_3" id="target_note_LCL125_362_3"><sup>3</sup></a> ceteris plurimum valent.</p>
<span class="br"></span><span class="lineNumber">9</span><span class="br"></span><p>Signum vocatur, ut dixi, σημεῖoν (quamquam id quidam indicium, quidam vestigium nominaverunt): per quod alia res intellegitur, ut per sanguinem caedes. At sanguis vel ex hostia respersisse vestem potest vel e naribus profluxisse: non utique qui vestem cruentam habuerit homicidium <span class="br"></span><span class="lineNumber">10</span><span class="br"></span>fecerit. Sed ut per se non sufficit, ita ceteris adiunctum testimonii loco ducitur, si inimicus, si minatus ante, si eodem in loco fuit: quibus signum cum accessit, <span class="br"></span><span class="lineNumber">11</span><span class="br"></span>efficit ut quae suspecta erant certa videantur. Alioqui sunt quaedam signa utrique parti communia, ut livores tumores (nam videri possunt et veneficii et cruditatis), et vulnus in pectore sua manu et aliena perisse dicentibus in aequo est. Haec proinde firma habentur atque extrinsecus adiuvantur.</p>
<span class="br"></span><span class="lineNumber">12</span><span class="br"></span><p>Eorum autem quae signa sunt quidem sed non necessaria genus Hermagoras putat non esse virginem Atalanten quia cum iuvenibus per silvas vagetur. Quod si receperimus, vereor ne omnia quae ex facto ducuntur signa faciamus. <span class="br"></span><span class="lineNumber">13</span><span class="br"></span>Eadem tamen ratione qua signa tractantur. Nec mihi videntur Ariopagitae, cum damnaverint puerum coturnicum




</p></section><notes><section class="footnotes"><ul><li class="note" id="note_LCL125_362_3"><a class="footnoteCrossrefLink" href="#target_note_LCL125_362_3" title="Click to highlight in text"><sup class="lineRef">3</sup><span class="italic">recc.</span>: adiuta <span class="italic">AB (“assisted by”)</span></a></li><script type="text/javascript">document.getElementById('note_LCL125_362_3').style.display = "none";</script></ul></section></notes></section>