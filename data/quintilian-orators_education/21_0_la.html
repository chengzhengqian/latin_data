<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

inbutus eum in quo studium ingeniumque perspexerit non in suam quoque gloriam peculiariter fovebit. Et ut fugiendae sint magnae scholae (cui ne ipsi quidem rei adsentior, si ad aliquem merito concurritur), non tamen hoc eo valet ut fugiendae sint omnino scholae. Aliud est enim vitare eas, aliud eligere.</p>
<span class="br"></span><span class="lineNumber">17</span><span class="br"></span><p>Et si refutavimus quae contra dicuntur, iam explicemus quid ipsi sequamur. Ante omnia futurus orator, cui in maxima 
<span class="br"></span><span class="lineNumber">18</span><span class="br"></span>
celebritate et in media rei publicae luce vivendum est, adsuescat iam a tenero non reformidare homines neque illa solitaria et velut umbratili<a class="footnoteLink" href="#note_LCL124_90_3" id="target_note_LCL124_90_3"><sup>3</sup></a> vita pallescere. Excitanda mens et attollenda semper est, quae in eius modi secretis aut languescit et quendam velut in opaco situm ducit, aut contra tumescit inani persuasione: necesse est enim nimium <span class="br"></span><span class="lineNumber">19</span><span class="br"></span>tribuat sibi qui se nemini comparat. Deinde cum proferenda sunt studia, caligat in sole et omnia nova offendit, ut qui solus didicerit quod inter multos faciendum est. <span class="br"></span><span class="lineNumber">20</span><span class="br"></span>Mitto amicitias, quae ad senectutem usque firmissime durant religiosa quadam necessitudine inbutae: neque enim est sanctius sacris isdem quam studiis initiari. Sensum ipsum, qui communis dicitur, ubi discet cum se a congressu, qui non hominibus solum sed mutis quoque animalibus <span class="br"></span><span class="lineNumber">21</span><span class="br"></span>naturalis est, segregarit? Adde quod domi ea sola discere




</p></section><notes><section class="footnotes"><ul><li class="note" id="note_LCL124_90_3"><a class="footnoteCrossrefLink" href="#target_note_LCL124_90_3" title="Click to highlight in text"><sup class="lineRef">3</sup>umbratica <span class="italic">A</span></a></li><script type="text/javascript">document.getElementById('note_LCL124_90_3').style.display = "none";</script></ul></section></notes></section>