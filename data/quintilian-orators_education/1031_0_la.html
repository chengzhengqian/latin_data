<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>aliquid atque perfectius<a class="footnoteLink" href="#note_LCL494_306_16" id="target_note_LCL494_306_16"><sup>16</sup></a> postulantibus. Itaque non solum ad priores Catone Gracchisque, sed ne ad hos quidem ipsos oratorem alligandum puto. Atque id fecisse M. Tullium video, ut cum omnia utilitati, tum partem quandam delectationi daret, cum et suam se rem agere diceret, ageret autem maxime litigatoris: nam hoc ipso proderat,
<span class="br"></span><span class="lineNumber">46</span><span class="br"></span>quod placebat. Ad cuius voluptates nihil equidem quod addi possit invenio, nisi ut sensus nos quidem dicamus pluris: nempe<a class="footnoteLink" href="#note_LCL494_306_17" id="target_note_LCL494_306_17"><sup>17</sup></a> enim fieri potest salva tractatione causae et dicentis<a class="footnoteLink" href="#note_LCL494_306_18" id="target_note_LCL494_306_18"><sup>18</sup></a> auctoritate, si non crebra haec lumina et continua fuerint et invicem offecerint.</p>
<span class="br"></span><span class="lineNumber">47</span><span class="br"></span><p>Sed me hactenus cedentem nemo insequatur ultra; do tempori ne hirta toga sit, non ut serica, ne intonsum caput, non in gradus atque anulos comptum: cum eo quod, si non ad luxuriam ac libidinem referas, eadem speciosiora
<span class="br"></span><span class="lineNumber">48</span><span class="br"></span>quoque sint quae honestiora. Ceterum hoc, quod vulgo sententias vocamus, quod veteribus praecipueque Graecis in usu non fuit (apud Ciceronem enim invenio), dum rem contineant et copia non redundent et ad victoriam spectent quis utile neget? Feriunt animum et uno ictu frequenter inpellunt et ipsa brevitate magis haerent et delectatione persuadent.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_306_16"><a class="footnoteCrossrefLink" href="#target_note_LCL494_306_16" title="Click to highlight in text"><sup class="lineRef">16</sup><span class="italic">D.A.R.</span>: affectibus <span class="italic">G</span>: adfectatius <span class="italic">edd.</span></a></li><script type="text/javascript">document.getElementById('note_LCL494_306_16').style.display = "none";</script><li class="note" id="note_LCL494_306_17"><a class="footnoteCrossrefLink" href="#target_note_LCL494_306_17" title="Click to highlight in text"><sup class="lineRef">17</sup><span class="italic">Becher</span>: neque <span class="italic">G</span></a></li><script type="text/javascript">document.getElementById('note_LCL494_306_17').style.display = "none";</script><li class="note" id="note_LCL494_306_18"><a class="footnoteCrossrefLink" href="#target_note_LCL494_306_18" title="Click to highlight in text"><sup class="lineRef">18</sup><span class="italic">D.A.R.</span>: dicendi <span class="italic">G</span></a></li><script type="text/javascript">document.getElementById('note_LCL494_306_18').style.display = "none";</script></ul></section></notes></section>