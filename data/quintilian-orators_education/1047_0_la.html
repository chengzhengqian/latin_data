<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>facultas praeceptores non deerunt?), tamen est, ut Cicero ait,
<span class="br"></span><span class="lineNumber">27</span><span class="br"></span>pulchrum in secundis tertiisque consistere. Neque enim si quis Achillis gloriam in rebus bellicis consequi non potest, Aiacis aut Diomedis laudem aspernabitur, nec qui Homeri non fuerunt 〈aemuli, non fuerunt Tyrtaei〉.<a class="footnoteLink" href="#note_LCL494_338_16" id="target_note_LCL494_338_16"><sup>16</sup></a> Quin immo si hanc cogitationem homines habuissent, ut nemo se meliorem fore eo qui optimus fuisset arbitraretur, ii ipsi qui sunt optimi non fuissent, nec post Lucretium ac Macrum Vergilius nec post Crassum et Hortensium Cicero, sed nec illi qui post eos fuerunt.</p>
<span class="br"></span><span class="lineNumber">28</span><span class="br"></span><p>Verum ut transeundi spes non sit, magna tamen est dignitas subsequendi. An Pollio et Messala, qui iam Cicerone arcem tenente eloquentiae agere coeperunt, parum in vita dignitatis habuerunt, parum ad posteros gloriae tradiderunt? Alioqui pessime de rebus humanis perductae in summum artes mererentur, si quod optimum, 〈idem ultimum〉<a class="footnoteLink" href="#note_LCL494_338_17" id="target_note_LCL494_338_17"><sup>17</sup></a>
<span class="br"></span><span class="lineNumber">29</span><span class="br"></span>fuisset. Adde quod magnos modica quoque eloquentia parit fructus, ac si quis haec studia utilitate sola metiatur, paene illi perfectae par est. Neque erat difficile vel veteribus vel novis exemplis palam facere non aliunde maiores opes honores amicitias, laudem praesentem futuram<a class="footnoteLink" href="#note_LCL494_338_18" id="target_note_LCL494_338_18"><sup>18</sup></a> hominibus contigisse, nisi indignum litteris esset ab opere pulcherrimo, cuius tractatus atque ipsa possessio plenissimam studiis gratiam refert, hanc minorem exigere</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_338_16"><a class="footnoteCrossrefLink" href="#target_note_LCL494_338_16" title="Click to highlight in text"><sup class="lineRef">16</sup><span class="italic">suppl. D.A.R. after a and Radermacher</span></a></li><script type="text/javascript">document.getElementById('note_LCL494_338_16').style.display = "none";</script><li class="note" id="note_LCL494_338_17"><a class="footnoteCrossrefLink" href="#target_note_LCL494_338_17" title="Click to highlight in text"><sup class="lineRef">17</sup><span class="italic">suppl. Buttmann</span></a></li><script type="text/javascript">document.getElementById('note_LCL494_338_17').style.display = "none";</script><li class="note inline" id="note_LCL494_338_18"><a class="footnoteCrossrefLink" href="#target_note_LCL494_338_18" title="Click to highlight in text"><sup class="lineRef">18</sup> futuram 〈gloriam〉 <span class="italic">Radermacher</span></a></li><script type="text/javascript">document.getElementById('note_LCL494_338_18').style.display = "none";</script></ul></section></notes></section>