<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


sit: quid iudicem sentire credibile sit antequam incipimus: tum quid aut desideremus aut deprecemur. Ipsa illum <span class="br"></span><span class="lineNumber">53</span><span class="br"></span>natura eo ducet ut sciat quid primum dicendum sit. At nunc omne quo coeperunt prohoemium putant, et ut quidque succurrit, utique si aliqua sententia blandiatur, exordium.</p>
<p>Multa autem sine dubio sunt et aliis partibus causae communia, nihil tamen in quaque melius dicitur quam quod aeque bene dici alibi non possit.</p>
<span class="br"></span><span class="lineNumber">54</span><span class="br"></span><p>Multum gratiae exordio est quod ab actione diversae partis materiam trahit: hoc ipso quod non compositum domi sed ibi atque ex re natum et facilitate famam ingenii auget et facie simplicis sumptique ex proximo sermonis fidem quoque adquirit, adeo ut, etiam si reliqua scripta atque elaborata sint, tamen plerumque videatur tota extemporalis oratio cuius initium nihil praeparati habuisse manifestum est.</p>
<span class="br"></span><span class="lineNumber">55</span><span class="br"></span><p>Frequentissime vero prohoemium decebit et sententiarum et compositionis et vocis et vultus modestia, adeo ut in genere causae etiam indubitabili fiducia se ipsa nimium exerere non debeat. Odit enim iudex fere litigantis securitatem, cumque ius suum intellegat tacitus reverentiam postulat.</p>
<span class="br"></span><span class="lineNumber">56</span><span class="br"></span><p>Nec magis<a class="footnoteLink" href="#note_LCL125_206_9" id="target_note_LCL125_206_9"><sup>9</sup></a> diligenter ne suspecti simus ulla<a class="footnoteLink" href="#note_LCL125_206_10" id="target_note_LCL125_206_10"><sup>10</sup></a> parte vitandum est, propter quod minime ostentari debet in principiis cura, quia videtur ars omnis dicentis contra iudicem



</p></section><notes><section class="footnotes"><ul><li class="note" id="note_LCL125_206_9"><a class="footnoteCrossrefLink" href="#target_note_LCL125_206_9" title="Click to highlight in text"><sup class="lineRef">9</sup><span class="italic">D.A.R. (cf. Corsiâ€™s translation and see Housman on Manilius</span> 2.621<span class="italic">)</span>: minus <span class="italic">AB</span></a></li><script type="text/javascript">document.getElementById('note_LCL125_206_9').style.display = "none";</script><li class="note" id="note_LCL125_206_10"><a class="footnoteCrossrefLink" href="#target_note_LCL125_206_10" title="Click to highlight in text"><sup class="lineRef">10</sup>illa <span class="italic">Burman</span>: illi &lt;hac&gt; <span class="italic">Watt</span> 1988</a></li><script type="text/javascript">document.getElementById('note_LCL125_206_10').style.display = "none";</script></ul></section></notes></section>