<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
filium, tutoris adversus pupillum, mariti adversus uxorem moderatio est (hi enim praeferunt eorum ipsorum a quibus laeduntur caritatem, neque alio modo invisos eos faciunt quam quod amare ipsi videntur), alia cum senex adulescentis alieni convicium, honestus inferioris fert; hic enim tantum concitari, illic etiam adfici dedecet.<a class="footnoteLink" href="#note_LCL126_52_10" id="target_note_LCL126_52_10"><sup>10</sup></a></p>
<p><span class="br"></span><span class="lineNumber">15</span><span class="br"></span>Sunt et illa ex eadem natura, sed motus adhuc minoris, veniam petere adulescentiae, defendere amores. Nonnumquam etiam lenis caloris alieni derisus ex hac forma venit, sed is non ex iocis tantum. Verum aliquanto magis propria fuerit virtutis simulatio satisfaciendi rogandi, et εἰρωνεία, quae diversum ei quod dicit intellectum petit. <span class="br"></span><span class="lineNumber">16</span><span class="br"></span>Hinc etiam ille maior ad concitandum odium nasci adfectus solet, cum hoc ipso quod nos adversariis summittimus intellegitur tacita inpotentiae exprobratio: namque eos gravis et intolerabiles id ipsum demonstrat, quod cedimus. Et ignorant cupidi maledicendi aut adfectatores libertatis plus invidiam quam convicium posse; nam invidia adversarios, convicium nos invisos facit.</p>
<p><span class="br"></span><span class="lineNumber">17</span><span class="br"></span>Ille iam paene medius adfectus est ex amoribus, ex desideriis amicorum et necessariorum; nam et hoc maior est et illo minor.</p>
<p>Non parum significanter etiam illa in scholis ἢθη dixerimus, quibus plerumque rusticos superstitiosos avaros timidos secundum condicionem positionum effingimus;

</p></section><notes><section class="footnotes"><ul><li class="note" id="note_LCL126_52_10"><a class="footnoteCrossrefLink" href="#target_note_LCL126_52_10" title="Click to highlight in text"><sup class="lineRef">10</sup><span class="italic">Winterbottom</span>: debet <span class="italic">A</span>: tantum &lt;non&gt; <span class="italic">(Kiderlin)</span> concitari, illic &lt;vix&gt; etiam adfici debet <span class="italic">Watt</span> 1988 <span class="italic">(‘in the latter case, one ought simply not to be unduly worked up, in the former one scarcely ought to be affected at all’)</span></a></li><script type="text/javascript">document.getElementById('note_LCL126_52_10').style.display = "none";</script></ul></section></notes></section>