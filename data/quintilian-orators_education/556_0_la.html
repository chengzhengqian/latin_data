<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

finitionem descenditur, ut in actionibus dementiae, malae tractationis, rei publicae laesae: in quibus si recte facta esse quae obiciuntur dici non potest, illud succurrit: ‘non est &lt;hoc dementem esse,&gt;<a class="footnoteLink" href="#note_LCL126_218_1" id="target_note_LCL126_218_1"><sup>1</sup></a> male tractare, rem publicam laedere.’</p>
<p>Finitio igitur est rei propositae propria et dilucida et <span class="br"></span><span class="lineNumber">3</span><span class="br"></span>breviter comprensa verbis enuntiatio. Constat maxime, sicut est dictum, genere specie differentibus propriis: ut si finias equum (noto enim maxime utar exemplo), genus est animal, species mortale, differens inrationale (nam et homo mortale erat), proprium hinniens.</p>
<p><span class="br"></span><span class="lineNumber">4</span><span class="br"></span>Haec adhibetur orationi pluribus causis. Nam tum est certum de nomine sed quaeritur quae res ei subicienda sit, tum res est manifesta sed quo &lt;nomine appellanda sit non constat. Si de&gt;<a class="footnoteLink" href="#note_LCL126_218_2" id="target_note_LCL126_218_2"><sup>2</sup></a> nomine constat, de re dubium est, interim <span class="br"></span><span class="lineNumber">5</span><span class="br"></span>coniectura est, ut si quaeratur quid sit deus. Nam qui neget deum esse spiritum omnibus partibus inmixtum, non hoc dicat, falsam esse divinae illius naturae appellationem, sicut Epicurus, qui humanam ei formam locumque inter







</p></section><notes><section class="footnotes"><ul><li class="note" id="note_LCL126_218_1"><a class="footnoteCrossrefLink" href="#target_note_LCL126_218_1" title="Click to highlight in text"><sup class="lineRef">1</sup><span class="italic">suppl. Regius</span></a></li><script type="text/javascript">document.getElementById('note_LCL126_218_1').style.display = "none";</script><li class="note" id="note_LCL126_218_2"><a class="footnoteCrossrefLink" href="#target_note_LCL126_218_2" title="Click to highlight in text"><sup class="lineRef">2</sup><span class="italic">suppl. D.A</span>.<span class="italic">R., after edd.</span></a></li><script type="text/javascript">document.getElementById('note_LCL126_218_2').style.display = "none";</script></ul></section></notes></section>