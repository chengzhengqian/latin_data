<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

versibus: et Thucydidi ὑπὲρ ἥμισυ Kᾶρες ἐφάνησαν ex mollissimo rhythmorum genere excidit.</p>
<p><span class="br"></span><span class="lineNumber">79</span><span class="br"></span> Sed quia omnem oratoriam 〈compositionem pedibus〉<a class="footnoteLink" href="#note_LCL127_204_46" id="target_note_LCL127_204_46"><sup>46</sup></a> constare dixi, aliqua de his quoque: quorum nomina quia varie traduntur, constituendum est quo quemque appellemus. Equidem Ciceronem sequar (nam is eminentissimos Graecorum est secutus), excepto quod pes mihi tris syllabas non videtur excedere, quamquam ille paeane dochmioque, quorum prior in quattuor, secundus in quinque <span class="br"></span><span class="lineNumber">80</span><span class="br"></span> excurrit, utatur; nec tamen ipse dissimulat quibusdam numeros videri, non pedes, neque inmerito: quidquid est enim supra tris syllabas, id est ex pluribus pedibus. Ergo cum constent quattuor pedes binis, octo ternis, spondion longis duabus, pyrrhichium, quem alii pariambum vocant, brevibus 〈duabus〉,<a class="footnoteLink" href="#note_LCL127_204_47" id="target_note_LCL127_204_47"><sup>47</sup></a> iambum brevi longaque, huic contrarium e longa et brevi choreum, non ut alii trochaeum <span class="br"></span><span class="lineNumber">81</span><span class="br"></span> nominemus: ex iis vero qui ternas syllabas habent dactylum




</p></section><notes><section class="footnotes"><ul><li class="note" id="note_LCL127_204_46"><a class="footnoteCrossrefLink" href="#target_note_LCL127_204_46" title="Click to highlight in text"><sup class="lineRef">46</sup><span class="italic">add. Radermacher after Regius and Spalding (cf. Diomedes, GL</span> 1.465<span class="italic">)</span></a></li><script type="text/javascript">document.getElementById('note_LCL127_204_46').style.display = "none";</script><li class="note" id="note_LCL127_204_47"><a class="footnoteCrossrefLink" href="#target_note_LCL127_204_47" title="Click to highlight in text"><sup class="lineRef">47</sup><span class="italic">add. Halm</span></a></li><script type="text/javascript">document.getElementById('note_LCL127_204_47').style.display = "none";</script></ul></section></notes></section>