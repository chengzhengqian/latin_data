<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


se non sufficiet scire omnes probationes aut a personis aut a rebus peti, quia utrumque in plura dividitur, ita ex antecedentibus et iunctis et insequentibus trahenda esse argumenta qui acceperit num protinus in hoc sit instructus, ut <span class="br"></span><span class="lineNumber">103</span><span class="br"></span>quid in quaque causa ducendum sit ex his sciat?—praesertim cum plurimae probationes in ipso causarum complexu reperiantur, ita ut sint cum alia lite nulla communes, eaeque sint et potentissimae et minime obviae, quia communia ex praeceptis accepimus, propria invenienda sunt. <span class="br"></span><span class="lineNumber">104</span><span class="br"></span>Hoc genus argumentorum sane dicamus ex circumstantia, quia περίστασιν dicere aliter non possumus, vel ex iis <span class="br"></span><span class="lineNumber">105</span><span class="br"></span>quae cuiusque causae propria sunt: ut in illo adultero sacerdote, qui lege qua unius servandi potestatem habebat se ipse servare voluit, proprium controversiae est dicere: ‘non unum nocentem servabas, quia te dimisso adulteram occidere non licebat’; hoc enim argumentum lex facit, quae prohibet adulteram sine adultero occidere. &lt;Est&gt; et<a class="footnoteLink" href="#note_LCL125_418_41" id="target_note_LCL125_418_41"><sup>41</sup></a> illa, in qua lex est ut argentarii dimidium ex eo quod debebant solverent, creditum suum totum exigerent; ‘argentarius ab argentario &lt;creditum exigit, negat adversarius iure&gt;<a class="footnoteLink" href="#note_LCL125_418_42" id="target_note_LCL125_418_42"><sup>42</sup></a> solidum peti. Proprium ex materia est argumentum creditoris, idcirco adiectum esse in lege ut argentarius totum exigeret: adversus alios enim non opus fuisse lege,





</p></section><notes><section class="footnotes"><ul><li class="note" id="note_LCL125_418_41"><a class="footnoteCrossrefLink" href="#target_note_LCL125_418_41" title="Click to highlight in text"><sup class="lineRef">41</sup><span class="italic">add. Shackleton Bailey</span></a></li><script type="text/javascript">document.getElementById('note_LCL125_418_41').style.display = "none";</script><li class="note" id="note_LCL125_418_42"><a class="footnoteCrossrefLink" href="#target_note_LCL125_418_42" title="Click to highlight in text"><sup class="lineRef">42</sup><span class="italic">add. Radermacher</span></a></li><script type="text/javascript">document.getElementById('note_LCL125_418_42').style.display = "none";</script></ul></section></notes></section>