<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">60</span><span class="br"></span><p>virtutibus suogenere plenum. Medius hic modus et tralationibus crebrior et figuris erit iucundior, egressionibus amoenus, compositione aptus, sententiis dulcis, lenior tamquam amnis et lucidus quidem sed virentibus utrimque
<span class="br"></span><span class="lineNumber">61</span><span class="br"></span>ripis inumbratus. At ille qui saxa devolvat et ‘pontem indignetur’ et ripas sibi faciat multus et torrens iudicem vel nitentem contra feret, cogetque ire qua rapiet. Hic orator et defunctos excitabit ut Appium Caecum, apud hunc et patria ipsa exclamabit, aliquandoque 〈dicentem〉<a class="footnoteLink" href="#note_LCL494_314_25" id="target_note_LCL494_314_25"><sup>25</sup></a> [Ciceronem in oratione contra Catilinam in senatu]<a class="footnoteLink" href="#note_LCL494_314_26" id="target_note_LCL494_314_26"><sup>26</sup></a> adloquetur.
<span class="br"></span><span class="lineNumber">62</span><span class="br"></span>Hic et amplificationibus extollet orationem et in supralationem<a class="footnoteLink" href="#note_LCL494_314_27" id="target_note_LCL494_314_27"><sup>27</sup></a> quoque erigetur: ‘quae Charybdis tam vorax?’ et ‘Oceanus medius fidius ipse’: nota sunt enim etiam studiosis haec lumina. Hic deos ipsos in congressum prope suum sermonemque deducet: ‘vos enim Albani tumuli atque luci, vos, inquam, Albanorum obrutae arae, sacrorum populi Romani sociae et aequales.’ Hic iram, hic misericordiam inspirabit: hoc dicente iudex pallebit<a class="footnoteLink" href="#note_LCL494_314_28" id="target_note_LCL494_314_28"><sup>28</sup></a> et flebit et per omnis adfectus tractus<a class="footnoteLink" href="#note_LCL494_314_29" id="target_note_LCL494_314_29"><sup>29</sup></a> huc atque illuc sequetur nec doceri desiderabit.</p>
<span class="br"></span><span class="lineNumber">63</span><span class="br"></span><p>Quare si ex tribus his generibus necessario sit eligendum unum, quis dubitet hoc praeferre omnibus, et validissimum alioqui et maximis quibusque causis accommo datissimum?</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_314_25"><a class="footnoteCrossrefLink" href="#target_note_LCL494_314_25" title="Click to highlight in text"><sup class="lineRef">25</sup><span class="italic">add. Kiderlin</span></a></li><script type="text/javascript">document.getElementById('note_LCL494_314_25').style.display = "none";</script><li class="note" id="note_LCL494_314_26"><a class="footnoteCrossrefLink" href="#target_note_LCL494_314_26" title="Click to highlight in text"><sup class="lineRef">26</sup><span class="italic">del. Winterbottom after Spalding</span></a></li><script type="text/javascript">document.getElementById('note_LCL494_314_26').style.display = "none";</script><li class="note" id="note_LCL494_314_27"><a class="footnoteCrossrefLink" href="#target_note_LCL494_314_27" title="Click to highlight in text"><sup class="lineRef">27</sup><span class="italic">Winterbottom</span>: superlationem <span class="italic">G</span></a></li><script type="text/javascript">document.getElementById('note_LCL494_314_27').style.display = "none";</script><li class="note" id="note_LCL494_314_28"><a class="footnoteCrossrefLink" href="#target_note_LCL494_314_28" title="Click to highlight in text"><sup class="lineRef">28</sup><span class="italic">Stroux</span>: appellavit <span class="italic">G</span></a></li><script type="text/javascript">document.getElementById('note_LCL494_314_28').style.display = "none";</script><li class="note" id="note_LCL494_314_29"><a class="footnoteCrossrefLink" href="#target_note_LCL494_314_29" title="Click to highlight in text"><sup class="lineRef">29</sup><span class="italic">Madvig</span>: tractatus <span class="italic">G</span>: raptus <span class="italic">Stroux</span></a></li><script type="text/javascript">document.getElementById('note_LCL494_314_29').style.display = "none";</script></ul></section></notes></section>