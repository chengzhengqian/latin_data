<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

stilo et ipse componat, vel etiam alias, veras modo, et utrimque tractet et, quod in gladiatoribus fieri videmus, decretoriis exerceatur, ut fecisse Brutum diximus pro Milone. Melius hoc quam rescribere veteribus orationibus, ut fecit Cestius contra Ciceronis actionem habitam pro eodem, cum alteram partem satis nosse non posset ex sola defensione.</p>
<p><span class="br"></span><span class="lineNumber">21</span><span class="br"></span> Citius autem idoneus erit iuvenis quem praeceptor coegerit in declamando quam simillimum esse veritati et per totas ire materias quarum nunc facillima et maxime favorabilia decerpunt. Obstant huic, quod secundo loco posui, fere turba discipulorum et consuetudo classium certis diebus audiendarum, nonnihil etiam persuasio patrum numerantium potius declamationes quam aestimantium.</p>
<p><span class="br"></span><span class="lineNumber">22</span><span class="br"></span> Sed, quod dixi primo, ut arbitror, libro, nec ille se bonus praeceptor maiore numero quam sustinere possit onerabit, et nimiam loquacitatem recidet, ut omnia quae sunt in controversia, non, ut quidam volunt, quae in rerum natura, dicantur, et vel longiore potius dierum spatio laxabit dicendi <span class="br"></span><span class="lineNumber">23</span><span class="br"></span> necessitatem vel materias dividere permittet. 〈Una enim〉<a class="footnoteLink" href="#note_LCL127_366_9" id="target_note_LCL127_366_9"><sup>9</sup></a> diligenter effecta plus proderit quam plures inchoatae et quasi degustatae. Propter quod accidit ut nec suolocoquidque ponatur, nec illa quae prima sunt servent suam legem, iuvenibus flosculos omnium partium in ea quae






</p></section><notes><section class="footnotes"><ul><li class="note" id="note_LCL127_366_9"><a class="footnoteCrossrefLink" href="#target_note_LCL127_366_9" title="Click to highlight in text"><sup class="lineRef">9</sup><span class="italic">add. recc.</span></a></li><script type="text/javascript">document.getElementById('note_LCL127_366_9').style.display = "none";</script></ul></section></notes></section>