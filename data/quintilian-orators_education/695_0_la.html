<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

re plurimum valet, ad inlustrandum id quod exponitur, et ad amplificandum, ut iis qui audient illud quod augebimus, quantum efficere oratio poterit, tantum esse <span class="br"></span><span class="lineNumber">28</span><span class="br"></span> videatur: et huic contraria saepe percursio est et plus ad intellegendum quam dixeris significatio et distincte concisa brevitas et extenuatio, et huic adiuncta inlusio, a praeceptis Caesaris non abhorrens, et ab re digressio, in qua cum fuerit delectatio, tum reditus ad rem aptus et concinnus<a class="footnoteLink" href="#note_LCL127_24_5" id="target_note_LCL127_24_5"><sup>5</sup></a> esse debebit: propositioque quid sis dicturus et ab eo quod est dictum seiunctio et reditus ad propositum et iteratio <span class="br"></span><span class="lineNumber">29</span><span class="br"></span> et rationis apta conclusio: tum augendi minuendive causa veritatis supralatio atque traiectio, et rogatio atque huic finitima quasi percontatio expositioque sententiae suae: tum illa, quae maxime quasi inrepit in hominum mentes, alia dicentis ac significantis dissimulatio, quae est periucunda cum orationis non contentione sed sermone <span class="br"></span><span class="lineNumber">30</span><span class="br"></span> tractatur: deinde dubitatio, tum distributio, tum correctio vel ante vel post quam dixeris, vel cum aliquid a te ipso reicias. Praemunitio etiam est ad id quod adgrediare, et traiectio in alium: communicatio, quae est quasi cum iis ipsis














</p></section><notes><section class="footnotes"><ul><li class="note" id="note_LCL127_24_5"><a class="footnoteCrossrefLink" href="#target_note_LCL127_24_5" title="Click to highlight in text"><sup class="lineRef">5</sup><span class="italic">recc.</span>: concinens <span class="italic">B</span>: concinnens <span class="italic">A</span></a></li><script type="text/javascript">document.getElementById('note_LCL127_24_5').style.display = "none";</script></ul></section></notes></section>