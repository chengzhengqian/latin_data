<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

nonnulli facultatem vocant: quae res ne quid adferat ambiguitatis, <span class="br"></span><span class="lineNumber">4</span><span class="br"></span>vim dico δύναµιν. Haec opinio originem ab Isocrate, si tamen re vera ars quae circumfertur eius est, duxit. Qui cum longe sit a voluntate infamantium oratoris officia, finem artis temere comprendit dicens esse rhetoricen persuadendi opificem, id est πειθοῦς δηµιουργόν: neque enim mihi permiserim eadem uti declinatione qua
<span class="br"></span><span class="lineNumber">5</span><span class="br"></span>Ennius M. Cethegum ‘suadae medullam’ vocat. Apud Platonem quoque Gorgias in libro qui nomine eius inscriptus est idem fere dicit, sed hanc Plato illius opinionem vult accipi, non suam. Cicero pluribus locis scripsit officium oratoris <span class="br"></span><span class="lineNumber">6</span><span class="br"></span>esse dicere adposite ad persuadendum, in rhetoricis etiam, quos sine dubio ipse non probat, finem facit persuadere. Verum et pecunia persuadet et gratia et auctoritas dicentis et dignitas, postremo aspectus etiam ipse sine voce, quo vel recordatio meritorum cuiusque vel facies aliqua <span class="br"></span><span class="lineNumber">7</span><span class="br"></span>miserabilis vel formae pulchritudo sententiam dictat. Nam et Manium Aquilium defendens Antonius, cum scissa veste cicatrices quas is pro patria pectore adverso suscepisset ostendit, non orationis habuit fiduciam, sed oculis populi Romani vim attulit: quem illo ipso aspectu maxime <span class="br"></span><span class="lineNumber">8</span><span class="br"></span>motum in hoc, ut absolveret reum, creditum est. Servium




</p></section><notes></notes></section>