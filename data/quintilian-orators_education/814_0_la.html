<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">20</span><span class="br"></span> Ac diu non nisi optimus quisque et qui credentem sibi minime fallat legendus est, sed diligenter ac paene ad scribendi sollicitudinem nec per partes modo scrutanda omnia, sed perlectus liber utique ex integro resumendus, praecipueque oratio, cuius virtutes frequenter ex industria <span class="br"></span><span class="lineNumber">21</span><span class="br"></span> quoque occultantur. Saepe enim praeparat dissimulat insidiatur orator, eaque in prima parte actionis dicit quae sunt in summa profutura; itaque suo loco minus placent, adhuc nobis quare dicta sint ignorantibus, ideoque erunt cognitis omnibus repetenda.</p>
<p><span class="br"></span><span class="lineNumber">22</span><span class="br"></span> Illa veroutilissima,<a class="footnoteLink" href="#note_LCL127_262_8" id="target_note_LCL127_262_8"><sup>8</sup></a> nosse eas causas quarum orationes in manus sumpserimus et, quotiens continget, utrimque habitas legere actiones: ut Demosthenis et Aeschinis inter se contrarias, et Servi Sulpici atque Messalae, quorum alter pro Aufidia, contra dixit alter, et Pollionis et Cassi reo <span class="br"></span><span class="lineNumber">23</span><span class="br"></span> Asprenate, aliasque plurimas. Quin etiam si minus pares videbuntur aliquae, tamen ad cognoscendam litium quaestionem recte requirentur, ut contra Ciceronis orationes Tuberonis in Ligarium et Hortensi pro Verre. Quin etiam easdem causas ut quisque 〈egerit utile〉<a class="footnoteLink" href="#note_LCL127_262_9" id="target_note_LCL127_262_9"><sup>9</sup></a> erit scire.





</p></section><notes><section class="footnotes"><ul><li class="note" id="note_LCL127_262_8"><a class="footnoteCrossrefLink" href="#target_note_LCL127_262_8" title="Click to highlight in text"><sup class="lineRef">8</sup><span class="italic">Kiderlin</span>: utilissimum <span class="italic">G</span></a></li><script type="text/javascript">document.getElementById('note_LCL127_262_8').style.display = "none";</script><li class="note" id="note_LCL127_262_9"><a class="footnoteCrossrefLink" href="#target_note_LCL127_262_9" title="Click to highlight in text"><sup class="lineRef">9</sup><span class="italic">add. Regius</span></a></li><script type="text/javascript">document.getElementById('note_LCL127_262_9').style.display = "none";</script></ul></section></notes></section>