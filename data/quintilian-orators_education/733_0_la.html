<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">6</span><span class="br"></span> Fiunt ergo et circa genus figurae in nominibus, nam et ‘oculis capti talpae’ et ‘timidi dammae’ dicuntur a Vergilio, sed subest ratio, quia sexus uterque altero significatur, tamque mares esse talpas dammasque quam feminas certum est: et in verbis, ut ‘fabricatus est gladium’ et ‘inimicum <span class="br"></span><span class="lineNumber">7</span><span class="br"></span> poenitus es’. Quod minus mirum est quia in natura verborum est et quae facimus patiendi modo saepe dicere, ut ‘arbitror’, ‘suspicor’, et contra faciendi quae patimur, ut ‘vapulo’: ideoque frequens permutatio est et pleraque utroque modo efferuntur: luxuriatur luxuriat, fluctuatur <span class="br"></span><span class="lineNumber">8</span><span class="br"></span> fluctuat, adsentior adsentio. Est figura et in numero, vel cum singulari pluralis subiungitur: ‘gladio pugnacissima gens Romani’ (gens enim ex multis), vel ex diverso:</p>
<blockquote><p>
<span class="line indent10">qui<a class="footnoteLink" href="#note_LCL127_100_3" id="target_note_LCL127_100_3"><sup>3</sup></a> non risere parentes,<a class="footnoteLink" href="#note_LCL127_100_4" id="target_note_LCL127_100_4"><sup>4</sup></a></span><span class="linebreak"></span>
<span class="line">nec deus hunc mensa dea nec dignata cubili est:</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">9</span><span class="br"></span> ex illis enim ‘qui non risere’ hic quem non dignata 〈est. Verbo etiam pro nomine utimur, ut〉<a class="footnoteLink" href="#note_LCL127_100_5" id="target_note_LCL127_100_5"><sup>5</sup></a> in satura:</p>
</section><notes><section class="footnotes"><ul><li class="note" id="note_LCL127_100_3"><a class="footnoteCrossrefLink" href="#target_note_LCL127_100_3" title="Click to highlight in text"><sup class="lineRef">3</sup><span class="italic">Politian</span>: cui <span class="italic">A (and MSS of Vergil)</span></a></li><script type="text/javascript">document.getElementById('note_LCL127_100_3').style.display = "none";</script><li class="note" id="note_LCL127_100_4"><a class="footnoteCrossrefLink" href="#target_note_LCL127_100_4" title="Click to highlight in text"><sup class="lineRef">4</sup>parenti <span class="italic">Bonnell</span></a></li><script type="text/javascript">document.getElementById('note_LCL127_100_4').style.display = "none";</script><li class="note" id="note_LCL127_100_5"><a class="footnoteCrossrefLink" href="#target_note_LCL127_100_5" title="Click to highlight in text"><sup class="lineRef">5</sup><span class="italic">suppl. (e.g.) D.A.R.</span></a></li><script type="text/javascript">document.getElementById('note_LCL127_100_5').style.display = "none";</script></ul></section></notes></section>