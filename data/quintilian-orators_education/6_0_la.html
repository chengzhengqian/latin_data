<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


philosophiae adseruntur, passim tractamus omnes. Quis enim non de iusto, aequo ac bono, modo non et vir pessimus, loquitur? Quis non etiam rusticorum aliqua de causis naturalibus quaerit? Nam verborum proprietas ac differentia omnibus qui sermonem curae habent debet esse <span class="br"></span><span class="lineNumber">17</span><span class="br"></span>communis. Sed ea et sciet optime et eloquetur orator; qui si fuisset aliquando perfectus, non a philosophorum scholis virtutis praecepta peterentur. Nunc necesse est ad eos [aliquando]<a class="footnoteLink" href="#note_LCL124_60_3" id="target_note_LCL124_60_3"><sup>3</sup></a> auctores recurrere, qui desertam, ut dixi, partem oratoriae artis, meliorem praesertim, occupaverunt, et velut nostrum reposcere, non ut illorum nos utamur <span class="br"></span><span class="lineNumber">18</span><span class="br"></span>inventis, sed ut illos alienis usos esse doceamus. Sit igitur orator vir talis qualis vere sapiens appellari possit, nec moribus modo perfectus (nam id mea quidem opinione, quamquam sunt qui dissentiant, satis non est), sed etiam <span class="br"></span><span class="lineNumber">19</span><span class="br"></span>scientia et omni facultate dicendi; qualis fortasse nemo adhuc fuerit, sed non ideo minus nobis ad summa tendendum est: quod fecerunt plerique veterum, qui, etsi nondum quemquam sapientem repertum putabant, praecepta <span class="br"></span><span class="lineNumber">20</span><span class="br"></span>tamen sapientiae tradiderunt. Nam est certe aliquid consummata eloquentia neque ad eam pervenire natura humani ingenii prohibet. Quod si non contingat, altius tamen ibunt qui ad summa nitentur quam qui praesumpta desperatione quo velint evadendi protinus circa ima substiterint.</p>
<span class="br"></span><span class="lineNumber">21</span><span class="br"></span><p>Quo magis impetranda erit venia si ne minora quidem illa, verum operi quod instituimus necessaria, praeteribo. Nam liber primus ea quae sunt ante officium rhetoris</p>
</section><notes><section class="footnotes"><ul><li class="note" id="note_LCL124_60_3"><a class="footnoteCrossrefLink" href="#target_note_LCL124_60_3" title="Click to highlight in text"><sup class="lineRef">3</sup><span class="italic">del. Radermacher</span></a></li><script type="text/javascript">document.getElementById('note_LCL124_60_3').style.display = "none";</script></ul></section></notes></section>