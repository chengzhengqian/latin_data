<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">115</span><span class="br"></span>epilogi possunt magis habere miserabile? Serum est enim advocare iis rebus adfectum in peroratione quas securus narraveris: adsuevit illis iudex iamque eas sine motu mentis accipit quibus commotus novis non est; et difficile est mutare habitum animi semel constitutum.</p>
<span class="br"></span><span class="lineNumber">116</span><span class="br"></span><p>Ego vero (neque enim dissimulabo iudicium meum, quamquam id quod sum dicturus exemplis magis quam praeceptis ullis continetur) narrationem, [ut]<a class="footnoteLink" href="#note_LCL125_276_20" id="target_note_LCL125_276_20"><sup>20</sup></a> si ullam partem orationis, omni qua potest gratia et venere exornandam puto. Sed plurimum refert quae sit natura eius rei
<span class="br"></span><span class="lineNumber">117</span><span class="br"></span>quam exponimus. In parvis ergo, quales sunt fere privatae, sit ille pressus et velut adplicitus rei cultus, in verbis summa diligentia: quae in locis impetu feruntur et circumiectae orationis copia latent, hic expressa et, ut vult Zenon, ‘sensu tincta’ esse debebunt: compositio dissimulata
<span class="br"></span><span class="lineNumber">118</span><span class="br"></span>quidem, sed tamen quam iucundissima: figurae non illae poeticae et contra rationem loquendi auctoritate veterum receptae (nam debet esse quam purissimus sermo), sed quae varietate taedium effugiant et mutationibus animum levent, ne in eundem casum, similem compositionem, pares elocutionum tractus incidamus. Caret enim ceteris lenociniis expositio et, nisi commendetur hac venustate,
<span class="br"></span><span class="lineNumber">119</span><span class="br"></span>iaceat necesse est. Nec in ulla parte intentior est iudex, eoque nihil recte dictum perit. Praeterea nescio quo modo




</p></section><notes><section class="footnotes"><ul><li class="note" id="note_LCL125_276_20"><a class="footnoteCrossrefLink" href="#target_note_LCL125_276_20" title="Click to highlight in text"><sup class="lineRef">20</sup><span class="italic">del. Regius</span></a></li><script type="text/javascript">document.getElementById('note_LCL125_276_20').style.display = "none";</script></ul></section></notes></section>