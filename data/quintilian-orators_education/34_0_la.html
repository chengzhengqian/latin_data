<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

corpus visu tactuque manifestum: ‘domus’ ‘lectus’, appellatio cui vel alterum deesset vel utrumque: ‘ventus’ ‘caelum’ ‘deus’ ‘virtus’. Adiciebant et adseverationem, ut ‘eu’,<a class="footnoteLink" href="#note_LCL124_116_10" id="target_note_LCL124_116_10"><sup>10</sup></a> et tractionem, ut ‘fasciatim’; quae mihi non adprobantur.</p>
<span class="br"></span><span class="lineNumber">21</span><span class="br"></span><p>Vocabulum an appellatio dicenda sit προσηγορία et subicienda nomini necne, quia parvi refert, liberum opinaturis relinquo.</p>
<span class="br"></span><span class="lineNumber">22</span><span class="br"></span><p>Nomina declinare et verba in primis pueri sciant: neque enim aliter pervenire ad intellectum sequentium possunt. Quod etiam monere supervacuum erat nisi ambitiosa festinatione plerique a posterioribus inciperent, et dum ostentare discipulos circa speciosiora malunt, compendio <span class="br"></span><span class="lineNumber">23</span><span class="br"></span>morarentur. Atqui si quis et didicerit satis et (quod non minus deesse interim solet) voluerit docere quae didicit, non erit contentus tradere in nominibus tria genera et <span class="br"></span><span class="lineNumber">24</span><span class="br"></span>quae sunt duobus omnibusve communia. Nec statim diligentem putabo qui promiscua, quae epicoena dicuntur, ostenderit, in quibus sexus uterque per alterum apparet, aut quae feminina positione mares aut neutrali feminas <span class="br"></span><span class="lineNumber">25</span><span class="br"></span>significant, qualia sunt ‘Murena’ et ‘Glycerium’. Scrutabitur






</p></section><notes><section class="footnotes"><ul><li class="note" id="note_LCL124_116_10"><a class="footnoteCrossrefLink" href="#target_note_LCL124_116_10" title="Click to highlight in text"><sup class="lineRef">10</sup><span class="italic">Niedermann</span>: eheu <span class="italic">AB</span>: euhoe <span class="italic">Colson</span></a></li><script type="text/javascript">document.getElementById('note_LCL124_116_10').style.display = "none";</script></ul></section></notes></section>