<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>quam ex arte, qui contrahit alterno celerique motu et explicat manum.</p>
<span class="br"></span><span class="lineNumber">103</span><span class="br"></span><p>Est et illa cava et rara et supra umeri altitudinem elata cum quodam motu velut hortatrix manus; a peregrinis scholis tamen prope recepta tremula scaenica est.</p>
<p>Digitos cum summi coierunt ad os referre cur quibusdam displicuerit nescio: nam id et leviter<a class="footnoteLink" href="#note_LCL494_138_33" id="target_note_LCL494_138_33"><sup>33</sup></a> admirantes et interim subita indignatione 〈et〉<a class="footnoteLink" href="#note_LCL494_138_34" id="target_note_LCL494_138_34"><sup>34</sup></a> velut pavescentes et deprecantes facimus.</p>
<span class="br"></span><span class="lineNumber">104</span><span class="br"></span><p>Quin compressam etiam manum in paenitentia vel ira pectori admovemus, ubi vox vel inter dentes expressa non dedecet: ‘Quid nunc agam?’ ‘Quid facias?’</p>
<p>Averso pollice demonstrare aliquid receptum magis puto quam oratori decorum.</p>
<span class="br"></span><span class="lineNumber">105</span><span class="br"></span><p>Sed cum omnis motus sex partes habeat, septimus sit ille qui in se redit orbis, vitiosa est una circumversio: reliqui ante et pone<a class="footnoteLink" href="#note_LCL494_138_35" id="target_note_LCL494_138_35"><sup>35</sup></a> et dextra laevaque et sursum et deorsum aliquid ostendunt. (In posteriora gestus non derigitur: interim tamen velut reici solet.)</p>
<span class="br"></span><span class="lineNumber">106</span><span class="br"></span><p>Optime autem manus a sinistra parte incipit, in dextra deponitur, sed ut ponere, non ut ferire videatur: quamquam</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_138_33"><a class="footnoteCrossrefLink" href="#target_note_LCL494_138_33" title="Click to highlight in text"><sup class="lineRef">33</sup><span class="italic">K</span>: leniter <span class="italic">B</span>: lenites <span class="italic">b</span></a></li><script type="text/javascript">document.getElementById('note_LCL494_138_33').style.display = "none";</script><li class="note inline" id="note_LCL494_138_34"><a class="footnoteCrossrefLink" href="#target_note_LCL494_138_34" title="Click to highlight in text"><sup class="lineRef">34</sup><span class="italic">add. Winterbottom</span></a></li><script type="text/javascript">document.getElementById('note_LCL494_138_34').style.display = "none";</script><li class="note" id="note_LCL494_138_35"><a class="footnoteCrossrefLink" href="#target_note_LCL494_138_35" title="Click to highlight in text"><sup class="lineRef">35</sup>et pone <span class="italic">D.A.R</span>.: nos <span class="italic">B</span></a></li><script type="text/javascript">document.getElementById('note_LCL494_138_35').style.display = "none";</script></ul></section></notes></section>