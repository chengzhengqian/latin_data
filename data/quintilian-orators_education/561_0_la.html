<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

duos ponere debemus fines quales utrimque esse optimi poterunt. At in foro providendum num forte supervacua et nihil ad causam pertinens an ambigua an contraria an communis sit finitio, quorum nihil accidere nisi <span class="br"></span><span class="lineNumber">21</span><span class="br"></span>agentis culpa potest. Ut recte autem finiamus ita fiet si prius in animo constituerimus quid velimus efficere: sic enim accommodari ad voluntatem verba poterunt. Atque ut a notissimo exemplo, quo sit res lucidior, non recedamus: ‘qui privatam pecuniam de templo surripuit, sacrilegii <span class="br"></span><span class="lineNumber">22</span><span class="br"></span>reus est’: culpa manifesta est, quaestio est an huic crimini nomen quod est in lege conveniat. Ergo ambigitur an hoc sacrilegium sit. Accusator, quia de templo surrepta sit pecunia, utitur hoc nomine: reus, quia privatam surripuerit, negat esse sacrilegium, sed furtum fatetur. Actor ergo ita finiet: ‘sacrilegium est surripere aliquid &lt;ex sacro’; reus: ‘sacrilegium est surripere aliquid&gt;<a class="footnoteLink" href="#note_LCL126_228_14" id="target_note_LCL126_228_14"><sup>14</sup></a> sacri.’ Uterque finitionem <span class="br"></span><span class="lineNumber">23</span><span class="br"></span>alterius inpugnat. Ea duobus generibus evertitur, si aut falsa est aut parum plena. Nam illud tertium nisi stultis <span class="br"></span><span class="lineNumber">24</span><span class="br"></span>non accidit, ut nihil ad quaestionem pertineat. [Falsa est si dicas ‘equus est animal rationale’: nam est equus animal, sed inrationale. Quod autem commune cum alio est desinet esse proprium.]<a class="footnoteLink" href="#note_LCL126_228_15" id="target_note_LCL126_228_15"><sup>15</sup></a> Hic reus falsam dicit esse finitionem accusatoris, accusator autem non potest dicere falsam rei, nam est sacrilegium surripere aliquid sacri, sed dicit parum plenam, adiciendum enim ‘aut ex sacro’.</p>
</section><notes><section class="footnotes"><ul><li class="note" id="note_LCL126_228_14"><a class="footnoteCrossrefLink" href="#target_note_LCL126_228_14" title="Click to highlight in text"><sup class="lineRef">14</sup><span class="italic">suppl. recc. (but</span> ex <span class="italic">M.W</span>. <span class="italic">for</span> de<span class="italic">)</span></a></li><script type="text/javascript">document.getElementById('note_LCL126_228_14').style.display = "none";</script><li class="note" id="note_LCL126_228_15"><a class="footnoteCrossrefLink" href="#target_note_LCL126_228_15" title="Click to highlight in text"><sup class="lineRef">15</sup><span class="italic">del. Gesner</span></a></li><script type="text/javascript">document.getElementById('note_LCL126_228_15').style.display = "none";</script></ul></section></notes></section>