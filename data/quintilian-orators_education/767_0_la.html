<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

verba eadem qua compositione vel in textu iungantur vel in fine cludantur: nam quaedam et sententiis parva et elocutione <span class="br"></span><span class="lineNumber">14</span><span class="br"></span> modica virtus haec sola commendat. Denique quod cuique visum erit vehementer dulciter speciose dictum, solvat et turbet: abierit omnis vis iucunditas decor. Solvit quaedam sua in Oratore Cicero: ‘Neque me divitiae movent, quibus omnis Africanos, Laelios multi venalicii mercatoresque 〈superarunt. Inmuta paululum, ut sit “multi superarunt mercatores〉<a class="footnoteLink" href="#note_LCL127_168_3" id="target_note_LCL127_168_3"><sup>3</sup></a> venaliciique”,’ et insequentis deinceps perihodos, quas si ad illum modum turbes, velut <span class="br"></span><span class="lineNumber">15</span><span class="br"></span> fracta aut transversa tela proieceris. Idem corrigit quae a Graccho composita durius putat. Illum decet: nos hac simus<a class="footnoteLink" href="#note_LCL127_168_4" id="target_note_LCL127_168_4"><sup>4</sup></a> probatione contenti, quod in scribendo quae se nobis solutiora optulerunt componimus. Quid enim attinet eorum exempla quaerere quae sibi quisque experiri potest? Illud notasse satis habeo, quo pulchriora et sensu et elocutione dissolveris, hoc orationem magis deformem fore, quia neglegentia conlocationis ipsa verborum luce deprenditur.</p>
<p><span class="br"></span><span class="lineNumber">16</span><span class="br"></span> Itaque ut confiteor paene ultimam oratoribus artem compositionis, quae quidem perfecta sit, contigisse, ita illis




</p></section><notes><section class="footnotes"><ul><li class="note" id="note_LCL127_168_3"><a class="footnoteCrossrefLink" href="#target_note_LCL127_168_3" title="Click to highlight in text"><sup class="lineRef">3</sup><span class="italic">suppl. edd. from Cicero</span></a></li><script type="text/javascript">document.getElementById('note_LCL127_168_3').style.display = "none";</script><li class="note" id="note_LCL127_168_4"><a class="footnoteCrossrefLink" href="#target_note_LCL127_168_4" title="Click to highlight in text"><sup class="lineRef">4</sup><span class="italic">edd.</span>: sumus <span class="italic">A</span></a></li><script type="text/javascript">document.getElementById('note_LCL127_168_4').style.display = "none";</script></ul></section></notes></section>