<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

enim fateor esse commune. Haec scio quam multiplicem habeant quamque scrupulosam disputationem, sed ea non pertinet ad praesens meum propositum. Nihil enim refert quo modo appelletur utrumlibet eorum, si quid orationi <span class="br"></span><span class="lineNumber">8</span><span class="br"></span> prosit apparet: nec mutatur vocabulis vis rerum. Et sicut homines, si aliud acceperunt quam quod habuerant nomen, idem sunt tamen, ita haec de quibus loquimur, sive tropi sive figurae dicentur, idem efficient. Non enim nominibus prosunt sed effectibus, ut statum coniecturalem an infitialem an facti an de substantia nominemus nihil interest, <span class="br"></span><span class="lineNumber">9</span><span class="br"></span> dum idem quaeri sciamus. Optimum ergo in his sequi maxime recepta, et rem ipsam, quocumque appellabitur modo, intellegi. Illud tamen notandum, coire frequenter in eadem sententia<a class="footnoteLink" href="#note_LCL127_14_3" id="target_note_LCL127_14_3"><sup>3</sup></a> et tropon et figuram: tam enim tralatis verbis quam propriis figuratur oratio.</p>
<p><span class="br"></span><span class="lineNumber">10</span><span class="br"></span> Est autem non mediocris inter auctores dissensio et quae vis nominis eius et quot genera et quae quam multaeque sint species. Quare primum intuendum est quid accipere debeamus figuram. Nam duobus modis dicitur: uno qualiscumque forma sententiae, sicut in corporibus, quibus, quoquo modo sunt composita, utique habitus est <span class="br"></span><span class="lineNumber">11</span><span class="br"></span> aliquis: altero, quo proprie schema dicitur, in sensu vel sermone aliqua a vulgari et simplici specie cum ratione mutatio,






</p></section><notes><section class="footnotes"><ul><li class="note" id="note_LCL127_14_3"><a class="footnoteCrossrefLink" href="#target_note_LCL127_14_3" title="Click to highlight in text"><sup class="lineRef">3</sup>easdem sententias <span class="italic">B</span></a></li><script type="text/javascript">document.getElementById('note_LCL127_14_3').style.display = "none";</script></ul></section></notes></section>