<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

esset, ‘egone?’<a class="footnoteLink" href="#note_LCL124_332_1" id="target_note_LCL124_332_1"><sup>1</sup></a> inquit ‘parmularius’. Nec sane potuit urbanius ex confessione inscitiae suae elabi. Porro hi, quia et beneficio ingenii praestantes sunt habiti et multa etiam memoria digna exclamaverunt, plurimos habent similes <span class="br"></span><span class="lineNumber">3</span><span class="br"></span>neglegentiae suae, paucissimos naturae. Igitur impetu dicere se et viribus uti gloriantur: neque enim opus esse probatione aut dispositione in rebus fictis, sed, cuius rei gratia plenum sit auditorium, sententiis grandibus, quarum optima <span class="br"></span><span class="lineNumber">4</span><span class="br"></span>quaeque a periculo petatur. Quin etiam in cogitando nulla ratione adhibita aut tectum intuentes magnum aliquid quod ultro se offerat pluribus saepe diebus expectant, aut murmure incerto velut classico instincti concitatissimum corporis motum non enuntiandis sed quaerendis <span class="br"></span><span class="lineNumber">5</span><span class="br"></span>verbis accommodant. Nonnulli certa sibi initia priusquam sensum invenerint destinant, quibus aliquid diserti subiungendum sit: eaque diu secum ipsi clareque meditati desperata conectendi facultate deserunt et ad alia deinceps atque inde alia non minus communia ac nota devertunt. <span class="br"></span><span class="lineNumber">6</span><span class="br"></span>Qui plurimum videntur habere rationis non in causas tamen laborem suum sed in locos intendunt, atque in iis




</p></section><notes><section class="footnotes"><ul><li class="note" id="note_LCL124_332_1"><a class="footnoteCrossrefLink" href="#target_note_LCL124_332_1" title="Click to highlight in text"><sup class="lineRef">1</sup><span class="italic">D.A.R.</span>: ego <span class="italic">AB</span></a></li><script type="text/javascript">document.getElementById('note_LCL124_332_1').style.display = "none";</script></ul></section></notes></section>