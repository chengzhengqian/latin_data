<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

duobus peregrinis, ut ‘epiraedium’; nam cum sit ‘epi’ praepositio Graeca, ‘raeda’ Gallicum (neque Graecus tamen neque Gallus utitur composito), Romani suum ex alieno utroque fecerunt.</p>
<span class="br"></span><span class="lineNumber">69</span><span class="br"></span><p>Frequenter autem praepositiones quoque copulatio ista corrumpit: inde ‘abstulit’ ‘aufugit’ ‘amisit’, cum praepositio sit ‘ab’ sola, et ‘coit’, cum sit praepositio ‘con’. Sic <span class="br"></span><span class="lineNumber">70</span><span class="br"></span>‘ignavi’ et ‘erepublica’ et similia. Sed res tota magis Graecos decet, nobis minus succedit: nec id fieri natura puto, sed alienis favemus, ideoque cum κυρταύχενα<a class="footnoteLink" href="#note_LCL124_158_14" id="target_note_LCL124_158_14"><sup>14</sup></a> mirati simus, ‘incurvicervicum’ vix a risu defendimus.</p>
<span class="br"></span><span class="lineNumber">71</span><span class="br"></span><p>Propria sunt verba cum id significant in quod primo denominata sunt, tralata cum alium natura intellectum, alium loco praebent.</p>
<p>Usitatis tutius utimur, nova non sine quodam periculo fingimus. Nam si recepta sunt, modicam laudem adferunt <span class="br"></span><span class="lineNumber">72</span><span class="br"></span>orationi, repudiata etiam in iocos exeunt. Audendum tamen: namque, ut Cicero ait, etiam quae primo dura visa







</p></section><notes><section class="footnotes"><ul><li class="note" id="note_LCL124_158_14"><a class="footnoteCrossrefLink" href="#target_note_LCL124_158_14" title="Click to highlight in text"><sup class="lineRef">14</sup><span class="italic">edd.</span>: συραύχενα <span class="italic">AB</span></a></li><script type="text/javascript">document.getElementById('note_LCL124_158_14').style.display = "none";</script></ul></section></notes></section>