<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">12</span><span class="br"></span>‘Non occidi hominem’: nulla narratio est; convenit: sed erit aliqua et interim etiam longa contra argumenta eius criminis, de ante acta vita, de causis propter quas innocens in periculum deducatur, aliis quibus incredibile id <span class="br"></span><span class="lineNumber">13</span><span class="br"></span>quod obicitur fiat. Neque enim accusator tantum hoc dicit ‘occidisti’, sed quibus id probet narrat: ut in tragoediis, cum Teucer Ulixem reum facit Aiacis occisi, dicens inventum eum in solitudine iuxta exanime corpus inimici cum gladio cruento, non id modo Ulixes respondet, non esse a se id facinus admissum, sed sibi nullas cum Aiace inimicitias fuisse, de laude inter ipsos certatum: deinde subiungit quo modo in eam solitudinem venerit, iacentem exanimem sit conspicatus, gladium e vulnere extraxerit. His <span class="br"></span><span class="lineNumber">14</span><span class="br"></span>subtexitur argumentatio. Sed ne illud quidem sine narratione est, dicente accusatore: ‘fuisti in eo loco in quo tuus inimicus occisus est’: ‘non fui’; dicendum enim ubi fuerit.</p>
<p>Quare ambitus quoque causae et repetundarum hoc etiam plures huiusmodi narrationes habere poterunt quo plura crimina: in quibus ipsa quidem neganda sunt, sed argumentis expositione contraria resistendum est, interdum</p>
<span class="br"></span><span class="lineNumber">15</span><span class="br"></span><p class="noindent">singulis, interdum universis. An reus ambitus male narrabit quos parentes habuerit, quem ad modum ipse vixerit, quibus meritis fretus ad petitionem descenderit? Aut qui repetundarum insimulabitur, non et ante actam vitam et


</p></section><notes></notes></section>