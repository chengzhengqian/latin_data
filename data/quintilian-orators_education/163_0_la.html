<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

ut se ipsi homines ad servitutem iuris adstringerent. <span class="br"></span><span class="lineNumber">10</span><span class="br"></span>Quin ipsa vitae praecepta, etiam si natura sunt honesta, plus tamen ad formandas mentes valent quotiens pulchritudinem rerum claritas orationis inluminat. Quare, etiam si in utramque partem valent arma facundiae, non est tamen aecum id haberi malum quo bene uti licet.</p>
<span class="br"></span><span class="lineNumber">11</span><span class="br"></span><p>Verum haec apud eos forsitan quaerantur qui summam rhetorices ad persuadendi vim rettulerunt. Si vero est bene dicendi scientia, quem nos finem sequimur, ut sit orator in primis vir bonus, utilem certe esse eam confitendum <span class="br"></span><span class="lineNumber">12</span><span class="br"></span>est. Et hercule deus ille princeps, parens rerum fabricatorque mundi, nullo magis hominem separavit a ceteris, quae quidem mortalia essent, animalibus quam dicendi <span class="br"></span><span class="lineNumber">13</span><span class="br"></span>facultate. Nam corpora quidem magnitudine viribus firmitate patientia velocitate praestantiora in illis mutis videmus, eadem minus egere adquisitae extrinsecus opis; nam et ingredi citius et pasci et tranare aquas citra docentem <span class="br"></span><span class="lineNumber">14</span><span class="br"></span>natura ipsa sciunt, et pleraque contra frigus ex suo corpore vestiuntur et arma iis ingenita quaedam et ex obvio fere victus, circa quae omnia multus hominibus labor est. Rationem igitur nobis praecipuam dedit eiusque nos socios <span class="br"></span><span class="lineNumber">15</span><span class="br"></span>esse cum dis inmortalibus voluit. Sed ipsa ratio neque tam nos iuvaret neque tam esset in nobis manifesta nisi quae concepissemus mente promere etiam loquendo possemus: quod magis deesse ceteris animalibus quam intellectum et




</p></section><notes></notes></section>