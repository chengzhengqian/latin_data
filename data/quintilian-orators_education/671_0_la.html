<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">40</span><span class="br"></span>Cetera iam non significandi gratia, sed ad ornandam et<a class="footnoteLink" href="#note_LCL126_448_27" id="target_note_LCL126_448_27"><sup>27</sup></a> augendam orationem adsumuntur. Ornat enim ἐπίθετον, quod recte dicimus adpositum, a nonnullis sequens dicitur. Eo poetae et frequentius et liberius utuntur. Namque illis satis est convenire id verbo cui adponitur: itaque et ‘dentes albos’ et ‘umida vina’ in his non reprehendemus; apud oratorem, nisi aliquid efficitur, redundat: tum autem efficitur si sine illo &lt;id&gt;<a class="footnoteLink" href="#note_LCL126_448_28" id="target_note_LCL126_448_28"><sup>28</sup></a> quod dicitur minus est, qualia sunt: ‘o scelus abominandum, o deformem libidinem.’ <span class="br"></span><span class="lineNumber">41</span><span class="br"></span>Exornatur autem res tota maxime tralationibus: ‘cupiditas effrenata’ et ‘insanae substructiones.’ Et solet fieri aliis adiunctis [epitheton]<a class="footnoteLink" href="#note_LCL126_448_29" id="target_note_LCL126_448_29"><sup>29</sup></a> tropis, ut apud Vergilium ‘turpis egestas’ et ‘tristis senectus’. Verumtamen talis est ratio huiusce virtutis ut sine adpositis nuda sit et velut <span class="br"></span><span class="lineNumber">42</span><span class="br"></span>incompta oratio, oneretur tamen multis. Nam fit longa et impedita utique si omnibus &lt;nominibus&gt;<a class="footnoteLink" href="#note_LCL126_448_30" id="target_note_LCL126_448_30"><sup>30</sup></a> eam iungas similem agmini totidem lixas habenti quot milites, cui et numerus est duplex nec duplum virium. Quamquam non singula modo, sed etiam plura verba adponi solent, ut</p>
<blockquote><p>
<span class="line">coniugio, Anchisa, Veneris dignate superbo.</span><span class="linebreak"></span>
</p></blockquote>
<p><span class="br"></span><span class="lineNumber">43</span><span class="br"></span>Sed hoc quoque &lt;poeticum&gt;<a class="footnoteLink" href="#note_LCL126_448_31" id="target_note_LCL126_448_31"><sup>31</sup></a> modo: duo vero uni adposita ne versum quidem decuerint.</p>
</section><notes><section class="footnotes"><ul><li class="note" id="note_LCL126_448_27"><a class="footnoteCrossrefLink" href="#target_note_LCL126_448_27" title="Click to highlight in text"><sup class="lineRef">27</sup><span class="italic">Spalding</span>: non <span class="italic">A</span></a></li><script type="text/javascript">document.getElementById('note_LCL126_448_27').style.display = "none";</script><li class="note" id="note_LCL126_448_28"><a class="footnoteCrossrefLink" href="#target_note_LCL126_448_28" title="Click to highlight in text"><sup class="lineRef">28</sup><span class="italic">add. Meister</span></a></li><script type="text/javascript">document.getElementById('note_LCL126_448_28').style.display = "none";</script><li class="note" id="note_LCL126_448_29"><a class="footnoteCrossrefLink" href="#target_note_LCL126_448_29" title="Click to highlight in text"><sup class="lineRef">29</sup><span class="italic">del. Winterbottom</span></a></li><script type="text/javascript">document.getElementById('note_LCL126_448_29').style.display = "none";</script><li class="note" id="note_LCL126_448_30"><a class="footnoteCrossrefLink" href="#target_note_LCL126_448_30" title="Click to highlight in text"><sup class="lineRef">30</sup>utique si omnibus &lt;nominibus&gt; <span class="italic">D.A.R. after Gertz</span>: uti questionibus <span class="italic">A</span></a></li><script type="text/javascript">document.getElementById('note_LCL126_448_30').style.display = "none";</script><li class="note" id="note_LCL126_448_31"><a class="footnoteCrossrefLink" href="#target_note_LCL126_448_31" title="Click to highlight in text"><sup class="lineRef">31</sup>quoque &lt;poeticum&gt; <span class="italic">D.A.R. after Winterbottom</span>: quocumque <span class="italic">A</span></a></li><script type="text/javascript">document.getElementById('note_LCL126_448_31').style.display = "none";</script></ul></section></notes></section>