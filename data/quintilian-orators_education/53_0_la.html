<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

‘Hermagora’, ne miremur quod ab antiquorum plerisque <span class="br"></span><span class="lineNumber">62</span><span class="br"></span>‘Aenea’ ut ‘Anchisa’ sit dictus. Nam si ut ‘Maecenas’ ‘Sufenas’ ‘Asprenas’ dicerentur, genetivo casu non E littera sed TIS syllaba terminarentur. Inde Olympo et tyranno acutam syllabam mediam dederunt, quia [duabus longis sequentibus]<a class="footnoteLink" href="#note_LCL124_154_13" id="target_note_LCL124_154_13"><sup>13</sup></a> primam [brevem]<a class="footnoteLink" href="#note_LCL124_154_13" id="target_note_LCL124_154_13"><sup>13</sup></a> acui noster sermo non <span class="br"></span><span class="lineNumber">63</span><span class="br"></span>patitur. Sic genetivus ‘Ulixi’ et ‘Achilli’ fecit, sic alia plurima. Nunc recentiores instituerunt Graecis nominibus Graecas declinationes potius dare, quod tamen ipsum non semper fieri potest. Mihi autem placet rationem Latinam sequi, quousque patitur decor. Neque enim iam ‘Calypsonem’ dixerim ut ‘Iunonem’, quamquam secutus antiquos C. Caesar utitur hac ratione declinandi; sed auctoritatem <span class="br"></span><span class="lineNumber">64</span><span class="br"></span>consuetudo superavit. In ceteris quae poterunt utroque modo non indecenter efferri, qui Graecam figuram sequi malet non Latine quidem sed tamen citra reprehensionem loquetur.</p>
<span class="br"></span><span class="lineNumber">65</span><span class="br"></span><p>Simplices voces prima positione, id est natura sua, constant, compositae aut praepositionibus subiunguntur, ut ‘innocens’ (dum ne pugnantibus inter se duabus, quale




</p></section><notes><section class="footnotes"><ul><li class="note" id="note_LCL124_154_13"><a class="footnoteCrossrefLink" href="#target_note_LCL124_154_13" title="Click to highlight in text"><sup class="lineRef">13</sup><span class="italic">del. Hermann</span></a></li><script type="text/javascript">document.getElementById('note_LCL124_154_13').style.display = "none";</script></ul></section></notes></section>