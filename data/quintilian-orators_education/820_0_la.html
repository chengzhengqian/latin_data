<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">44</span><span class="br"></span> multitudinis imperitae composita delectant. Ipsorum etiam qui rectum dicendi genus sequi volunt alii pressa demum et tenuia et quae minimum ab usu cotidiano recedant sana et vere Attica putant, quosdam elatior ingenii vis et magis concitata et plena spiritus capit, sunt etiam lenis<a class="footnoteLink" href="#note_LCL127_274_16" id="target_note_LCL127_274_16"><sup>16</sup></a> et nitidi et compositi generis non pauci amatores. De qua differentia disseram diligentius cum de genere dicendi quaerendum erit: interim summatim quid et a qua lectione petere possint qui confirmare facultatem dicendi <span class="br"></span><span class="lineNumber">45</span><span class="br"></span> volent attingam. Paucos enim, 〈qui〉<a class="footnoteLink" href="#note_LCL127_274_17" id="target_note_LCL127_274_17"><sup>17</sup></a> sunt eminentissimi, excerpere in animo est: facile est autem studiosis qui sint his simillimi iudicare, ne quisquam queratur omissos forte aliquos quos ipse valde probet; fateor enim pluris legendos esse quam qui nominabuntur.</p>
<p>Sed nunc genera ipsa lectionum, quae praecipue convenire intendentibus ut oratores fiant existimem, persequor.</p>
<p><span class="br"></span><span class="lineNumber">46</span><span class="br"></span> Igitur, ut Aratus ab Iove incipiendum putat, ita nos rite coepturi ab Homero videmur. Hic enim, quem ad modum ex Oceano dicit ipse 〈omnium〉<a class="footnoteLink" href="#note_LCL127_274_18" id="target_note_LCL127_274_18"><sup>18</sup></a> amnium fontiumque cursus initium capere, omnibus eloquentiae partibus exemplum








</p></section><notes><section class="footnotes"><ul><li class="note" id="note_LCL127_274_16"><a class="footnoteCrossrefLink" href="#target_note_LCL127_274_16" title="Click to highlight in text"><sup class="lineRef">16</sup>levis <span class="italic">W. Meyer (‘smooth’)</span></a></li><script type="text/javascript">document.getElementById('note_LCL127_274_16').style.display = "none";</script><li class="note" id="note_LCL127_274_17"><a class="footnoteCrossrefLink" href="#target_note_LCL127_274_17" title="Click to highlight in text"><sup class="lineRef">17</sup><span class="italic">add. edd.</span></a></li><script type="text/javascript">document.getElementById('note_LCL127_274_17').style.display = "none";</script><li class="note" id="note_LCL127_274_18"><a class="footnoteCrossrefLink" href="#target_note_LCL127_274_18" title="Click to highlight in text"><sup class="lineRef">18</sup><span class="italic">add. Osann</span></a></li><script type="text/javascript">document.getElementById('note_LCL127_274_18').style.display = "none";</script></ul></section></notes></section>