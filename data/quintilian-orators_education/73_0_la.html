<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Iam ‘optimus’ ‘maximus’ ut mediam <span class="sc">i</span> litteram, quae veteribus <span class="sc">u</span> fuerat, acciperent C. primum Caesaris inscriptione traditur factum.</p>
<span class="br"></span><span class="lineNumber">22</span><span class="br"></span><p>‘Here’ nunc <span class="sc">e</span> littera terminamus: at veterum comicorum adhuc libris invenio ‘heri ad me venit’: quod idem in epistulis Augusti, quas sua manu scripsit aut emendavit, <span class="br"></span><span class="lineNumber">23</span><span class="br"></span>deprenditur. Quid? non Cato Censorius ‘dicam’ et ‘faciam’ ‘dicae’ et ‘faciae’ scripsit, eundemque in ceteris quae similiter cadunt modum tenuit? Quod et ex veteribus eius libris manifestum est et a Messala in libro de <span class="sc">s</span> littera positum. <span class="br"></span><span class="lineNumber">24</span><span class="br"></span>‘Sibe’ et ‘quase’ scriptum in multorum libris est, sed an hoc voluerint auctores nescio: T. Livium ita his usum ex Pediano comperi, qui et ipse eum sequebatur. Haec nos <span class="sc">i</span> <span class="br"></span><span class="lineNumber">25</span><span class="br"></span>littera finimus. Quid dicam ‘vortices’ et ‘vorsus’ ceteraque ad eundem modum, quae primus Scipio Africanus in <span class="sc">e</span> <span class="br"></span><span class="lineNumber">26</span><span class="br"></span>litteram secundam vertisse dicitur? Nostri praeceptores ‘servum’ ‘cervum’que <span class="sc">u</span> et <span class="sc">o</span> litteris scripserunt, quia subiecta sibi vocalis in unum sonum coalescere et confundi nequiret; nunc <span class="sc">u</span> gemina scribuntur ea ratione quam reddidi:







</p></section><notes></notes></section>