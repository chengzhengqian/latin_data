<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


videri cicatricosa facies: et pessimus certe gubernator qui navem dum portu egreditur impegit.</p>
<span class="br"></span><span class="lineNumber">62</span><span class="br"></span><p>Modus autem principii pro causa; nam breve simplices, longius perplexae suspectaeque et infames desiderant. Ridendi vero qui velut legem prohoemiis omnibus dederunt ut intra quattuor sensus terminarentur. Nec minus evitanda est inmodica eius longitudo, ne in caput excrevisse videatur et quos<a class="footnoteLink" href="#note_LCL125_210_11" id="target_note_LCL125_210_11"><sup>11</sup></a> praeparare debet fatiget.</p>
<span class="br"></span><span class="lineNumber">63</span><span class="br"></span><p>Sermonem a persona iudicis aversum (ἀπoστρoϕή dicitur) quidam in totum a prohoemio summovent, nonnulla quidem in hanc persuasionem ratione ducti. Nam prorsus esse hoc magis secundum naturam confitendum est, ut eos adloquamur potissimum quos conciliare nobis studemus. <span class="br"></span><span class="lineNumber">64</span><span class="br"></span>Interim tamen et est prohoemio necessarius sensus aliquis et hic acrior fit atque vehementior ad personam derectus alterius. Quod si accidat, quo iure aut qua tanta superstitione prohibeamur dare per hanc figuram sententiae vires? <span class="br"></span><span class="lineNumber">65</span><span class="br"></span>Neque enim istud scriptores artium quia non liceat sed quia non putent utile vetant. Ita, si vincet utilitas, propter eandem causam facere debebimus propter quam <span class="br"></span><span class="lineNumber">66</span><span class="br"></span>vetamur. Et Demosthenes autem ad Aeschinen orationem in prohoemio convertit, et M. Tullius cum pro aliis quibusdam ad quos ei visum est, tum pro Ligario ad Tuberonem: <span class="br"></span><span class="lineNumber">67</span><span class="br"></span>nam erat multo futura languidior si esset aliter figurata. Quod facilius cognoscet si quis totam illam partem vehementissimam




</p></section><notes><section class="footnotes"><ul><li class="note" id="note_LCL125_210_11"><a class="footnoteCrossrefLink" href="#target_note_LCL125_210_11" title="Click to highlight in text"><sup class="lineRef">11</sup><span class="italic">edd.</span>: quo <span class="italic">AB</span></a></li><script type="text/javascript">document.getElementById('note_LCL125_210_11').style.display = "none";</script></ul></section></notes></section>