<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


non potuerint, invitos non potuisse educi.<a class="footnoteLink" href="#note_LCL125_406_30" id="target_note_LCL125_406_30"><sup>30</sup></a></p>
<span class="br"></span><span class="lineNumber">78</span><span class="br"></span><p>Illa quoque quae ex rebus mutuam confirmationem praestantibus ducuntur (quae proprii generis videri quidam volunt et vocant ἐκ τῶν πρòς ἄλληλα, Cicero ex rebus sub eandem rationem venientibus) fortiter consequentibus iunxerim: ‘si portorium Rhodiis locare honestum est, et Hermocreonti conducere’, et: ‘quod discere <span class="br"></span><span class="lineNumber">79</span><span class="br"></span>honestum, et docere’. Unde illa non hac ratione dicta sed efficiens idem Domiti Afri sententia est pulchra: ‘ego accusavi, vos damnastis’. Est invicem consequens et quod ex diversis idem ostendit, ut qui mundum nasci dicit per hoc ipsum et deficere significet, quia deficit omne quod nascitur.</p>
<span class="br"></span><span class="lineNumber">80</span><span class="br"></span><p>Simillima est his argumentatio qua colligi solent ex iis quae faciunt ea quae efficiuntur, aut contra, quod genus a causis vocant: haec interim necessario fiunt, interim plerumque sed non necessario. Nam corpus in lumine utique umbram facit, et umbra, ubicumque est, ibi esse corpus <span class="br"></span><span class="lineNumber">81</span><span class="br"></span>ostendit. Alia sunt, ut dixi, non necessaria, vel utrimque vel ex altera parte: ‘sol colorat: non utique qui est coloratus a sole est’: <span class="br"></span><span class="lineNumber">82</span><span class="br"></span>‘iter pulverulentum facit, sed neque omne iter pulverem movet, nec quisquis est pulverulentus ex itinere est.’ Quae utique fiunt, talia sunt: ‘si sapientia bonum




</p></section><notes><section class="footnotes"><ul><li class="note" id="note_LCL125_406_30"><a class="footnoteCrossrefLink" href="#target_note_LCL125_406_30" title="Click to highlight in text"><sup class="lineRef">30</sup>retineri . . . educi <span class="italic">D.A.R. after Gesner</span>: duci . . . retineri (retinere <span class="italic">A</span>) <span class="italic">AB. No interpretation of Q.’s example from In Verrem is given; there may therefore be something missing</span></a></li><script type="text/javascript">document.getElementById('note_LCL125_406_30').style.display = "none";</script></ul></section></notes></section>