<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>aliqua exposueris, in ingratum inveharis, aut, si varietatem criminum narratione demonstraveris, quantum ob <span class="br"></span><span class="lineNumber">8</span><span class="br"></span>ea periculum intentetur ostendas. Verum haec breviter omnia; iudex enim ordine audito festinat ad probationem et quam primum certus esse sententiae cupit. Praeterea cavendum est ne ipsa expositio vanescat, aversis in aliud animis et inani mora fatigatis.</p>
<span class="br"></span><span class="lineNumber">9</span><span class="br"></span><p>Sed ut non semper est necessaria post narrationem illa procursio, ita frequenter utilis ante quaestionem praepa-ratio, utique si prima specie minus erit favorabilis, si legem asperam tuebimur aut poenarias actiones inferemus. Est hic locus velut sequentis exordii ad conciliandum probationibus nostris iudicem, mitigandum, concitandum. Quod liberius hic et vehementius fieri potest quia iudici <span class="br"></span><span class="lineNumber">11</span><span class="br"></span>nota iam causa est. His igitur velut fomentis, si quid erit asperum, praemolliemus, quo facilius aures iudicum quae post dicturi erimus admittant, ne ius nostrum oderint; nihil enim facile persuadetur invitis. Quo loco iudicis quoque noscenda natura est, iuri magis an aequo sit adpositus: proinde enim magis aut minus erit hoc necessarium. Ceterum res eadem et post quaestionem perorationis vice fungitur.</p>
<span class="br"></span><span class="lineNumber">12</span><span class="br"></span><p>Hanc partem παρέκβασιν vocant Graeci, Latini egressum vel egressionem. Sed hae sunt plures, ut dixi, quae per totam causam varios habent excursus, ut laus hominum locorumque, ut descriptio regionum, expositio quarundam <span class="br"></span><span class="lineNumber">13</span><span class="br"></span>rerum gestarum vel etiam fabulosarum. Quo ex genere est



</p></section><notes></notes></section>