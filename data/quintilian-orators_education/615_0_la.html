<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

quae etiam si turbare non potest sensum in idem tamen verborum vitium incidit, ut si quis dicat visum a se hominem librum scribentem. Nam etiam si librum ab homine scribi patet, male tamen composuerit, feceritque ambiguum quantum in ipso fuit.</p>
<p><span class="br"></span><span class="lineNumber">17</span><span class="br"></span>Est etiam in quibusdam turba inanium verborum, qui, dum communem loquendi morem reformidant, ducti specie nitoris circumeunt omnia copiosa loquacitate, [et]<a class="footnoteLink" href="#note_LCL126_336_6" id="target_note_LCL126_336_6"><sup>6</sup></a> quod dicere nolunt ipsa: deinde illam seriem cum alia simili iungentes miscentesque ultra quam ullus spiritus <span class="br"></span><span class="lineNumber">18</span><span class="br"></span>durare possit extendunt. In hoc malum a quibusdam etiam laboratur: neque id novum vitium est, cum iam apud Titum Livium inveniam fuisse praeceptorem aliquem qui discipulos obscurare quae dicerent iuberet, Graeco verbo utens σκότισον. Unde illa scilicet egregia laudatio: ‘tanto melior: ne ego quidem intellexi.’</p>
<p><span class="br"></span><span class="lineNumber">19</span><span class="br"></span>Alii brevitatem aemulati necessaria quoque orationi subtrahunt verba, et, velut satis sit scire ipsos quid dicere velint, quantum ad alios pertineat<a class="footnoteLink" href="#note_LCL126_336_7" id="target_note_LCL126_336_7"><sup>7</sup></a> nihili putant: at ego vitiosum sermonem dixerim quem auditor suo ingenio intellegit. Quidam, emutatis in perversum dicendi figuris, <span class="br"></span><span class="lineNumber">20</span><span class="br"></span>idem vitium consecuntur. Pessima vero sunt adianoeta, hoc est quae verbis aperta occultos sensus habent, ut cum





</p></section><notes><section class="footnotes"><ul><li class="note" id="note_LCL126_336_6"><a class="footnoteCrossrefLink" href="#target_note_LCL126_336_6" title="Click to highlight in text"><sup class="lineRef">6</sup><span class="italic">del. t</span>: eo <span class="italic">Halm</span></a></li><script type="text/javascript">document.getElementById('note_LCL126_336_6').style.display = "none";</script><li class="note" id="note_LCL126_336_7"><a class="footnoteCrossrefLink" href="#target_note_LCL126_336_7" title="Click to highlight in text"><sup class="lineRef">7</sup>perveniat <span class="italic">Shackleton Bailey (‘reaches’)</span></a></li><script type="text/javascript">document.getElementById('note_LCL126_336_7').style.display = "none";</script></ul></section></notes></section>