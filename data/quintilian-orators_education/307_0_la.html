<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


transeo: sunt enim haec vitia non tantum brevitatis gratia <span class="br"></span><span class="lineNumber">44</span><span class="br"></span>refugienda. Non minus autem cavenda erit, quae nimium corripientes omnia sequitur, obscuritas, satiusque aliquid narrationi superesse quam deesse; nam supervacua cum taedio dicuntur, necessaria cum periculo subtrahuntur. <span class="br"></span><span class="lineNumber">45</span><span class="br"></span>Quare vitanda est etiam illa Sallustiana (quamquam in ipso virtutis optinet locum) brevitas et abruptum sermonis genus: quod otiosum fortasse lectorem minus fallat, audientem transvolat, nec dum repetatur expectat, cum praesertim lector non fere sit nisi eruditus, iudicem rura plerumque in decurias mittant de eo pronuntiaturum quod intellexerit, ut fortasse ubique, in narratione tamen praecipue, media haec tenenda sit via dicendi: ‘quantum <span class="br"></span><span class="lineNumber">46</span><span class="br"></span>opus est et quantum satis est’. ‘Quantum opus est’ autem non ita solum accipi volo, ‘quantum ad indicandum sufficit’, quia non inornata debet esse brevitas, alioqui sit indocta; nam et fallit voluptas, et minus longa quae delectant videntur, ut amoenum ac molle iter, etiamsi est spatii amplioris, minus fatigat quam durum aridumque compendium. <span class="br"></span><span class="lineNumber">47</span><span class="br"></span>Neque mihi umquam tanta fuerit cura brevitatis ut non ea quae credibilem faciunt expositionem inseri velim. Simplex enim et undique praecisa non tam narratio vocari potest quam confessio.</p>
<p>Sunt porro multae condicione ipsa rei longae narrationes. Quibus extrema, ut praecepi, prohoemii parte ad intentionem praeparandus est iudex, deinde curandum




</p></section><notes></notes></section>