<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

de altero intellectu certum est, de altero dubium: ‘ex meretrice natus ne contionetur: quae filium habebat prostare coepit: prohibetur adulescens contione.’ Nam de eius filio quae ante partum meretrix fuit certum est: an eadem huius causa sit dubium est, quamquam<a class="footnoteLink" href="#note_LCL126_266_1" id="target_note_LCL126_266_1"><sup>1</sup></a> ex hac natus est, et haec <span class="br"></span><span class="lineNumber">4</span><span class="br"></span>meretrix est. Solet et illud quaeri, quo referatur quod scriptum est: ‘bis de eadem re ne sit actio’: id est, hoc ‘bis’ ad actorem an actionem. Haec ex iure obscuro.</p>
<p>Alterum genus est ex manifesto: quod qui solum viderunt, hunc statum plani et voluntatis appellarunt. In hoc <span class="br"></span><span class="lineNumber">5</span><span class="br"></span>altera pars scripto nititur, altera voluntate. Sed contra scriptum tribus generibus occurritur. Unum est in quo ipso patet semper id servari non posse: ‘liberi parentis alant aut vinciantur’: non enim alligabitur infans. Hinc erit ad alia transitus et divisio: ‘num quisquis non aluerit? num hic? <span class="br"></span><span class="lineNumber">6</span><span class="br"></span>&lt;num&gt; propter hoc?’ &lt;Ponunt&gt;<a class="footnoteLink" href="#note_LCL126_266_2" id="target_note_LCL126_266_2"><sup>2</sup></a> quidam tale genus controversiarum in quo nullum argumentum sit<a class="footnoteLink" href="#note_LCL126_266_3" id="target_note_LCL126_266_3"><sup>3</sup></a> quod ex lege ipsa peti possit, sed de eo tantum de quo lis est quaerendum sit. ‘Peregrinus si murum escenderit capite puniatur. Cum hostes murum escendissent, peregrinus eos depulit:






</p></section><notes><section class="footnotes"><ul><li class="note" id="note_LCL126_266_1"><a class="footnoteCrossrefLink" href="#target_note_LCL126_266_1" title="Click to highlight in text"><sup class="lineRef">1</sup><span class="italic">Kiderlin</span>: quae <span class="italic">G</span>: qui <span class="italic">A</span></a></li><script type="text/javascript">document.getElementById('note_LCL126_266_1').style.display = "none";</script><li class="note" id="note_LCL126_266_2"><a class="footnoteCrossrefLink" href="#target_note_LCL126_266_2" title="Click to highlight in text"><sup class="lineRef">2</sup><span class="italic">suppl. M.W</span>. <span class="italic">after Obrecht and Halm</span></a></li><script type="text/javascript">document.getElementById('note_LCL126_266_2').style.display = "none";</script><li class="note" id="note_LCL126_266_3"><a class="footnoteCrossrefLink" href="#target_note_LCL126_266_3" title="Click to highlight in text"><sup class="lineRef">3</sup><span class="italic">D.A.R.</span>: est <span class="italic">A</span></a></li><script type="text/javascript">document.getElementById('note_LCL126_266_3').style.display = "none";</script></ul></section></notes></section>