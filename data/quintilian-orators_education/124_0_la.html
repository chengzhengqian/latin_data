<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">33</span><span class="br"></span><p>Legum laus ac vituperatio iam maiores ac prope summis operibus suffecturas vires desiderant: quae quidem suasoriis an controversiis magis accommodata sit exercitatio consuetudine et iure civitatium differt. Apud Graecos enim lator earum ad iudicem vocabatur, Romanis pro contione suadere ac dissuadere moris fuit; utroque autem modo pauca de his et fere certa dicuntur: nam et genera <span class="br"></span><span class="lineNumber">34</span><span class="br"></span>sunt tria sacri, publici, privati iuris. Quae divisio ad laudem magis spectat, si quis eam per gradus augeat, quod lex, quod publica, quod ad religionem deum comparata sit. Ea <span class="br"></span><span class="lineNumber">35</span><span class="br"></span>quidem de quibus quaeri solet communia omnibus. Aut enim de iure dubitari potest eius qui rogat, ut de P. Clodi, qui non rite creatus tribunus arguebatur: aut de ipsius rogationis, quod est varium, sive non trino forte nundino promulgata sive non idoneo die sive contra intercessionem vel auspicia aliudve quid quod legitimis obstet dicitur lata <span class="br"></span><span class="lineNumber">36</span><span class="br"></span>esse vel ferri, sive alicui manentium legum repugnare. Sed haec ad illas primas exercitationes non pertinent: nam sunt eae citra complexum personarum temporum causarum.</p>
<p>Reliqua eadem fere vero fictoque certamine huius</p>
</section><notes></notes></section>