<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
vocant (nos sane visiones appellemus), per quas imagines rerum absentium ita repraesentantur animo ut eas cernere oculis ac praesentes habere videamur, has quisquis bene <span class="br"></span><span class="lineNumber">30</span><span class="br"></span>ceperit is erit in adfectibus potentissimus. Quidam dicunt εὐφαντασίωτον qui sibi res voces actus secundum verum optime finget: quod quidem nobis volentibus facile continget; nisi vero inter otia animorum et spes inanes et velut somnia quaedam vigilantium ita nos hae de quibus loquor imagines prosecuntur ut peregrinari navigare proeliari, populos adloqui, divitiarum quas non habemus usum videamur disponere, nec cogitare sed facere, hoc animi vitium ad utilitatem non transferemus [ad hominem].<a class="footnoteLink" href="#note_LCL126_60_16" id="target_note_LCL126_60_16"><sup>16</sup></a> <span class="br"></span><span class="lineNumber">31</span><span class="br"></span>Occisum queror: non omnia quae in re praesenti accidisse credibile est in oculis habebo? non percussor ille subitus erumpet? non expavescet circumventus, exclamabit vel rogabit vel fugiet? non ferientem, non concidentem videbo? non animo sanguis et pallor et gemitus, extremus denique expirantis hiatus insidet?</p>
<p><span class="br"></span><span class="lineNumber">32</span><span class="br"></span>Insequetur ἐνάργεια, quae a Cicerone inlustratio<a class="footnoteLink" href="#note_LCL126_60_17" id="target_note_LCL126_60_17"><sup>17</sup></a> et evidentia nominatur, quae non tam dicere videtur quam ostendere, et adfectus non aliter quam si rebus ipsis intersimus sequentur. An non ex his visionibus illa sunt:





</p></section><notes><section class="footnotes"><ul><li class="note" id="note_LCL126_60_16"><a class="footnoteCrossrefLink" href="#target_note_LCL126_60_16" title="Click to highlight in text"><sup class="lineRef">16</sup><span class="italic">del. Winterbottom</span></a></li><script type="text/javascript">document.getElementById('note_LCL126_60_16').style.display = "none";</script><li class="note" id="note_LCL126_60_17"><a class="footnoteCrossrefLink" href="#target_note_LCL126_60_17" title="Click to highlight in text"><sup class="lineRef">17</sup>illustris oratio <span class="italic">Kayser (cf. Cic. Partit. orat.</span> 20<span class="italic">)</span></a></li><script type="text/javascript">document.getElementById('note_LCL126_60_17').style.display = "none";</script></ul></section></notes></section>