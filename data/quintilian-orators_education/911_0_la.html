<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">16</span><span class="br"></span><p>ab alio Scopa qui maior aetate fuerit. Quamquam mihi totum de Tyndaridis fabulosum videtur, neque omnino huius rei meminit umquam poeta ipse, profecto non taciturus de tanta sua gloria.</p>
<span class="br"></span><span class="lineNumber">17</span><span class="br"></span><p>Ex hoc Simonidis facto notatum videtur iuvari memoriam signatis animo sedibus, idque credet suo quisque experimento. Nam cum in loca aliqua post tempus reversi sumus, non ipsa agnoscimus tantum sed etiam quae in iis fecerimus reminiscimur, personaeque subeunt, nonnumquam tacitae quoque cogitationes in mentem revertuntur.
<span class="br"></span><span class="lineNumber">18</span><span class="br"></span>Nata est igitur, ut in plerisque, ars ab experimento. Loca discunt<a class="footnoteLink" href="#note_LCL494_66_7" id="target_note_LCL494_66_7"><sup>7</sup></a> quam maxime spatiosa, multa varietate signata, domum forte magnam et in multos diductam recessus. In ea quidquid notabile est animo diligenter adfigunt, ut sine cunctatione ac mora partis eius omnis cogitatio possit percurrere. Et primus hic labor est, non haerere in occursu: plus enim quam firma debet esse memoria quae aliam
<span class="br"></span><span class="lineNumber">19</span><span class="br"></span>memoriam adiuvet. Tum quae scripserunt vel cogitatione complectuntur aliquo signo quo moneantur notant, quod esse vel ex re tota potest, ut de navigatione, militia, vel ex verbo aliquo: nam etiam excidentes unius admonitione verbi in memoriam reponuntur.</p>
<p>Sit autem signum navigationis ut ancora, militiae ut aliquid
<span class="br"></span><span class="lineNumber">20</span><span class="br"></span>ex armis. Haec ita digerunt: primum sensum vestibulo quasi adsignant, secundum (puta) atrio, tum inpluvia circumeunt, nec cubiculis modo aut exhedris, sed statuis etiam similibusque per ordinem committunt. Hoc facto,</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_66_7"><a class="footnoteCrossrefLink" href="#target_note_LCL494_66_7" title="Click to highlight in text"><sup class="lineRef">7</sup>ediscunt <span class="italic">Murgia</span>: deligunt <span class="italic">Spalding</span></a></li><script type="text/javascript">document.getElementById('note_LCL494_66_7').style.display = "none";</script></ul></section></notes></section>