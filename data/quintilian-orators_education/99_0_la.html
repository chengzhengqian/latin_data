<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

interim alios nervos dextra percurrunt, alios laeva trahunt continent praebent, ne pes quidem otiosus certam legem <span class="br"></span><span class="lineNumber">4</span><span class="br"></span>temporum servat—et haec pariter omnia? Quid? nos agendi subita necessitate deprensi nonne alia dicimus alia providemus, cum pariter inventio rerum, electio verborum, compositio gestus pronuntiatio vultus motus desiderentur? Quae si velut sub uno conatu tam diversa parent simul, cur non pluribus curis horas partiamur—cum praesertim reficiat animos ac reparet varietas ipsa, contraque sit aliquanto difficilius in labore uno perseverare? Ideo et stilus lectione requiescit et ipsius lectionis taedium vicibus <span class="br"></span><span class="lineNumber">5</span><span class="br"></span>levatur; quamlibet multa egerimus, quodam tamen modo recentes sumus ad id quod incipimus. Quis non optundi possit si per totum diem cuiuscumque artis unum magistrum ferat? Mutatione recreabitur sicut in cibis, quorum diversitate reficitur stomachus et pluribus minore fastidio <span class="br"></span><span class="lineNumber">6</span><span class="br"></span>alitur. Aut dicant isti mihi quae sit alia ratio discendi. Grammatico soli deserviamus, deinde geometrae tantum, omittamus interim quod didicimus? mox transeamus ad musicum, excidant priora? Et cum Latinis studebimus litteris, non respiciamus ad Graecas? [et]<a class="footnoteLink" href="#note_LCL124_246_1" id="target_note_LCL124_246_1"><sup>1</sup></a> Ut semel finiam, <span class="br"></span><span class="lineNumber">7</span><span class="br"></span>nihil faciamus nisi novissimum? Cur non idem suademus agricolis, ne arva simul et vineta et oleas et arbustum colant, ne pratis et pecoribus et hortis et alvearibus avibusque



</p></section><notes><section class="footnotes"><ul><li class="note" id="note_LCL124_246_1"><a class="footnoteCrossrefLink" href="#target_note_LCL124_246_1" title="Click to highlight in text"><sup class="lineRef">1</sup><span class="italic">del. Radermacher</span></a></li><script type="text/javascript">document.getElementById('note_LCL124_246_1').style.display = "none";</script></ul></section></notes></section>