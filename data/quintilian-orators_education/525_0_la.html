<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
videndum est in quo pugna consistat. ‘Non fuerunt adulteri’: ‘fuerunt’; [quaestio]<a class="footnoteLink" href="#note_LCL126_156_2" id="target_note_LCL126_156_2"><sup>2</sup></a> de facto ambigitur, coniectura est. <span class="br"></span><span class="lineNumber">8</span><span class="br"></span>Interim et hoc tertium confessum est, adulteros fuisse: ‘sed tibi’ inquit accusator ‘illos non licuit occidere: exul enim eras’ aut ‘ignominiosus’. De iure quaeritur. At si protinus dicenti ‘occidisti’ respondeatur ‘non occidi’, statim pugna est.</p>
<p>Si explorandum est ubi controversia incipiat, considerari debet quae &lt;sit intentio quae&gt;<a class="footnoteLink" href="#note_LCL126_156_3" id="target_note_LCL126_156_3"><sup>3</sup></a> primam quaestionem <span class="br"></span><span class="lineNumber">9</span><span class="br"></span>facit. Intentio simplex: ‘occidit Saturninum Rabirius’, coniuncta: ‘lege de sicariis commisit L. Varenus: nam et C. Varenum occidendum et Cn. Varenum vulnerandum et Salarium item occidendum curavit’—nam sic diversae propositiones erunt: quod idem de petitionibus dictum sit. Verum ex coniuncta [propositione]<a class="footnoteLink" href="#note_LCL126_156_4" id="target_note_LCL126_156_4"><sup>4</sup></a> plures esse quaestiones ac status possunt, si aliud negat reus, aliud defendit, aliud a iure actionis excludit. In quo genere est agenti dispiciendum quid quoque loco diluat.</p>
<p><span class="br"></span><span class="lineNumber">10</span><span class="br"></span>Quod pertinet ad actorem, non plane dissentio a Celso, qui sine dubio Ciceronem secutus instat tamen huic parti vehementius, ut putet primo firmum aliquid esse ponendum, summo firmissimum, inbecilliora media, quia et initio







</p></section><notes><section class="footnotes"><ul><li class="note" id="note_LCL126_156_2"><a class="footnoteCrossrefLink" href="#target_note_LCL126_156_2" title="Click to highlight in text"><sup class="lineRef">2</sup><span class="italic">del. Radermacher</span></a></li><script type="text/javascript">document.getElementById('note_LCL126_156_2').style.display = "none";</script><li class="note" id="note_LCL126_156_3"><a class="footnoteCrossrefLink" href="#target_note_LCL126_156_3" title="Click to highlight in text"><sup class="lineRef">3</sup><span class="italic">add. Kiderlin</span></a></li><script type="text/javascript">document.getElementById('note_LCL126_156_3').style.display = "none";</script><li class="note" id="note_LCL126_156_4"><a class="footnoteCrossrefLink" href="#target_note_LCL126_156_4" title="Click to highlight in text"><sup class="lineRef">4</sup><span class="italic">del. Shackleton Bailey</span></a></li><script type="text/javascript">document.getElementById('note_LCL126_156_4').style.display = "none";</script></ul></section></notes></section>