<section class="div1 language" lang="la"><header><hgroup><h1>Quintilian</h1></hgroup></header><section class="div2">
<h3>7</h3>
<span class="br"></span><span class="lineNumber">1</span><span class="br"></span><p>Maximus tamen patronis circa testimonia sudor est. Ea dicuntur aut per tabulas aut a praesentibus. Simplicior contra tabulas pugna; nam et minus obstitisse videtur pudor inter paucos <span class="br"></span><span class="lineNumber">2</span><span class="br"></span>signatores et pro diffidentia premitur absentia. Si reprehensionem non capit ipsa persona, infamare signatores licet. Tacita praeterea quaedam cogitatio refragatur his omnibus, quod nemo per tabulas dat testimonium nisi sua voluntate, quo ipso non esse amicum ei se contra quem dicit fatetur. Neque tamen protinus cesserit orator quo minus et amicus pro amico et inimicus contra inimicum possit verum, si integra sit ei fides, dicere. Sed late locus uterque tractatur.</p>
<span class="br"></span><span class="lineNumber">3</span><span class="br"></span><p>Cum praesentibus vero ingens dimicatio est, ideoque velut duplici contra eos proque iis acie confligitur actionum et interrogationum.</p>
<p>In actionibus primum generaliter pro <span class="br"></span><span class="lineNumber">4</span><span class="br"></span>testibus atque in testis dici solet. Est hic communis locus, cum pars altera nullam firmiorem probationem esse contendit quam quae sit hominum scientia nixa, altera ad detrahendam illis fidem omnia per quae fieri soleant falsa testimonia enumerat. <span class="br"></span><span class="lineNumber">5</span><span class="br"></span>Sequens ratio est cum specialiter quidem sed tamen multos pariter invadere patroni solent. Nam et gentium


</p></section><notes></notes></section>