<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

prosequebantur, nec solum probationibus implebant sed <span class="br"></span><span class="lineNumber">2</span><span class="br"></span>etiam adfectibus: alii, cum primas modo lineas duxissent, post declamationes quid omisisset quisque tractabant, quosdam vero locos non minore cura quam cum ad dicendum ipsi surgerent excolebant. Utile utrumque, et ideo neutrum ab altero separo; sed si facere tantum alterum necesse sit, plus proderit demonstrasse rectam protinus viam <span class="br"></span><span class="lineNumber">3</span><span class="br"></span>quam revocare ab errore iam lapsos: primum quia emendationem auribus modo accipiunt, divisionem vero ad cogitationem etiam et stilum perferunt; deinde quod libentius praecipientem audiunt quam reprehendentem. Si qui vero paulo sunt vivaciores, in his praesertim moribus, <span class="br"></span><span class="lineNumber">4</span><span class="br"></span>etiam irascuntur admonitioni et taciti repugnant. Neque ideo tamen minus vitia aperte coarguenda sunt: habenda enim ratio ceterorum, qui recta esse quae praeceptor non emendaverit credent.</p>
<p>Utraque autem ratio miscenda est et ita tractanda ut</p>
<span class="br"></span><span class="lineNumber">5</span><span class="br"></span><p class="noindent">ipsae res postulabunt. Namque incipientibus danda erit velut praeformata materia secundum cuiusque vires. At cum satis composuisse se ad exemplum videbuntur, brevia quaedam demonstranda<a class="footnoteLink" href="#note_LCL124_312_1" id="target_note_LCL124_312_1"><sup>1</sup></a> vestigia, quae persecuti iam suis <span class="br"></span><span class="lineNumber">6</span><span class="br"></span>viribus sine adminiculo progredi possint. Nonnumquam credi sibi ipsos oportebit, ne mala consuetudine semper alienum laborem sequendi nihil per se conari et quaerere sciant. Quodsi satis prudenter dicenda viderint, iam prope consummata fuerit praecipientis opera: si quid erraverint</p>
</section><notes><section class="footnotes"><ul><li class="note" id="note_LCL124_312_1"><a class="footnoteCrossrefLink" href="#target_note_LCL124_312_1" title="Click to highlight in text"><sup class="lineRef">1</sup>demonstranda &lt;velut&gt; <span class="italic">Watt</span> 1993</a></li><script type="text/javascript">document.getElementById('note_LCL124_312_1').style.display = "none";</script></ul></section></notes></section>