<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">2</span><span class="br"></span> Vertere Graeca in Latinum veteres nostri oratores optimum iudicabant. Id se L. Crassus in illis Ciceronis de Oratore libris dicit factitasse: id Cicero sua ipse persona frequentissime praecipit, quin etiam libros Platonis atque Xenophontis edidit hoc genere tralatos: id Messalae placuit, multaeque sunt ab eo scriptae ad hunc modum orationes, adeo ut etiam cum illa Hyperidis pro Phryne <span class="br"></span><span class="lineNumber">3</span><span class="br"></span> difficillima Romanis subtilitate contenderet. Et manifesta est exercitationis huiusce ratio. Nam et rerum copia Graeci auctores abundant et plurimum artis in eloquentiam intulerunt et hos transferentibus verbis uti optimis licet: omnibus enim utimur nostris. Figuras vero, quibus maxime ornatur oratio, multas ac varias excogitandi etiam necessitas quaedam est, quia plerumque a Graecis Romana dissentiunt.</p>
<p><span class="br"></span><span class="lineNumber">4</span><span class="br"></span> Sed et illa ex Latinis conversio multum et ipsa contulerit. Ac de carminibus quidem neminem credo dubitare, quo solo genere exercitationis dicitur usus esse Sulpicius. Nam et sublimis spiritus attollere orationem potest, et verba poetica libertate audaciora non praecludunt<a class="footnoteLink" href="#note_LCL127_356_2" id="target_note_LCL127_356_2"><sup>2</sup></a> eadem proprie dicendi facultatem. Sed et ipsis sententiis adicere licet oratorium robur, et omissa supplere, effusa substringere






</p></section><notes><section class="footnotes"><ul><li class="note" id="note_LCL127_356_2"><a class="footnoteCrossrefLink" href="#target_note_LCL127_356_2" title="Click to highlight in text"><sup class="lineRef">2</sup><span class="italic">Watt</span> 1998: praesumunt <span class="italic">B</span></a></li><script type="text/javascript">document.getElementById('note_LCL127_356_2').style.display = "none";</script></ul></section></notes></section>