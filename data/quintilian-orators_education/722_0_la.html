<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

graphum marito expiranti heredes dedisse, et verum erat. <span class="br"></span><span class="lineNumber">74</span><span class="br"></span> Nam, quia per leges institui uxor non poterat heres, id fuerat actum ut ad eam bona per hoc tacitum fideicommissum pervenirent. Et caput quidem tueri facile erat si hoc diceremus palam, sed peribat hereditas. Ita ergo fuit nobis agendum ut iudices illud intellegerent factum, delatores non possent adprendere ut dictum; et contigit utrumque. Quod non inseruissem veritus opinionem iactantiae nisi probare voluissem in foro quoque esse his figuris locum.</p>
<p><span class="br"></span><span class="lineNumber">75</span><span class="br"></span> Quaedam etiam quae probare non possis figura potius spargenda sunt. Haeret enim nonnumquam telum illud occultum, et hoc ipso quod non apparet eximi non potest: at si idem dicas palam, et defenditur et probandum est.</p>
<p><span class="br"></span><span class="lineNumber">76</span><span class="br"></span> Cum autem obstat nobis personae reverentia, quod secundum posuimus genus, tanto cautius dicendum est quanto validius bonos inhibet pudor quam metus. Hic vero tegere nos iudex quod sciamus et verba vi quadam veritatis erumpentia credat coercere. Nam 〈quid obstat〉 quominus<a class="footnoteLink" href="#note_LCL127_78_13" id="target_note_LCL127_78_13"><sup>13</sup></a> aut ipsi in quos dicimus aut iudices aut adsistentes oderint hanc maledicendi lasciviam si velle nos credant? <span class="br"></span><span class="lineNumber">77</span><span class="br"></span> Aut quid interest quo modo dicatur cum et res et animus intellegitur? Quid [dicendo]<a class="footnoteLink" href="#note_LCL127_78_14" id="target_note_LCL127_78_14"><sup>14</sup></a> denique proficimus nisi ut palam sit facere nos quod ipsi sciamus non esse faciendum? Atqui praecipue prima quibus praecipere coeperam


</p></section><notes><section class="footnotes"><ul><li class="note" id="note_LCL127_78_13"><a class="footnoteCrossrefLink" href="#target_note_LCL127_78_13" title="Click to highlight in text"><sup class="lineRef">13</sup><span class="italic">Winterbottom</span>: Nam qui minus <span class="italic">Kiderlin</span></a></li><script type="text/javascript">document.getElementById('note_LCL127_78_13').style.display = "none";</script><li class="note" id="note_LCL127_78_14"><a class="footnoteCrossrefLink" href="#target_note_LCL127_78_14" title="Click to highlight in text"><sup class="lineRef">14</sup><span class="italic">om. B</span></a></li><script type="text/javascript">document.getElementById('note_LCL127_78_14').style.display = "none";</script></ul></section></notes></section>