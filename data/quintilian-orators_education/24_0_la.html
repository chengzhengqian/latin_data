<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

audiente uno: nonne quiddam pati furori simile videatur? Non esset in rebus humanis eloquentia si tantum cum singulis loqueremur.</p>
<h3>3</h3>
<span class="br"></span><span class="lineNumber">1</span><span class="br"></span><p class="noindent">Tradito sibi puero docendi peritus ingenium eius in primis naturamque perspiciet. Ingenii signum in parvis praecipuum memoria est: eius duplex virtus, facile percipere et fideliter continere. Proximum imitatio: nam id quoque est docilis naturae, sic tamen ut ea quae discit effingat, non habitum forte et ingressum et si quid in peius notabile est. <span class="br"></span><span class="lineNumber">2</span><span class="br"></span>Non dabit mihi spem bonae indolis qui hoc imitandi studio petet ut rideatur; nam probus quoque in primis erit ille vere ingeniosus. Alioqui non peius duxerim tardi esse ingeni quam mali:<a class="footnoteLink" href="#note_LCL124_96_1" id="target_note_LCL124_96_1"><sup>1</sup></a> probus autem ab illo segni et iacente <span class="br"></span><span class="lineNumber">3</span><span class="br"></span>plurimum aberit. Hic meus quae tradentur non difficulter accipiet, quaedam etiam interrogabit: sequetur tamen magis quam praecurret. Illud ingeniorum velut praecox genus <span class="br"></span><span class="lineNumber">4</span><span class="br"></span>non temere umquam pervenit ad frugem. Hi sunt qui parva facile faciunt et audacia provecti quidquid illud possunt statim ostendunt, possunt autem id demum quod in proximo est: verba continuant, haec vultu interrito, nulla tardati verecundia proferunt: non multum praestant, sed <span class="br"></span><span class="lineNumber">5</span><span class="br"></span>cito; non subest vera vis nec penitus inmissis radicibus</p>
</section><notes><section class="footnotes"><ul><li class="note" id="note_LCL124_96_1"><a class="footnoteCrossrefLink" href="#target_note_LCL124_96_1" title="Click to highlight in text"><sup class="lineRef">1</sup>cati <span class="italic">(“clever”) Colson</span></a></li><script type="text/javascript">document.getElementById('note_LCL124_96_1').style.display = "none";</script></ul></section></notes></section>