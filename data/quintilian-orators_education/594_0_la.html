<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

propositionibus incipiamus, quando a firmissimis probationibus, quando a levioribus: qua in causa proponendae prohoemiis quaestiones, qua praeparatione praemuniendae: quid iudicis animus accipere possit statim dictum, quo paulatim deducendus: singulis an universis opponenda refutatio: reservandi perorationi an per totam actionem diffundendi adfectus: de iure prius an de aequitate dicendum: ante acta crimina an de quibus iudicium <span class="br"></span><span class="lineNumber">13</span><span class="br"></span>est prius obicere vel diluere conveniat: si multiplices causae erunt, quis ordo faciendus: quae testimonia tabulaeve cuiusque generis in actione recitandae, quae reservandae. Haec est velut imperatoria virtus copias suas partim ad casus proeliorum retinentis, partim per castella tuenda custodiendasve urbes, petendos commeatus, obsidenda itinera, mari denique ac terra dividentis.</p>
<p><span class="br"></span><span class="lineNumber">14</span><span class="br"></span>Sed haec in oratione praestabit cui omnia adfuerint, natura doctrina studium. Quare nemo expectet ut alieno tantum labore sit disertus: vigilandum (dicam iterum)<a class="footnoteLink" href="#note_LCL126_294_5" id="target_note_LCL126_294_5"><sup>5</sup></a> enitendum pallendum est, facienda sua cuique vis, suus usus, sua ratio, non respiciendum ad haec, sed in promptu <span class="br"></span><span class="lineNumber">15</span><span class="br"></span>habenda, nec tamquam tradita sed tamquam innata. Nam via demonstrari potest, velocitas sua cuique est; verum ars satis praestat si copias eloquentiae ponit in medio: <span class="br"></span><span class="lineNumber">16</span><span class="br"></span>nostrum est uti eis scire. Neque enim partium est demum



</p></section><notes><section class="footnotes"><ul><li class="note" id="note_LCL126_294_5"><a class="footnoteCrossrefLink" href="#target_note_LCL126_294_5" title="Click to highlight in text"><sup class="lineRef">5</sup>dicam iterum <span class="italic">Kiderlin</span>: dicendum <span class="italic">A</span>: dicat iterum <span class="italic">G</span></a></li><script type="text/javascript">document.getElementById('note_LCL126_294_5').style.display = "none";</script></ul></section></notes></section>