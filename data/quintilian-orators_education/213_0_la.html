<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


hoc est quod ante omnia constituere in animo suo debeat orator, etiam si pro causa plura dicturus est: quid maxime liquere iudici velit. Quod tamen ut primum cogitandum, ita non utique primum dicendum erit.</p>
<span class="br"></span><span class="lineNumber">13</span><span class="br"></span><p>Alii statum crediderunt primam eius cum quo ageretur deprecationem. Quam sententiam his verbis Cicero complectitur: ‘in quo primum insistit quasi ad repugnandum congressa defensio’. Unde rursus alia quaestio, an eum semper is faciat qui respondet. Cui rei praecipue repugnat Cornelius Celsus, dicens non a depulsione sumi, sed ab eo qui propositionem suam confirmet, ut, si hominem occisum reus negat, status ab accusatore nascatur, quia is velit probare; si iure occisum reus dicit, tralata probationis <span class="br"></span><span class="lineNumber">14</span><span class="br"></span>necessitate idem a reo fiat et sit eius intentio. Cui non accedo equidem. Nam est vero propius quod contra dicitur, nullam esse litem si is cum quo agatur nihil respondeat, ideoque fieri statum a respondente.</p>
<span class="br"></span><span class="lineNumber">15</span><span class="br"></span><p>Mea tamen sententia varium id est et accidit pro condicione causarum, quia et videri potest propositio aliquando statum facere, ut in coniecturalibus causis (utitur enim coniectura magis qui agit, quo moti quidam eundem a reo infitialem esse dixerunt) et in syllogismo tota ratiocinatio ab <span class="br"></span><span class="lineNumber">16</span><span class="br"></span>eo est qui intendit. Sed quia videtur illic<a class="footnoteLink" href="#note_LCL125_54_3" id="target_note_LCL125_54_3"><sup>3</sup></a> quoque necessitatem hos status exequendi facere qui negat (is enim si






</p></section><notes><section class="footnotes"><ul><li class="note" id="note_LCL125_54_3"><a class="footnoteCrossrefLink" href="#target_note_LCL125_54_3" title="Click to highlight in text"><sup class="lineRef">3</sup><span class="italic">Regius</span>: illis <span class="italic">B</span>: illi <span class="italic">A</span></a></li><script type="text/javascript">document.getElementById('note_LCL125_54_3').style.display = "none";</script></ul></section></notes></section>