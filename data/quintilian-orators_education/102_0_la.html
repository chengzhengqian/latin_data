<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

negotiator et plus voci suae debeat praeco. Ne velim quidem lectorem dari mihi quid studia referant computaturum. <span class="br"></span><span class="lineNumber">18</span><span class="br"></span>Qui vero imaginem ipsam eloquentiae divina quadam<a class="footnoteLink" href="#note_LCL124_252_2" id="target_note_LCL124_252_2"><sup>2</sup></a> mente conceperit, quique illam, ut ait non ignobilis tragicus, ‘reginam rerum orationem’ ponet ante oculos, fructumque non ex stipe advocationum sed ex animo suo et contemplatione ac scientia petet perpetuum illum nec fortunae subiectum, facile persuadebit sibi ut tempora, quae spectaculis campo tesseris, otiosis denique sermonibus, ne dicam somno et conviviorum mora conteruntur, geometrae potius ac musico inpendat, quanto plus delectationis habiturus quam ex illis ineruditis voluptatibus. Dedit enim hoc providentia hominibus munus, ut honesta magis iuvarent.</p>
<span class="br"></span><span class="lineNumber">19</span><span class="br"></span><p>Sed nos haec ipsa dulcedo longius duxit. Hactenus ergo de studiis quibus antequam maiora capiat puer instituendus est: proximus liber velut novum sumet exordium et ad rhetoris officia transibit.</p>
</section><notes><section class="footnotes"><ul><li class="note" id="note_LCL124_252_2"><a class="footnoteCrossrefLink" href="#target_note_LCL124_252_2" title="Click to highlight in text"><sup class="lineRef">2</sup>divinam quandam <span class="italic">Stroux</span></a></li><script type="text/javascript">document.getElementById('note_LCL124_252_2').style.display = "none";</script></ul></section></notes></section>