<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>et ‘collegit’ et quae alio loco dicta sunt. Ideoque laudatur in Catulo suavis appellatio litterarum. Secundum est ut sit oratio distincta, id est, qui dicit et incipiat ubi oportet et desinat. Observandum etiam quo loco sustinendus et quasi suspendendus sermo sit, quod Graeci ὑποδιαστολήν
<span class="br"></span><span class="lineNumber">36</span><span class="br"></span>vel ὑποστιγμήν vocant, quo deponendus. Suspenditur ‘arma virumque cano,’ quia illud ‘virum’ ad sequentia pertinet, ut sit ‘virum Troiae qui primus ab oris,’ et hic iterum. Nam etiam si aliud est unde venit quam quo venit, non distinguendum tamen, quia utrumque eodem verbo continetur
<span class="br"></span><span class="lineNumber">37</span><span class="br"></span>‘venit.’ Tertio ‘Italiam,’ quia interiectio est ‘fato profugus’ et continuum sermonem, qui faciebat ‘Italiam Lavinaque,’ dividit. Ob eandemque causam quarto ‘profugus,’ deinde ‘Lavinaque venit litora,’ ubi iam erit distinctio, quia inde alius incipit sensus. Sed in ipsis etiam distinctionibus tempus alias brevius, alias longius dabimus:
<span class="br"></span><span class="lineNumber">38</span><span class="br"></span>interest enim sermonem finiant an sensum. Itaque illam distinctionem ‘litora’ protinus altero spiritus initio insequar; cum illuc venero: ‘atque altae moenia Romae,’ deponam et morabor et novum rursus exordium faciam.</p>
<span class="br"></span><span class="lineNumber">39</span><span class="br"></span><p>Sunt aliquando et sine respiratione quaedam morae etiam in perihodis. Ut enim illa ‘in coetu vero populi Romani,</p>
<span class="br"></span><span class="lineNumber"></span><span class="br"></span>
</section><notes></notes></section>