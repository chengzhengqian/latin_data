<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
excussi manibus radii revolutaque pensa,</p>
<p>&lt;et&gt;<a class="footnoteLink" href="#note_LCL126_62_18" id="target_note_LCL126_62_18"><sup>18</sup></a></p>
<blockquote><p>
<span class="line">levique patens in pectore vulnus,</span><span class="linebreak"></span>
</p></blockquote>
<p class="noindent">&lt;et&gt; equus<a class="footnoteLink" href="#note_LCL126_62_19" id="target_note_LCL126_62_19"><sup>19</sup></a> ille in funere Pallantis ‘positis insignibus’? <span class="br"></span><span class="lineNumber">33</span><span class="br"></span>Quid? non idem poeta penitus ultimi fati cepit imaginem, ut diceret:</p>
<blockquote><p>
<span class="line">et dulcis moriens reminiscitur Argos?</span><span class="linebreak"></span>
</p></blockquote>
<p><span class="br"></span><span class="lineNumber">34</span><span class="br"></span>Ubi vero miseratione opus erit, nobis ea de quibus queremur accidisse credamus, atque id animo nostro persuadeamus. Nos illi simus quos gravia indigna tristia passos queremur, nec agamus rem quasi alienam, sed adsumamus parumper illum dolorem: ita dicemus quae in nostro simili <span class="br"></span><span class="lineNumber">35</span><span class="br"></span>casu dicturi essemus. Vidi ego saepe histriones atque comoedos, cum ex aliquo graviore actu personam deposuissent, flentes adhuc egredi. Quod si in alienis scriptis sola pronuntiatio ita falsis accendit adfectibus, quid nos faciemus, qui illa cogitare debemus ut moveri periclitantium vice possimus?</p>
<p><span class="br"></span><span class="lineNumber">36</span><span class="br"></span>Sed in schola quoque rebus ipsis adfici convenit, easque veras sibi fingere, hoc magis quod illic ut litigatores loquimur frequentius quam ut advocati: orbum agimus et naufragum et periclitantem, quorum induere personas quid attinet nisi adfectus adsumimus?</p>
</section><notes><section class="footnotes"><ul><li class="note" id="note_LCL126_62_18"><a class="footnoteCrossrefLink" href="#target_note_LCL126_62_18" title="Click to highlight in text"><sup class="lineRef">18</sup><span class="italic">add. edd.</span></a></li><script type="text/javascript">document.getElementById('note_LCL126_62_18').style.display = "none";</script><li class="note" id="note_LCL126_62_19"><a class="footnoteCrossrefLink" href="#target_note_LCL126_62_19" title="Click to highlight in text"><sup class="lineRef">19</sup>et equus <span class="italic">recc.</span>: et quos <span class="italic">A</span></a></li><script type="text/javascript">document.getElementById('note_LCL126_62_19').style.display = "none";</script></ul></section></notes></section>