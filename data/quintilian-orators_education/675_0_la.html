<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p class="noindent"><span class="br"></span><span class="lineNumber">53</span><span class="br"></span>et oratores nonnumquam, ut Caelius ‘quadrantariam Clytaemestram’ et ‘in triclinio coam, in cubiculo nolam’. Namque et nunc quidem solvuntur et tum erant notiora cum dicerentur: aenigmata sunt tamen. Nam<a class="footnoteLink" href="#note_LCL126_456_35" id="target_note_LCL126_456_35"><sup>35</sup></a> et cetera, si quis interpretetur, intellegas.</p>
<p><span class="br"></span><span class="lineNumber">54</span><span class="br"></span>In eo vero genere quo contraria ostenduntur ironia est (inlusionem vocant): quae aut pronuntiatione intellegitur aut persona aut rei natura; nam si qua earum verbis dissentit, <span class="br"></span><span class="lineNumber">55</span><span class="br"></span>apparet diversam esse orationi voluntatem. Quamquam in plurimis id tropis accidit, ut intersit de quo quidque<a class="footnoteLink" href="#note_LCL126_456_36" id="target_note_LCL126_456_36"><sup>36</sup></a> dicatur, quia quod dicitur alibi verum est.</p>
<p>Et laudis autem simulatione detrahere et vituperationis laudare concessum est: ‘quod C. Verres, praetor urbanus, homo sanctus et diligens, subsortitionem eius in codice non haberet.’ Et contra: ‘oratores visi sumus et populo imposuimus.’</p>
<p><span class="br"></span><span class="lineNumber">56</span><span class="br"></span>Aliquando cum inrisu quodam contraria dicuntur iis quae intellegi volunt, quale est in Clodium: ‘integritas





</p></section><notes><section class="footnotes"><ul><li class="note" id="note_LCL126_456_35"><a class="footnoteCrossrefLink" href="#target_note_LCL126_456_35" title="Click to highlight in text"><sup class="lineRef">35</sup><span class="italic">Christ</span>: non <span class="italic">A</span></a></li><script type="text/javascript">document.getElementById('note_LCL126_456_35').style.display = "none";</script><li class="note" id="note_LCL126_456_36"><a class="footnoteCrossrefLink" href="#target_note_LCL126_456_36" title="Click to highlight in text"><sup class="lineRef">36</sup>de quo quidque <span class="italic">Winterbottom</span>: quid de quoquo <span class="italic">A</span></a></li><script type="text/javascript">document.getElementById('note_LCL126_456_36').style.display = "none";</script></ul></section></notes></section>