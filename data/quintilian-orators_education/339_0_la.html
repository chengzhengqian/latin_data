<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


loquor duplici defensione utemur, id laborandum est, ut in illam partem sequentem fides ex priore ducatur; potest enim videri qui tuto etiam confessurus fuit mentiendi causam in negando non habere.</p>
<span class="br"></span><span class="lineNumber">18</span><span class="br"></span><p>Et illud utique faciendum est, ut, quotiens suspicabimur iudici aliam probationem desiderari quam de qua loquimur, promittamus nos plene et statim de eo satis esse <span class="br"></span><span class="lineNumber">19</span><span class="br"></span>facturos, praecipueque si de pudore agitur.<a class="footnoteLink" href="#note_LCL125_306_3" id="target_note_LCL125_306_3"><sup>3</sup></a> Frequenter autem accidit ut causa parum verecunda iure tuta sit: de quo ne inviti iudices audiant et adversi, frequentius sunt admonendi secuturam defensionem probitatis ac dignitatis: expectent paulum et agi ordine sinant.</p>
<span class="br"></span><span class="lineNumber">20</span><span class="br"></span><p>Quaedam interim nos et invitis litigatoribus simulandum est dicere, quod Cicero pro Cluentio facit circa iudiciariam legem: nonnumquam quasi interpellemur ab iis subsistere: saepe avertenda ad ipsos oratio, hortandi ut sinant nos uti nostro consilio. Ita subrepetur animo iudicis, et, dum sperat probationem pudoris, asperioribus illis minus <span class="br"></span><span class="lineNumber">21</span><span class="br"></span>repugnabit. Quae cum receperit, etiam verecundiae defensioni facilior erit. Sic utraque res invicem iuvabit eritque iudex circa ius nostrum spe modestiae attentior, circa modestiam iuris probatione proclivior.</p>
<span class="br"></span><span class="lineNumber">22</span><span class="br"></span><p>Sed ut non semper necessaria aut utilis etiam partitio est, ita oportune adhibita plurimum orationi lucis et



</p></section><notes><section class="footnotes"><ul><li class="note" id="note_LCL125_306_3"><a class="footnoteCrossrefLink" href="#target_note_LCL125_306_3" title="Click to highlight in text"><sup class="lineRef">3</sup>agetur <span class="italic">A</span></a></li><script type="text/javascript">document.getElementById('note_LCL125_306_3').style.display = "none";</script></ul></section></notes></section>