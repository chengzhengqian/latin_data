<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

fuerunt: siquidem Archytas atque Euenus<a class="footnoteLink" href="#note_LCL124_222_5" id="target_note_LCL124_222_5"><sup>5</sup></a> etiam subiectam grammaticen musicae putaverunt, et eosdem utriusque rei praeceptores fuisse cum Sophron ostendit, mimorum quidem scriptor sed quem Plato adeo probavit ut suppositos capiti libros eius cum moreretur habuisse credatur, <span class="br"></span><span class="lineNumber">18</span><span class="br"></span>tum Eupolis, apud quem Prodamus et musicen et litteras docet et Maricas, qui est Hyperbolus, nihil se ex musice scire nisi litteras confitetur. Aristophanes quoque non uno libro sic institui pueros antiquitus solitos esse demonstrat, et apud Menandrum in Hypobolimaeo senex, qui reposcenti filium patri velut rationem inpendiorum quae in educationem contulerit exponens psaltis se et <span class="br"></span><span class="lineNumber">19</span><span class="br"></span>geometris multa dicit dedisse. Unde etiam ille mos ut in conviviis post cenam circumferretur lyra, cuius cum se imperitum Themistocles confessus esset, ut verbis Ciceronis <span class="br"></span><span class="lineNumber">20</span><span class="br"></span>utar, ‘est habitus indoctior’. Sed veterum quoque Romanorum epulis fides ac tibias adhibere moris fuit: versus quoque Saliorum habent carmen. Quae cum omnia sint a Numa rege instituta, faciunt manifestum ne illis quidem




</p></section><notes><section class="footnotes"><ul><li class="note" id="note_LCL124_222_5"><a class="footnoteCrossrefLink" href="#target_note_LCL124_222_5" title="Click to highlight in text"><sup class="lineRef">5</sup><span class="italic">B</span>: Aristoxenus <span class="italic">A after correction, edd.</span></a></li><script type="text/javascript">document.getElementById('note_LCL124_222_5').style.display = "none";</script></ul></section></notes></section>