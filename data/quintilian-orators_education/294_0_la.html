<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


ut attendant et ut faveant rogamus, quo Prodicus <span class="br"></span><span class="lineNumber">74</span><span class="br"></span>velut dormitantes eos excitari putabat, quale est: ‘tum C. Varenus, &lt;is&gt;<a class="footnoteLink" href="#note_LCL125_216_13" id="target_note_LCL125_216_13"><sup>13</sup></a> qui a familia Anchariana occisus est—hoc quaeso, iudices, diligenter attendite.’ Utique si multiplex causa est, sua quibusque partibus danda praefatio est, ut <span class="br"></span><span class="lineNumber">75</span><span class="br"></span>‘audite nunc reliqua’ et ‘transeo nunc illuc’. Sed in ipsis etiam probationibus multa funguntur prohoemii vice, ut facit Cicero pro Cluentio dicturus contra censores, pro Murena cum se Servio excusat. Verum id frequentius est quam ut exemplis confirmandum sit.</p>
<span class="br"></span><span class="lineNumber">76</span><span class="br"></span><p>Quotiens autem prohoemio fuerimus usi, tum sive ad expositionem transibimus sive protinus ad probationem, id debebit in principio postremum esse cui commodissime <span class="br"></span><span class="lineNumber">77</span><span class="br"></span>iungi initium sequentium poterit. Illa vero frigida et puerilis est in scholis adfectatio, ut ipse transitus efficiat aliquam utique sententiam et huius velut praestigiae plausum petat, ut Ovidius lascivire in Metamorphosesin solet; quem tamen excusare necessitas potest, res diversissimas in speciem <span class="br"></span><span class="lineNumber">78</span><span class="br"></span>unius corporis colligentem: oratori vero quid est necesse surripere hanc transgressionem, et iudicem fallere qui ut ordini rerum animum intendat etiam commonendus est? Peribit enim prima pars expositionis si iudex narrari








</p></section><notes><section class="footnotes"><ul><li class="note" id="note_LCL125_216_13"><a class="footnoteCrossrefLink" href="#target_note_LCL125_216_13" title="Click to highlight in text"><sup class="lineRef">13</sup><span class="italic">add. edd., cf.</span> 9.2.56</a></li><script type="text/javascript">document.getElementById('note_LCL125_216_13').style.display = "none";</script></ul></section></notes></section>