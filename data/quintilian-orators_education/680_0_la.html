<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

in Antonium dicit: ‘Quae Charybdis tam vorax? Charybdin dico? Quae si fuit, fuit animal unum: Oceanus, medius fidius, vix videtur tot res, tam dissipatas, tam distantibus in <span class="br"></span><span class="lineNumber">71</span><span class="br"></span>locis positas tam cito absorbere potuisse.’ Exquisitam vero figuram huius rei<a class="footnoteLink" href="#note_LCL126_466_43" id="target_note_LCL126_466_43"><sup>43</sup></a> deprendisse apud principem lyricorum Pindarum videor in libro quem inscripsit Hymnus. Is namque Herculis impetum adversus Meropas, qui in insula Coo dicuntur habitasse, non igni nec ventis nec mari sed fulmini dicit similem fuisse, ut illa minora, hoc par esset. <span class="br"></span><span class="lineNumber">72</span><span class="br"></span>Quod imitatus Cicero illa composuit in Verrem: ‘Versabatur in Sicilia longo intervallo alter non Dionysius ille nec Phalaris (tulit enim illa quondam insula multos et crudelis tyrannos), sed quoddam novum monstrum ex vetere illa inmanitate quae in isdem versata locis dicitur. Non enim Charybdin tam infestam neque Scyllam navibus quam istum in eodem freto fuisse arbitror.’</p>
<p><span class="br"></span><span class="lineNumber">73</span><span class="br"></span>Nec pauciora sunt genera minuendi:</p>
<blockquote><p>
<span class="line">vix ossibus haerent.</span><span class="linebreak"></span>
</p></blockquote>
<p class="noindent">Et quod †Cicero est†<a class="footnoteLink" href="#note_LCL126_466_44" id="target_note_LCL126_466_44"><sup>44</sup></a> in quodam ioculari libello:</p>
<blockquote><p>
<span class="line">fundum Vetto<a class="footnoteLink" href="#note_LCL126_466_45" id="target_note_LCL126_466_45"><sup>45</sup></a> vocat quem possit mittere funda:</span><span class="linebreak"></span>
<span class="line indent2">ni tamen exciderit qua cava funda patet.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL126_466_43"><a class="footnoteCrossrefLink" href="#target_note_LCL126_466_43" title="Click to highlight in text"><sup class="lineRef">43</sup>generis <span class="italic">Spalding (‘kind’)</span></a></li><script type="text/javascript">document.getElementById('note_LCL126_466_43').style.display = "none";</script><li class="note" id="note_LCL126_466_44"><a class="footnoteCrossrefLink" href="#target_note_LCL126_466_44" title="Click to highlight in text"><sup class="lineRef">44</sup>Ciceronis est <span class="italic">Spalding</span>: est <span class="italic">om. D, E</span></a></li><script type="text/javascript">document.getElementById('note_LCL126_466_44').style.display = "none";</script><li class="note" id="note_LCL126_466_45"><a class="footnoteCrossrefLink" href="#target_note_LCL126_466_45" title="Click to highlight in text"><sup class="lineRef">45</sup>Vettu’ <span class="italic">Leo</span></a></li><script type="text/javascript">document.getElementById('note_LCL126_466_45').style.display = "none";</script></ul></section></notes></section>