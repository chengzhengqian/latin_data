<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
esse eloquentiae credo. Sed neque oculos esse toto corpore velim, ne cetera membra officium suum perdant, et, si necesse sit, veterem illum horrorem dicendi malim quam istam novam licentiam. Sed patet media quaedam via, sicut in cultu victuque accessit aliquis citra reprensionem nitor. Quare, sicubi<a class="footnoteLink" href="#note_LCL126_424_8" id="target_note_LCL126_424_8"><sup>8</sup></a> possumus, adiciamus virtutibus: prius tamen sit vitiis carere, ne, dum volumus esse meliores veteribus, simus tantum dissimiles.</p>
<p><span class="br"></span><span class="lineNumber">35</span><span class="br"></span>Reddam nunc quam proximam esse dixeram partem de tropis, quos motus<a class="footnoteLink" href="#note_LCL126_424_9" id="target_note_LCL126_424_9"><sup>9</sup></a> clarissimi nostrorum auctores vocant. Horum tradere praecepta et grammatici solent; sed a me, cum de illorum officio loquerer, dilata pars haec est, quia de ornatu orationis gravior videbatur locus et maiori operi reservandus.</p>
<h3>6</h3>
<p><span class="br"></span><span class="lineNumber">1</span><span class="br"></span>Tropos est verbi vel sermonis a propria significatione in aliam cum virtute mutatio. Circa quem inexplicabilis et grammaticis inter ipsos et philosophis pugna est quae sint genera, quae species, qui numerus, quis cuique subiciatur.







</p></section><notes><section class="footnotes"><ul><li class="note" id="note_LCL126_424_8"><a class="footnoteCrossrefLink" href="#target_note_LCL126_424_8" title="Click to highlight in text"><sup class="lineRef">8</sup><span class="italic">Obrecht</span>: sicut <span class="italic">AB</span></a></li><script type="text/javascript">document.getElementById('note_LCL126_424_8').style.display = "none";</script><li class="note" id="note_LCL126_424_9"><a class="footnoteCrossrefLink" href="#target_note_LCL126_424_9" title="Click to highlight in text"><sup class="lineRef">9</sup>modos <span class="italic">A</span></a></li><script type="text/javascript">document.getElementById('note_LCL126_424_9').style.display = "none";</script></ul></section></notes></section>