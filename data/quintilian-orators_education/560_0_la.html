<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

latiore varioque tractatu, ut omnes oratores plerumque fecerunt: rarissime enim apud eos reperitur illa ex consuetudine philosophorum ducta servitus (est certe servitus) ad certa se verba adstringendi, idque faciendum in libris <span class="br"></span><span class="lineNumber">17</span><span class="br"></span>Ciceronis de Oratore vetat M. Antonius. Nam est etiam periculosum, cum, si uno verbo sit erratum, tota causa cecidisse videamur, optimaque est media illa via, qua utitur Cicero pro Caecina, ut res proponatur, verba non periclitentur: ‘etenim, recuperatores, non ea sola vis est quae ad corpus nostrum vitamque pervenit, sed etiam multo maior ea quae periculo mortis iniecto formidine animum perterritum <span class="br"></span><span class="lineNumber">18</span><span class="br"></span>loco saepe et certo statu demovet’; aut cum finitionem praecedit probatio, ut in Philippicis Cicero Servium Sulpicium occisum ab Antonio colligit et in clausula demum ita finit: ‘is enim profecto mortem attulit qui causa mortis fuit.’ Non negaverim tamen haec quoque ut expediet causae esse facienda, et si quando firme comprehendi poterit brevi complexu verborum finitio, esse id cum<a class="footnoteLink" href="#note_LCL126_226_12" id="target_note_LCL126_226_12"><sup>12</sup></a> elegans, tum etiam fortissimum, si modo erit illa inexpugnabilis.</p>
<p><span class="br"></span><span class="lineNumber">19</span><span class="br"></span>Eius certus ordo est: quid sit, an hoc sit. Et in hoc fere labor maior est ut finitionem confirmes, quam ut rei<a class="footnoteLink" href="#note_LCL126_226_13" id="target_note_LCL126_226_13"><sup>13</sup></a> finitionem adplices. In eo ‘quid sit’ duplex opus est: nam et nostra confirmanda est et adversae partis destruenda finitio. <span class="br"></span><span class="lineNumber">20</span><span class="br"></span>Ideoque in schola, ubi nobis ipsi fingimus contradictionem,






</p></section><notes><section class="footnotes"><ul><li class="note" id="note_LCL126_226_12"><a class="footnoteCrossrefLink" href="#target_note_LCL126_226_12" title="Click to highlight in text"><sup class="lineRef">12</sup><span class="italic">M.W</span>.: tum <span class="italic">A</span></a></li><script type="text/javascript">document.getElementById('note_LCL126_226_12').style.display = "none";</script><li class="note" id="note_LCL126_226_13"><a class="footnoteCrossrefLink" href="#target_note_LCL126_226_13" title="Click to highlight in text"><sup class="lineRef">13</sup><span class="italic">Winterbottom</span>: in <span class="italic">A</span></a></li><script type="text/javascript">document.getElementById('note_LCL126_226_13').style.display = "none";</script></ul></section></notes></section>