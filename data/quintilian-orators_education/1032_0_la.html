<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">49</span><span class="br"></span><p>At sunt qui haec excitatiora lumina, etiam si dicere permittant, a componendis tamen orationibus excludenda arbitrentur. Quocirca mihi ne hic quidem locus intactus est omittendus: nam plurimi eruditorum aliam esse dicendi rationem, aliam scribendi putaverunt, ideoque in agendo clarissimos quosdam nihil posteritati mansurisque mox litteris reliquisse, ut Periclem, ut Demaden: rursus alios ad componendum optimos actionibus idoneos non fuisse, ut
<span class="br"></span><span class="lineNumber">50</span><span class="br"></span>Isocraten; praeterea in agendo plus impetus<a class="footnoteLink" href="#note_LCL494_308_19" id="target_note_LCL494_308_19"><sup>19</sup></a> plerumque et petitas vel paulo licentius voluptates 〈convenire〉<a class="footnoteLink" href="#note_LCL494_308_20" id="target_note_LCL494_308_20"><sup>20</sup></a> (commovendos enim esse ducendosque animos imperitorum): at quod libris dedicatum in exemplum edatur et tersum ac limatum et ad legem ac regulam compositum esse oportere, quia veniat in manus doctorum et iudices artis
<span class="br"></span><span class="lineNumber">51</span><span class="br"></span>habeat artifices. Quin illi subtiles, ut sibi ac multis persuaserunt, magistri παράδεγμα dicendo, ἐνθὐμημα scribendo esse aptius tradiderunt. Mihi unum atque idem videtur bene dicere ac bene scribere, neque aliud esse oratio scripta quam monumentum actionis habitae; itaque nullas non,<a class="footnoteLink" href="#note_LCL494_308_21" id="target_note_LCL494_308_21"><sup>21</sup></a> ut opinor, debet habere virtutes—〈virtutes〉<a class="footnoteLink" href="#note_LCL494_308_22" id="target_note_LCL494_308_22"><sup>22</sup></a> dico, non vitia: nam imperitis placere aliquando quae vitiosa sint scio.
<span class="br"></span><span class="lineNumber">52</span><span class="br"></span>Quo different igitur? Quod si mihi des consilium iudicum sapientium, perquam multa recidam ex orationibus</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_308_19"><a class="footnoteCrossrefLink" href="#target_note_LCL494_308_19" title="Click to highlight in text"><sup class="lineRef">19</sup>plus impetum 〈valere〉 <span class="italic">Halm</span></a></li><script type="text/javascript">document.getElementById('note_LCL494_308_19').style.display = "none";</script><li class="note inline" id="note_LCL494_308_20"><a class="footnoteCrossrefLink" href="#target_note_LCL494_308_20" title="Click to highlight in text"><sup class="lineRef">20</sup><span class="italic">add. Gertz</span></a></li><script type="text/javascript">document.getElementById('note_LCL494_308_20').style.display = "none";</script><li class="note" id="note_LCL494_308_21"><a class="footnoteCrossrefLink" href="#target_note_LCL494_308_21" title="Click to highlight in text"><sup class="lineRef">21</sup> nullas non <span class="italic">recc.</span>: non illas modo <span class="italic">G</span></a></li><script type="text/javascript">document.getElementById('note_LCL494_308_21').style.display = "none";</script><li class="note" id="note_LCL494_308_22"><a class="footnoteCrossrefLink" href="#target_note_LCL494_308_22" title="Click to highlight in text"><sup class="lineRef">22</sup><span class="italic">add. Buttman</span></a></li><script type="text/javascript">document.getElementById('note_LCL494_308_22').style.display = "none";</script></ul></section></notes></section>