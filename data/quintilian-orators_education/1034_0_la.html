<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>iis quae placere intellexeris, resiliendum ab iis quae non recipientur. Sermo ipse qui facillime iudicem doceat aptandus; nec id mirum sit, cum etiam testium personis
<span class="br"></span><span class="lineNumber">57</span><span class="br"></span>aliqua mutentur. Prudenter enim qui, cum interrogasset rusticum testem an Amphionem nosset, negante eo detraxit adspirationem breviavitque secundam eius nominis syllabam, et ille eum sic optime norat. Huius modi casus efficient ut aliquando dicatur aliter quam scribitur, cum dicere quo modo scribendum est non licet.</p>
<span class="br"></span><span class="lineNumber">58</span><span class="br"></span><p>Altera est divisio, quae in tris partis et ipsa discedit, qua discerni posse etiam recta dicendi genera inter se videntur. Namque unum subtile, quod ἰσχνόν vocant, alteram grande atque robustum, quod ἁδρόν dicunt, constituunt, tertium alii medium ex duobus, alii floridum (namque id
<span class="br"></span><span class="lineNumber">59</span><span class="br"></span>ἀνθηρόν appellant) addiderunt. Quorum tamen ea fere ratio est, ut primum docendi, secundum movendi, tertium illud, utrocumque est nomine, delectandi sive, ut alii dicunt, conciliandi praestare videatur officium, in docendo autem acumen, in conciliando lenitas, in movendo vis exigi videatur. Itaque illosubtili praecipue rationarrandi 〈probandi〉que<a class="footnoteLink" href="#note_LCL494_312_24" id="target_note_LCL494_312_24"><sup>24</sup></a> consistet, estque id etiam detractis ceteris</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_312_24"><a class="footnoteCrossrefLink" href="#target_note_LCL494_312_24" title="Click to highlight in text"><sup class="lineRef">24</sup><span class="italic">add. recc.</span></a></li><script type="text/javascript">document.getElementById('note_LCL494_312_24').style.display = "none";</script></ul></section></notes></section>