<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


infinitum et supervacuum; non enim causa reprenditur, sed actor, quem ego semper videri malim disertum, ut, si dixerit quod rei prosit, ingenii credatur laus esse non causae, si forte quod laedat, causae non ingeni culpa. <span class="br"></span><span class="lineNumber">38</span><span class="br"></span>Itaque illae reprensiones, ut obscuritatis, qualis in Rullum est, infantiae in dicendo, qualis in Pisonem, inscitiae rerum verborumque et insulsitatis etiam, qualis in Antonium est, animo dantur et iustis odiis, suntque utiles ad concitandum<a class="footnoteLink" href="#note_LCL125_488_10" id="target_note_LCL125_488_10"><sup>10</sup></a> iis quos invisos facere volueris odium.</p>
<span class="br"></span><span class="lineNumber">39</span><span class="br"></span><p>Alia respondendi patronis ratio est: aliquando tamen eorum non oratio modo sed vita etiam, vultus denique incessus habitus recte incusari solet, ut adversus Quintium Cicero non haec solum sed ipsam etiam praetextam demissam ad talos insectatus est; presserat enim turbulentis <span class="br"></span><span class="lineNumber">40</span><span class="br"></span>contionibus Cluentium Quintius. Nonnumquam elevandae invidiae gratia quae asperius dicta sunt eluduntur, ut a Cicerone Triarius. Nam cum Scauri columnas per urbem plaustris vectas esse dixisset: ‘ego porro’ inquit ‘qui Albanas habeo columnas, clitellis eas adportavi?’ Et magis hoc in accusatores concessum est, quibus conviciari aliquando <span class="br"></span><span class="lineNumber">41</span><span class="br"></span>patrocinii fides cogit. Illa vero adversus omnis et recepta et non inhumana conquestio, si callide quid tacuisse <span class="br"></span><span class="lineNumber">42</span><span class="br"></span>breviasse obscurasse distulisse dicuntur. Defensionis







</p></section><notes><section class="footnotes"><ul><li class="note" id="note_LCL125_488_10"><a class="footnoteCrossrefLink" href="#target_note_LCL125_488_10" title="Click to highlight in text"><sup class="lineRef">10</sup><span class="italic">Meister</span>: conciliandum <span class="italic">AB</span></a></li><script type="text/javascript">document.getElementById('note_LCL125_488_10').style.display = "none";</script></ul></section></notes></section>