<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

his disputatur, non litigatur.</p>
<p><span class="br"></span><span class="lineNumber">13</span><span class="br"></span>Opus est aliquando finitione obscurioribus et ignotioribus verbis: quid sit clarigatio, erctum citum, interim notis nominibus:<a class="footnoteLink" href="#note_LCL126_224_8" id="target_note_LCL126_224_8"><sup>8</sup></a> quid sit penus, quid litus.</p>
<p>Quae varietas effecit ut eam quidam coniecturae, quidam qualitati, quidam legitimis quaestionibus subicerent. <span class="br"></span><span class="lineNumber">14</span><span class="br"></span>Quibusdam ne placuit quidem omnino subtilis haec et ad morem dialecticorum formata conclusio, ut in disputationibus potius arguta<a class="footnoteLink" href="#note_LCL126_224_9" id="target_note_LCL126_224_9"><sup>9</sup></a> verborum cavillatrix quam in oratoris officio multum allatura momenti. Licet enim valeat in sermone tantum ut constrictum vinculis suis eum qui responsurus est vel tacere vel etiam invitum id quod sit contra cogat fateri, non eadem est tamen eius in causis utilitas. <span class="br"></span><span class="lineNumber">15</span><span class="br"></span>Persuadendum enim iudici est, qui etiam si verbis devictus<a class="footnoteLink" href="#note_LCL126_224_10" id="target_note_LCL126_224_10"><sup>10</sup></a> est, tamen nisi ipsi rei accesserit tacitus dissentiet. Agenti vero quae tanta est huius praecisae comprehensionis necessitas? An, si non dixero ‘homo est animal mortale rationale’, non potero, expositis tot corporis animique proprietatibus, latius oratione ducta vel a dis eum vel a mutis <span class="br"></span><span class="lineNumber">16</span><span class="br"></span>discernere? Quid quod et uno verbo<a class="footnoteLink" href="#note_LCL126_224_11" id="target_note_LCL126_224_11"><sup>11</sup></a> definitur res eadem (ut facit Cicero: ‘Quid est enim vulgo? Universos’), et







</p></section><notes><section class="footnotes"><ul><li class="note" id="note_LCL126_224_8"><a class="footnoteCrossrefLink" href="#target_note_LCL126_224_8" title="Click to highlight in text"><sup class="lineRef">8</sup><span class="italic">recc.</span>: nomine videbis <span class="italic">A</span>: nomine <span class="italic">Winterbottom</span></a></li><script type="text/javascript">document.getElementById('note_LCL126_224_8').style.display = "none";</script><li class="note" id="note_LCL126_224_9"><a class="footnoteCrossrefLink" href="#target_note_LCL126_224_9" title="Click to highlight in text"><sup class="lineRef">9</sup><span class="italic">Zumpt</span>: argumenta <span class="italic">A</span></a></li><script type="text/javascript">document.getElementById('note_LCL126_224_9').style.display = "none";</script><li class="note" id="note_LCL126_224_10"><a class="footnoteCrossrefLink" href="#target_note_LCL126_224_10" title="Click to highlight in text"><sup class="lineRef">10</sup>devinctus <span class="italic">Regius (‘tied down’)</span></a></li><script type="text/javascript">document.getElementById('note_LCL126_224_10').style.display = "none";</script><li class="note" id="note_LCL126_224_11"><a class="footnoteCrossrefLink" href="#target_note_LCL126_224_11" title="Click to highlight in text"><sup class="lineRef">11</sup>et uno verbo <span class="italic">Winterbottom, after Schuetz and Happel</span>: nec uno modo <span class="italic">A</span></a></li><script type="text/javascript">document.getElementById('note_LCL126_224_11').style.display = "none";</script></ul></section></notes></section>