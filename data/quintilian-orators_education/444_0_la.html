<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


nonnumquam turbamus adfectibus, ipsa quae iusta ac vera sunt tenere non possumus.</p>
<span class="br"></span><span class="lineNumber">30</span><span class="br"></span><p>Locuples et speciosa &lt;et imperiosa&gt;<a class="footnoteLink" href="#note_LCL125_516_15" id="target_note_LCL125_516_15"><sup>15</sup></a> vult esse eloquentia: quorum nihil consequetur si conclusionibus certis et crebris et in unam prope formam cadentibus concisa et contemptum ex humilitate et odium ex quadam servitute et ex copia satietatem et ex similitudine fastidium tulerit. <span class="br"></span><span class="lineNumber">31</span><span class="br"></span>Feratur ergo non semitis sed campis, non ut ieiuni<a class="footnoteLink" href="#note_LCL125_516_16" id="target_note_LCL125_516_16"><sup>16</sup></a> fontes angustis fistulis colliguntur, sed ut beatissimi amnes totis vallibus fluunt, ac sibi viam, si quando non acceperit, faciat. Nam quid illa miserius lege velut praeformatas infantibus litteras persequentium et, ut Graeci dicere solent, quem mater amictum dedit sollicite custodientium: [propositio conclusio ex consequentibus, propugnantibus]<a class="footnoteLink" href="#note_LCL125_516_17" id="target_note_LCL125_516_17"><sup>17</sup></a> <span class="br"></span><span class="lineNumber">32</span><span class="br"></span>non inspiret? non augeat? non mille figuris variet ac verset, ut ea nasci et ipsa provenire natura, non manu facta et arte suspecta magistrum fateri ubique videantur? Quis umquam sic dixit<a class="footnoteLink" href="#note_LCL125_516_18" id="target_note_LCL125_516_18"><sup>18</sup></a> orator? Nonne apud ipsum Demosthenen paucissima huius generis reperiuntur? Quae adprensa Graeci magis (nam hoc solum peius nobis faciunt) in catenas ligant et inexplicabili serie conectunt et indubitata colligunt et probant confessa et se antiquis per hoc similes








</p></section><notes><section class="footnotes"><ul><li class="note" id="note_LCL125_516_15"><a class="footnoteCrossrefLink" href="#target_note_LCL125_516_15" title="Click to highlight in text"><sup class="lineRef">15</sup><span class="italic">add. Halm from “Cassiodorus”</span> 503.11–12</a></li><script type="text/javascript">document.getElementById('note_LCL125_516_15').style.display = "none";</script><li class="note" id="note_LCL125_516_16"><a class="footnoteCrossrefLink" href="#target_note_LCL125_516_16" title="Click to highlight in text"><sup class="lineRef">16</sup>uti exiles <span class="italic">Marshall AJP</span> 95 (1974) 81</a></li><script type="text/javascript">document.getElementById('note_LCL125_516_16').style.display = "none";</script><li class="note" id="note_LCL125_516_17"><a class="footnoteCrossrefLink" href="#target_note_LCL125_516_17" title="Click to highlight in text"><sup class="lineRef">17</sup><span class="italic">del. Burman: cf</span>. § 25</a></li><script type="text/javascript">document.getElementById('note_LCL125_516_17').style.display = "none";</script><li class="note" id="note_LCL125_516_18"><a class="footnoteCrossrefLink" href="#target_note_LCL125_516_18" title="Click to highlight in text"><sup class="lineRef">18</sup><span class="italic">recc.</span>: vixit <span class="italic">A</span>: vicit <span class="italic">Radermacher (“won his case”)</span></a></li><script type="text/javascript">document.getElementById('note_LCL125_516_18').style.display = "none";</script></ul></section></notes></section>