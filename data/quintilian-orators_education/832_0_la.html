<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

legendi quidem, sed non ut phrasin [id est corpus eloquentiae]<a class="footnoteLink" href="#note_LCL127_298_27" id="target_note_LCL127_298_27"><sup>27</sup></a> faciant, elegantes in sua quisque materia, sed alter humilis, alter difficilis. Atacinus Varro in iis per quae nomen est adsecutus interpres operis alieni, non spernendus quidem, verum ad augendam facultatem dicendi <span class="br"></span><span class="lineNumber">88</span><span class="br"></span> parum locuples. Ennium sicut sacros vetustate lucos adoremus, in quibus grandia et antiqua robora iam non tantam habent speciem quantam religionem. Propiores alii atque ad hoc de quo loquimur magis utiles. Lascivus quidem in herois quoque Ovidius et nimium amator ingenii <span class="br"></span><span class="lineNumber">89</span><span class="br"></span> sui, laudandus tamen partibus. Cornelius autem Severus, etiam si sit<a class="footnoteLink" href="#note_LCL127_298_28" id="target_note_LCL127_298_28"><sup>28</sup></a> versificator quam poeta melior, si tamen (ut est dictum) ad exemplar primi libri bellum Siculum perscripsisset, vindicaret sibi iure secundum locum. Serranum consummari mors inmatura non passa est, puerilia tamen eius opera et maximam indolem ostendunt et admirabilem praecipue in aetate illa recti generis voluntatem. <span class="br"></span><span class="lineNumber">90</span><span class="br"></span> Multum in Valerio Flacco nuper amisimus. Vehemens et poeticum ingenium Salei Bassi fuit, nec ipsum senectute








</p></section><notes><section class="footnotes"><ul><li class="note" id="note_LCL127_298_27"><a class="footnoteCrossrefLink" href="#target_note_LCL127_298_27" title="Click to highlight in text"><sup class="lineRef">27</sup><span class="italic">del. D.A.R.</span></a></li><script type="text/javascript">document.getElementById('note_LCL127_298_27').style.display = "none";</script><li class="note" id="note_LCL127_298_28"><a class="footnoteCrossrefLink" href="#target_note_LCL127_298_28" title="Click to highlight in text"><sup class="lineRef">28</sup>si sit <span class="italic">Spalding</span>: si est <span class="italic">XY</span>: sit <span class="italic">G</span></a></li><script type="text/javascript">document.getElementById('note_LCL127_298_28').style.display = "none";</script></ul></section></notes></section>