<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Eadem sunt in Oratore plurima, non omnia tamen et paulo magis distincta, quia post orationis et sententiarum figuras tertium quendam subiecit locum ad alias, ut ipse <span class="br"></span><span class="lineNumber">37</span><span class="br"></span> ait, quasi virtutes dicendi pertinentem: ‘Et reliqua ex conlocatione verborum quae sumuntur quasi lumina magnum adferunt ornatum orationi. Sunt enim similia illis quae in amplo ornatu scaenae aut fori appellantur insignia, non <span class="br"></span><span class="lineNumber">38</span><span class="br"></span> quia sola ornent, sed quod excellant. Eadem ratio est horum, quae sunt orationis lumina et quodam modo insignia, cum aut duplicantur iteranturque verba aut leviter<a class="footnoteLink" href="#note_LCL127_30_6" id="target_note_LCL127_30_6"><sup>6</sup></a> commutata ponuntur, aut ab eodem verbo ducitur saepius oratio aut in idem conicitur aut utrumque, aut adiungitur idem iteratum aut idem ad extremum refertur, aut continenter unum verbum non eadem sententia ponitur, aut cum <span class="br"></span><span class="lineNumber">39</span><span class="br"></span> similiter vel cadunt verba vel desinunt, aut multis modis contrariis relata contraria, aut cum gradatim sursum versum<a class="footnoteLink" href="#note_LCL127_30_7" id="target_note_LCL127_30_7"><sup>7</sup></a> reditur, aut cum demptis coniunctionibus dissolute plura dicuntur, aut cum aliquid praetereuntes cur id faciamus ostendimus, aut cum corrigimus nosmet ipsos quasi reprehendentes, aut si est aliqua exclamatio vel admirationis vel questionis, aut cum eiusdem nominis casus saepius commutantur.</p>
<p><span class="br"></span><span class="lineNumber">40</span><span class="br"></span> ‘Sententiarum ornamenta maiora sunt: quibus quia frequentissime Demosthenes utatur, sunt qui putent idcirco eius eloquentiam maxime esse laudabilem. Et vero nullus fere ab eo locus sine quadam conformatione sententiae dicitur,




</p></section><notes><section class="footnotes"><ul><li class="note" id="note_LCL127_30_6"><a class="footnoteCrossrefLink" href="#target_note_LCL127_30_6" title="Click to highlight in text"><sup class="lineRef">6</sup><span class="italic">Gesner</span>: breviter <span class="italic">AB; Cic. MSS</span></a></li><script type="text/javascript">document.getElementById('note_LCL127_30_6').style.display = "none";</script><li class="note" id="note_LCL127_30_7"><a class="footnoteCrossrefLink" href="#target_note_LCL127_30_7" title="Click to highlight in text"><sup class="lineRef">7</sup>versus <span class="italic">A, Cic.</span></a></li><script type="text/javascript">document.getElementById('note_LCL127_30_7').style.display = "none";</script></ul></section></notes></section>