<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>citra purpuras placet, ‘at si contuleris eam Lacaenae, conspectu
<span class="br"></span><span class="lineNumber">76</span><span class="br"></span>melioris obruatur,’ ut Ovidius ait. Si vero iudicium his corruptis acrius adhibeas ut fucinis sulphura, iam illum quo fefellerant exuant mentitum colorem et quadam vix enarrabili foeditate pallescant. Lucent igitur haec citra solem [et]<a class="footnoteLink" href="#note_LCL494_322_35" id="target_note_LCL494_322_35"><sup>35</sup></a> ut quaedam exigua animalia igniculi videntur in tenebris. Denique mala multi probant, nemo improbat bona.</p>
<span class="br"></span><span class="lineNumber">77</span><span class="br"></span><p>Neque vero omnia ista de quibus locuti sumus orator optime tantum sed etiam facillime faciet. Neque enim vim summam dicendi et os admiratione dignum infelix usque ad ultimum sollicitudo persequitur nec oratorem macerat et coquit aegre verba vertentem et perpendendis coagmentandisque
<span class="br"></span><span class="lineNumber">78</span><span class="br"></span>eis intabescentem. Nitidus ille et sublimis et locuples circumfluentibus undique eloquentiae copiis imperat: desinit enim in adversa niti qui pervenit in summum. Scandenti circa ima labor est, ceterum quantum
<span class="br"></span><span class="lineNumber">79</span><span class="br"></span>processeris, mollior clivus ac laetius solum. Et si haec quoque iam lenius supina perseverantibus studiis evaseris, inde fructus inlaborati offerunt sese et omnia sponte proveniunt: quae tamen cotidie nisi decerpantur arescunt.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_322_35"><a class="footnoteCrossrefLink" href="#target_note_LCL494_322_35" title="Click to highlight in text"><sup class="lineRef">35</sup><span class="italic">del. Halm</span></a></li><script type="text/javascript">document.getElementById('note_LCL494_322_35').style.display = "none";</script></ul></section></notes></section>