<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

ἐπιχείρημα inter eas habet. Quod quidem recipit quodam modo et Celsus: nam consequens an epichirema sit dubitat. Visellius adicit et sententiam. Invenio qui adgregent his διασκευάς, ἀπαγορεύσεις, παραδιηγήσεις. Sed ut haec non sunt schemata, sic alia vel sint forsitan ac nos fugerint vel etiam nova fieri adhuc possint, eiusdem tamen naturae cuius sunt ea de quibus dictum est.</p>
<h3>3</h3>
<p class="noindent"><span class="br"></span><span class="lineNumber">1</span><span class="br"></span> Verborum vero figurae et mutatae sunt semper et utcumque valuit consuetudo mutantur. Itaque, si anticum sermonem nostro comparemus, paene iam quidquid loquimur figura est, ut ‘hac re invidere’, non, ut omnes veteres et Cicero praecipue, ‘hanc rem’,<a class="footnoteLink" href="#note_LCL127_96_1" id="target_note_LCL127_96_1"><sup>1</sup></a> et ‘incumbere illi’, non ‘in illum’, et ‘plenum vino’, non ‘vini’, et ‘huic’, non ‘hunc adulari’ iam dicitur et mille alia, utinamque non peiora vincant.<a class="footnoteLink" href="#note_LCL127_96_2" id="target_note_LCL127_96_2"><sup>2</sup></a></p>
</section><notes><section class="footnotes"><ul><li class="note" id="note_LCL127_96_1"><a class="footnoteCrossrefLink" href="#target_note_LCL127_96_1" title="Click to highlight in text"><sup class="lineRef">1</sup>huic rei <span class="italic">Madvig</span></a></li><script type="text/javascript">document.getElementById('note_LCL127_96_1').style.display = "none";</script><li class="note" id="note_LCL127_96_2"><a class="footnoteCrossrefLink" href="#target_note_LCL127_96_2" title="Click to highlight in text"><sup class="lineRef">2</sup><span class="italic">del. Shackleton Bailey (i.e. ‘if only there were no worse things!’)</span></a></li><script type="text/javascript">document.getElementById('note_LCL127_96_2').style.display = "none";</script></ul></section></notes></section>