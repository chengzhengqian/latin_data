<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">11</span><span class="br"></span><p>recusandus. Quod si mente conceperint, huic quoque parti<a class="footnoteLink" href="#note_LCL494_330_3" id="target_note_LCL494_330_3"><sup>3</sup></a> facilius accedent, ut ipsum iter neque inpervium neque saltem durum putent. Nam id quod prius quodque maius est, ut boni viri simus, voluntate maxime constat: quam qui vera fide induerit, facile eas idem quae virtutem
<span class="br"></span><span class="lineNumber">12</span><span class="br"></span>docent artis accipiet. Neque enim aut tam perplexa aut tam numerosa sunt quae praecipiuntur<a class="footnoteLink" href="#note_LCL494_330_4" id="target_note_LCL494_330_4"><sup>4</sup></a> ut non paucorum admodum annorum intentione discantur. Longam enim<a class="footnoteLink" href="#note_LCL494_330_5" id="target_note_LCL494_330_5"><sup>5</sup></a> facit operam quod repugnamus: brevis est institutio vitae honestae beataeque, si credas; natura enim nos ad mentem optimam genuit, adeoque discere meliora volentibus promptum est ut vere intuenti mirum sit illud magis,
<span class="br"></span><span class="lineNumber">13</span><span class="br"></span>malos esse tam multos. Nam ut aqua piscibus, ut sicca terrenis, circumfusus nobis spiritus volucribus convenit, ita certe facilius esse oportebat secundum naturam quam contra eam vivere.</p>
<p>Cetera vero, etiam si aetatem nostram non spatio senectutis sed tempore adulescentiae metiamur, abunde multos ad discendum annos habent: omnia enim breviora reddet
<span class="br"></span><span class="lineNumber">14</span><span class="br"></span>ordo et ratio et modus. Sed culpa est in praeceptoribus prima, qui libenter detinent quos occupaverunt, partim cupiditate diutius exigendi mercedulas, partim ambitione, quo difficilius 〈videatur esse〉<a class="footnoteLink" href="#note_LCL494_330_6" id="target_note_LCL494_330_6"><sup>6</sup></a> quod pollicentur, partim etiam inscientia tradendi vel neglegentia: proxima in nobis, qui morari in eo quod novimus quam discere
<span class="br"></span><span class="lineNumber">15</span><span class="br"></span>quae nondum scimus melius putamus. Nam ut de nostris</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_330_3"><a class="footnoteCrossrefLink" href="#target_note_LCL494_330_3" title="Click to highlight in text"><sup class="lineRef">3</sup> arti <span class="italic">Austin (‘skill’)</span></a></li><script type="text/javascript">document.getElementById('note_LCL494_330_3').style.display = "none";</script><li class="note" id="note_LCL494_330_4"><a class="footnoteCrossrefLink" href="#target_note_LCL494_330_4" title="Click to highlight in text"><sup class="lineRef">4</sup> <span class="italic">Buttmann</span>: praemuntur <span class="italic">G</span>: imprimuntur <span class="italic">Watt</span> 1988</a></li><script type="text/javascript">document.getElementById('note_LCL494_330_4').style.display = "none";</script><li class="note" id="note_LCL494_330_5"><a class="footnoteCrossrefLink" href="#target_note_LCL494_330_5" title="Click to highlight in text"><sup class="lineRef">5</sup> <span class="italic">recc.</span>: in eam <span class="italic">G</span></a></li><script type="text/javascript">document.getElementById('note_LCL494_330_5').style.display = "none";</script><li class="note inline" id="note_LCL494_330_6"><a class="footnoteCrossrefLink" href="#target_note_LCL494_330_6" title="Click to highlight in text"><sup class="lineRef">6</sup> <span class="italic">add. Halm</span></a></li><script type="text/javascript">document.getElementById('note_LCL494_330_6').style.display = "none";</script></ul></section></notes></section>