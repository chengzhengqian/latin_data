<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>sunt syllabae unius erunt acuta aut flexa, ne sit aliqua vox sine acuta.</p>
<span class="br"></span><span class="lineNumber">32</span><span class="br"></span><p>Et illa per sonos accidunt, quae demonstrari scripto non possunt, vitia oris et linguae: iotacismus<a class="footnoteLink" href="#note_LCL124_140_9" id="target_note_LCL124_140_9"><sup>9</sup></a> et labdacismus et ischnotetas et plateasmus feliciores fingendis nominibus Graeci vocant, sicut coelostomian, cum vox quasi in <span class="br"></span><span class="lineNumber">33</span><span class="br"></span>recessu oris auditur. Sunt etiam proprii quidam et inenarrabiles soni, quibus nonnumquam nationes deprehendimus.<a class="footnoteLink" href="#note_LCL124_140_10" id="target_note_LCL124_140_10"><sup>10</sup></a></p>
<p>Remotis igitur omnibus de quibus supra diximus vitiis erit illa quae vocatur ὀρθοέπεια, id est emendata cum suavitate vocum explanatio: nam sic accipi potest recta.</p>
<span class="br"></span><span class="lineNumber">34</span><span class="br"></span><p>Cetera vitia omnia ex pluribus vocibus sunt, quorum est soloecismus. Quamquam circa hoc quoque disputatum est; nam etiam qui complexu orationis accidere eum confitentur, quia tamen unius emendatione verbi corrigi possit, <span class="br"></span><span class="lineNumber">35</span><span class="br"></span>in verbo esse vitium, non in sermone contendunt, cum, sive ‘amarae corticis’ seu ‘medio cortice’ per genus facit soloecismum (quorum neutrum quidem reprehendo, cum




</p></section><notes><section class="footnotes"><ul><li class="note" id="note_LCL124_140_9"><a class="footnoteCrossrefLink" href="#target_note_LCL124_140_9" title="Click to highlight in text"><sup class="lineRef">9</sup>miotacismus <span class="italic">A</span></a></li><script type="text/javascript">document.getElementById('note_LCL124_140_9').style.display = "none";</script><li class="note" id="note_LCL124_140_10"><a class="footnoteCrossrefLink" href="#target_note_LCL124_140_10" title="Click to highlight in text"><sup class="lineRef">10</sup><span class="italic">Burman</span>: reprehendimus <span class="italic">A</span> (reprendimus <span class="italic">B</span>) <span class="italic">(“find fault with”)</span></a></li><script type="text/javascript">document.getElementById('note_LCL124_140_10').style.display = "none";</script></ul></section></notes></section>