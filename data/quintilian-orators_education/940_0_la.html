<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>quas agunt partibus congruat.</p>
<span class="br"></span><span class="lineNumber">75</span><span class="br"></span><p>Sed in ipso vultu plurimum valent oculi, per quos maxime animus elucet,<a class="footnoteLink" href="#note_LCL494_124_26" id="target_note_LCL494_124_26"><sup>26</sup></a> ut citra motum quoque et hilaritate enitescant et tristitiae quoddam nubilum ducant. Quin etiam lacrimas iis natura mentis indices dedit, quae aut erumpunt dolore aut laetitia manant. Motu vero intenti, remissi, superbi, torvi, mites, asperi fiunt: quae ut actus
<span class="br"></span><span class="lineNumber">76</span><span class="br"></span>poposcerit fingentur. Rigidi vero et exerti<a class="footnoteLink" href="#note_LCL494_124_27" id="target_note_LCL494_124_27"><sup>27</sup></a> aut languidi et torpentes aut stupentes aut lascivi et mobiles et natantes et quadam voluptate suffusi aut limi et, ut sic dicam, venerii aut poscentes aliquid pollicentesve numquam esse debebunt. Nam opertos compressosve eos in dicendo quis nisi plane rudis aut stultus habeat?</p>
<span class="br"></span><span class="lineNumber">77</span><span class="br"></span><p>Et ad haec omnia exprimenda in palpebris etiam et in
genis est quoddam deserviens iis ministerium. Multum et 
<span class="br"></span><span class="lineNumber">78</span><span class="br"></span>
superciliis agitur; nam et oculos formant aliquatenus et fronti imperant: his contrahitur attollitur remittitur, ut una res in ea plus valeat, sanguis ille qui mentis habitu movetur, et, cum infirmam verecundia cutem accipit, effunditur in ruborem: cum metu refugit, abit omnis et pallore frigescit:
<span class="br"></span><span class="lineNumber">79</span><span class="br"></span>temperatus medium quoddam serenum efficit. Vitium in superciliis si aut inmota sunt omnino aut nimium mobilia aut inaequalitate, ut modo de persona comica dixeram, dissident aut contra id quod dicimus finguntur: ira enim</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_124_26"><a class="footnoteCrossrefLink" href="#target_note_LCL494_124_26" title="Click to highlight in text"><sup class="lineRef">26</sup><span class="italic">D.A.R</span>.: animus emanat <span class="italic">b</span>: anima se manat <span class="italic">B</span>: animus eminet <span class="italic">Spalding</span></a></li><script type="text/javascript">document.getElementById('note_LCL494_124_26').style.display = "none";</script><li class="note inline" id="note_LCL494_124_27"><a class="footnoteCrossrefLink" href="#target_note_LCL494_124_27" title="Click to highlight in text"><sup class="lineRef">27</sup><span class="italic">Spalding</span>: extenti <span class="italic">B</span></a></li><script type="text/javascript">document.getElementById('note_LCL494_124_27').style.display = "none";</script></ul></section></notes></section>