<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

quo modo M. Tullius dixit? Mihi quidem satis esset si omnia consequi possem. Quid tamen noceret vim Caesaris, asperitatem Caeli, diligentiam Pollionis, iudicium Calvi <span class="br"></span><span class="lineNumber">26</span><span class="br"></span> quibusdam in locis adsumere? Nam praeter id quod prudentis est quod in quoque optimum est, si possit, suum facere, tum in tanta rei difficultate unum intuentis vix aliqua pars sequitur; ideoque cum totum exprimere quem elegeris paene sit homini inconcessum, plurium bona ponamus ante oculos, ut aliud ex alio haereat, et quo quidque loco conveniat aptemus.</p>
<p><span class="br"></span><span class="lineNumber">27</span><span class="br"></span> Imitatio autem (nam saepius idem dicam) non sit tantum in verbis. Illuc intendenda mens, quantum fuerit illis viris decoris in rebus atque personis, quod consilium, quae dispositio, quam omnia, etiam quae delectationi videantur data, ad victoriam spectent: quid agatur prohoemio, quae ratioet quam varia narrandi, quae vis probandi ac refellendi, quanta in adfectibus omnis generis movendis scientia, quamque 〈prosit〉<a class="footnoteLink" href="#note_LCL127_334_7" id="target_note_LCL127_334_7"><sup>7</sup></a> laus ipsa popularis utilitatis gratia adsumpta, quae tum est pulcherrima cum sequitur, non cum arcessitur. Haec si perviderimus, tum vere imitabimur.</p>
<p><span class="br"></span><span class="lineNumber">28</span><span class="br"></span> Qui vero etiam propria his bona adiecerit, ut suppleat quae deerant, circumcidat si quid redundabit, is erit quem quaerimus perfectus orator: quem nunc consummari potissimum

</p></section><notes><section class="footnotes"><ul><li class="note" id="note_LCL127_334_7"><a class="footnoteCrossrefLink" href="#target_note_LCL127_334_7" title="Click to highlight in text"><sup class="lineRef">7</sup><span class="italic">add. M.W.</span>: quamque . . . gratia <span class="italic">om. b</span></a></li><script type="text/javascript">document.getElementById('note_LCL127_334_7').style.display = "none";</script></ul></section></notes></section>