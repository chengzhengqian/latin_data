<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


gesta obicitur Aeschini quod mentitus sit, quod nil ex mandatis fecerit, quod moratus sit, quod munera acceperit. <span class="br"></span><span class="lineNumber">6</span><span class="br"></span>Recusatio quoque pluris interim propositiones habet, ut contra petitionem pecuniae: ‘male petis: procuratorem enim tibi esse non licuit: sed neque illi cuius nomine litigas habere procuratorem; sed neque est heres eius a quo accepisse <span class="br"></span><span class="lineNumber">7</span><span class="br"></span>mutuam dicor; sed nec ipsi debui.’ Multiplicari haec in quantum libet possunt, sed rem ostendisse satis est. Hae si ponantur singulae subiectis probationibus, plures sunt propositiones: si coniungantur, in partitionem cadunt.</p>
<span class="br"></span><span class="lineNumber">8</span><span class="br"></span><p>Est et nuda propositio, qualis fere in coniecturalibus: ‘caedis ago’, ‘furtum obicio’, et<a class="footnoteLink" href="#note_LCL125_296_4" id="target_note_LCL125_296_4"><sup>4</sup></a> ratione subiecta, ut: ‘maiestatem minuit C. Cornelius; nam codicem tribunus plebis ipse pro contione legit.’ Praeter haec utimur propositione aut nostra, ut: ‘adulterium obicio’, aut adversarii, ut: ‘adulterii mecum agitur’, aut communi, ut: ‘inter me et adversarium quaestio est uter sit intestato propior.’ Nonnumquam diversas quoque iungimus: ‘ego hoc dico, adversarius hoc.’</p>
<span class="br"></span><span class="lineNumber">9</span><span class="br"></span><p>Habet interim vim propositionis, etiamsi per se non est propositio, cum exposito rerum ordine subicimus: ‘de his cognoscitis’, ut sit haec commonitio iudicis, quo se ad quaestionem acrius intendat et velut quodam tactu excitatus finem esse narrationis et initium probationis intellegat, et nobis confirmationem ingredientibus ipse quoque quodam





</p></section><notes><section class="footnotes"><ul><li class="note" id="note_LCL125_296_4"><a class="footnoteCrossrefLink" href="#target_note_LCL125_296_4" title="Click to highlight in text"><sup class="lineRef">4</sup><span class="italic">Meister</span>: est <span class="italic">AB</span></a></li><script type="text/javascript">document.getElementById('note_LCL125_296_4').style.display = "none";</script></ul></section></notes></section>