<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

in controversia, cuius summa est quod pater filium et novercam inducente altero filio in adulterio deprensos occidit: ‘duc, sequor: accipe hanc senilem manum et quocumque <span class="br"></span><span class="lineNumber">43</span><span class="br"></span> vis inprime.’ Et post paulo: ‘Aspice, inquit, quod diu non credidisti. Ego vero non video, nox oboritur et crassa caligo.’ Habet haec figura manifestius aliquid: non enim narrari res sed agi videtur.</p>
<p><span class="br"></span><span class="lineNumber">44</span><span class="br"></span> Locorum quoque dilucida et significans descriptio eidem virtuti adsignatur a quibusdam, alii τοπογραφίαν dicunt.</p>
<p>Εἰρωνείαν inveni qui dissimulationem vocaret: quo nomine quia parum totius huius figurae vires videntur ostendi, nimirum sicut in plerisque erimus Graeca appellatione contenti. Igitur εἰρωνείνα quae est schema ab illa quae est tropos genere ipso nihil admodum distat (in utroque enim contrarium ei quod dicitur intellegendum est), species veroprudentius intuenti diversas esse facile est deprendere: <span class="br"></span><span class="lineNumber">45</span><span class="br"></span> primum quod tropos apertior est et, quamquam aliud dicit ac sentit, non aliud tamen simulat: nam et omnia circa fere recta sunt, ut illud in Catilinam: ‘a quo repudiatus ad sodalem tuum, virum optimum, Metellum demigrasti’; in duobus demum verbis est ironia. Ergo etiam




</p></section><notes></notes></section>