<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

tam procul a litteris quin sic incipiat, etiam si nescierit quid <span class="br"></span><span class="lineNumber">47</span><span class="br"></span>sit propositio? Hanc communem omnium legem leviter adornabit ut iustam. Nempe sequetur ut quaeramus quid huic tam aequae postulationi respondeatur. At id manifestum est: ‘lex est quae iubet exheredem esse eum qui patri proditionis reo non adfuerit, tu autem non adfuisti.’ Hanc propositionem necessaria sequitur legis laudatio et eius qui non adfuerit vituperatio.</p>
<p><span class="br"></span><span class="lineNumber">48</span><span class="br"></span>Adhuc versamur in confessis; redeat animus<a class="footnoteLink" href="#note_LCL126_176_19" id="target_note_LCL126_176_19"><sup>19</sup></a> ad petitorem: numquid non hoc cogitet necesse est nisi qui sit plane hebes: ‘si lex obstat, nulla lis est, inane iudicium est: atqui et legem esse et hoc quod ea puniat a rustico factum extra dubitationem est.’ Quid ergo dicimus? ‘Rusticus eram.’ Si lex est,<a class="footnoteLink" href="#note_LCL126_176_20" id="target_note_LCL126_176_20"><sup>20</sup></a> omnis complectitur, nihil proderit: <span class="br"></span><span class="lineNumber">49</span><span class="br"></span>quaeramus ergo num infirmari in aliquam partem lex possit. Quid aliud (saepius dicam) natura permittit quam ut cum verba contra sint de voluntate quaeratur? Generalis igitur quaestio, verbis an voluntate sit standum; sed hoc in commune de iure omni disputandum semper nec umquam satis iudicatum est. Quaerendum igitur in hac ipsa qua consistimus, an aliquid inveniri possit quod scripto <span class="br"></span><span class="lineNumber">50</span><span class="br"></span>adversetur. ‘Ergo quisquis non adfuerit, exheres erit? quisquis sine exceptione?’ Iam se illa vel ultro offerent argumenta: ‘et infans? [filius enim est et non adfuit]<a class="footnoteLink" href="#note_LCL126_176_21" id="target_note_LCL126_176_21"><sup>21</sup></a> et qui



</p></section><notes><section class="footnotes"><ul><li class="note" id="note_LCL126_176_19"><a class="footnoteCrossrefLink" href="#target_note_LCL126_176_19" title="Click to highlight in text"><sup class="lineRef">19</sup>redeamus <span class="italic">Meister</span></a></li><script type="text/javascript">document.getElementById('note_LCL126_176_19').style.display = "none";</script><li class="note" id="note_LCL126_176_20"><a class="footnoteCrossrefLink" href="#target_note_LCL126_176_20" title="Click to highlight in text"><sup class="lineRef">20</sup><span class="italic">Winterbottom (see Shackleton Bailey</span> (1983) 223 <span class="italic">n.</span>3<span class="italic">)</span>: eram <span class="italic">A</span>: <span class="italic">del. Halm</span></a></li><script type="text/javascript">document.getElementById('note_LCL126_176_20').style.display = "none";</script><li class="note" id="note_LCL126_176_21"><a class="footnoteCrossrefLink" href="#target_note_LCL126_176_21" title="Click to highlight in text"><sup class="lineRef">21</sup><span class="italic">del. D.A</span>.<span class="italic">R.</span></a></li><script type="text/javascript">document.getElementById('note_LCL126_176_21').style.display = "none";</script></ul></section></notes></section>