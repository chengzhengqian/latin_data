<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>Cui diversum est, cum alium rogaveris, non expectare responsum, sed statim subicere: ‘Domus tibi deerat? At habebas. Pecunia superabat? At egebas.’ Quod schema quidam ‘per suggestionem’ vocant.</p>
<p><span class="br"></span><span class="lineNumber">16</span><span class="br"></span> Fit et comparatione: ‘uter igitur facilius suae sententiae rationem redderet?’ et aliis modis tum brevius tum latius, tum de una re tum de pluribus.</p>
<p>Mire vero in causis valet praesumptio, quae πρόλημψις dicitur, cum id quod obici potest occupamus. Id neque in aliis partibus rarum<a class="footnoteLink" href="#note_LCL127_42_1" id="target_note_LCL127_42_1"><sup>1</sup></a> est et praecipue prohoemio <span class="br"></span><span class="lineNumber">17</span><span class="br"></span> convenit. Sed quamquam generis unius diversas species habet. Est enim quaedam praemunitio, qualis Ciceronis contra Q. Caecilium quod ad accusandum descendat qui semper defenderit: quaedam confessio, ut pro Rabirio Postumo, quem sua quoque sententia reprehendendum fatetur quod pecuniam regi crediderit: quaedam praedictio, ut ‘dicam enim non augendi criminis gratia’: quaedam emendatio, ut ‘rogo ignoscatis mihi, si longius sum evectus’: frequentissima praeparatio, cum pluribus verbis vel quare facturi quid simus vel quare fecerimus dici solet. <span class="br"></span><span class="lineNumber">18</span><span class="br"></span> Verborum quoque vis ac proprietas confirmatur [vel] praesumptione, 〈aut correctione〉:<a class="footnoteLink" href="#note_LCL127_42_2" id="target_note_LCL127_42_2"><sup>2</sup></a> ‘quamquam illa non poena








</p></section><notes><section class="footnotes"><ul><li class="note" id="note_LCL127_42_1"><a class="footnoteCrossrefLink" href="#target_note_LCL127_42_1" title="Click to highlight in text"><sup class="lineRef">1</sup><span class="italic">Anon., reported by Burman</span>: parum <span class="italic">AB</span></a></li><script type="text/javascript">document.getElementById('note_LCL127_42_1').style.display = "none";</script><li class="note" id="note_LCL127_42_2"><a class="footnoteCrossrefLink" href="#target_note_LCL127_42_2" title="Click to highlight in text"><sup class="lineRef">2</sup>[vel] praesumptione 〈aut correctione〉 <span class="italic">D.A.R. after Winterbottom</span></a></li><script type="text/javascript">document.getElementById('note_LCL127_42_2').style.display = "none";</script></ul></section></notes></section>