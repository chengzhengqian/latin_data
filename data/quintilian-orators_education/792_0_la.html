<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">103</span><span class="br"></span> Sed verius erit cludere choreum praecedente spondio, nam hic potius est numerus: ‘nos possemus’ et ‘Romanus sum’.</p>
<p>Cludet et dichoreus, id est idem pes sibi ipse iungetur, quo Asiani sunt usi plurimum; cuius exemplum Cicero ponit: ‘patris dictum sapiens temeritas fili comprobavit.’ <span class="br"></span><span class="lineNumber">104</span><span class="br"></span> Accipiet ante se choreus et pyrrhichium: ‘omnis prope cives virtute gloria dignitate superabat.’ Cludet et dactylus, nisi eum observatio ultimae creticum facit: ‘muliercula nixus in litore.’ Habebit ante se bene creticum et iambum, <span class="br"></span><span class="lineNumber">105</span><span class="br"></span> spondium male, peius choreum. Cludit amphibrachys: ‘Q. Ligarium in Africa fuisse’, si non eum malumus esse bacchium. Non optimus est trochaeus, si ulla est ultima brevis, quod certe sit necesse est: alioqui quo modo cludet, qui placet plerisque, dichoreus? Illa observatione ex trochaeo <span class="br"></span><span class="lineNumber">106</span><span class="br"></span> fit anapaestos. Idem trochaeus praecedente longa fit paean, quale est ‘si potero’ et ‘dixit hoc Cicero’, ‘obstat invidia’. Sed hunc initiis dederunt. Cludet et pyrrhichius choreo praecedente, nam sic paean est. Sed omnes hi qui in breves excidunt minus erunt stabiles nec alibi fere satis





</p></section><notes></notes></section>