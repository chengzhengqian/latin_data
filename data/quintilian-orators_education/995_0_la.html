<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>eloquentia viros ediderit. Peripatetici studio quoque se quodam oratorio iactant: nam thesis dicere exercitationis gratia fere est ab iis institutum. Stoici, sicut copiam nitoremque eloquentiae fere praeceptoribus suis defuisse concedant necesse est, ita nullos aut probare acrius aut
<span class="br"></span><span class="lineNumber">26</span><span class="br"></span>concludere subtilius contendunt. Sed haec inter ipsos, qui velut sacramento rogati vel etiam superstitione constricti nefas ducunt a suscepta semel persuasione discedere: oratori
<span class="br"></span><span class="lineNumber">27</span><span class="br"></span>vero nihil est necesse in cuiusquam iurare leges. Maius enim opus atque praestantius ad quod ipse tendit et cuius est velut candidatus, si quidem est futurus cum vitae tum etiam eloquentiae laude perfectus. Quare in exemplum bene dicendi facundissimum quemque proponet sibi ad imitandum, moribus vero formandis quam honestissima praecepta rectissimamque ad virtutem viam deliget. Exercitatione quidem utetur omni, sed tamen erit plurimus in maximis
<span class="br"></span><span class="lineNumber">28</span><span class="br"></span>quibusque ac natura pulcherrimis. Nam quae potest materia reperiri ad graviter copioseque dicendum magis abundans quam de virtute, de re publica, de providentia, de origine animorum, de amicitia? Haec sunt quibus mens pariter atque oratio insurgant: quae vere bona, quid mitiget metus, coerceat cupiditates, eximat nos opinionibus vulgi animumque caelestem 〈cognatis sideribus admoveat〉.<a class="footnoteLink" href="#note_LCL494_234_7" id="target_note_LCL494_234_7"><sup>7</sup></a></p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_234_7"><a class="footnoteCrossrefLink" href="#target_note_LCL494_234_7" title="Click to highlight in text"><sup class="lineRef">7</sup><span class="italic">suppl. Winterbottom, after Stroux</span></a></li><script type="text/javascript">document.getElementById('note_LCL494_234_7').style.display = "none";</script></ul></section></notes></section>