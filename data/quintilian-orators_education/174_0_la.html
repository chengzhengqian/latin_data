<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

potest ars non esse si est ars dialectice (quod fere constat), cum ab ea specie magis quam genere differat. Sed nec illa omittenda sunt: qua in re alius se inartificialiter, alius artificialiter gerat, in ea esse artem, et in eo quod qui didicerit <span class="br"></span><span class="lineNumber">43</span><span class="br"></span>melius faciat quam qui non didicerit esse artem. Atqui non solum doctus indoctum sed etiam doctior doctum in rhetorices opere superabit, neque essent eius aliter tam multa praecepta tamque magni qui docerent. Idque cum omnibus confitendum est, tum nobis praecipue, qui rationem dicendi a bono viro non separamus.</p>
<h3>18</h3>
<span class="br"></span><span class="lineNumber">1</span><span class="br"></span><p class="noindent">Cum sint autem artium aliae positae in inspectione, id est cognitione et aestimatione rerum, qualis est astrologia nullum exigens actum, sed ipso rei cuius studium habet intellectu contenta, quae θεωρητική vocatur, aliae in agendo, quarum in hoc finis est et ipso actu perficitur nihilque post actum operis relinquit, quae πρακτική dicitur, qualis saltatio <span class="br"></span><span class="lineNumber">2</span><span class="br"></span>est, aliae in effectu, quae operis quod oculis subicitur consummatione finem accipiunt, quam ποητικήν appellamus, qualis est pictura: fere iudicandum est rhetoricen in <span class="br"></span><span class="lineNumber">3</span><span class="br"></span>actu consistere: hoc enim quod est officii sui perficit; atque ita ab omnibus dictum est. Mihi autem videtur etiam ex illis ceteris artibus multum adsumere. Nam et potest aliquando



</p></section><notes></notes></section>