<section class="div1 language" lang="la"><header><hgroup><h1>Quintilian</h1></hgroup></header><section class="div2">
<span class="br"></span><span class="lineNumber">8</span><span class="br"></span><p>At quae O solam habent, dummodo per eandem litteram in infinito exeant, brevia fiunt: ‘lego’ ‘dico’ ‘curro’, ‘legere’ ‘dicere’ ‘currere’: etiamsi est apud Lucilium:</p>
<p class="lineGroup">
<span class="line indent1">fervit aqua et fervet: fervit nunc, fervet ad annum.</span><span class="linebreak"></span>
</p>
<span class="br"></span><span class="lineNumber">9</span><span class="br"></span><p>Sed pace dicere hominis eruditissimi liceat: si ‘fervit’ putat illi simile ‘currit’ et ‘legit’, ‘fervo’ dicet ut ‘lego’ et ‘curro’, quod nobis inauditum est. Sed non est haec vera comparatio: nam ‘fervit’ est illi simile ‘servit’. Quam proportionem sequenti dicere necesse est ‘fervire’ ut ‘servire’.</p>
<span class="br"></span><span class="lineNumber">10</span><span class="br"></span><p>Prima quoque aliquando positio ex obliquis invenitur, ut memoria repeto convictos a me qui reprenderant quod hoc verbo usus essem: ‘pepigi’; nam id quidem dixisse summos auctores confitebantur, rationem tamen negabant permittere, quia prima positio ‘paciscor’, cum haberet naturam patiendi, faceret tempore praeterito ‘pactus sum’. <span class="br"></span><span class="lineNumber">11</span><span class="br"></span>Nos praeter auctoritatem oratorum atque historicorum analogia quoque dictum tuebamur. Nam cum legeremus in XII tabulis ‘ni ita pagunt’,<a class="footnoteLink" href="#note_LCL124_164_3" id="target_note_LCL124_164_3"><sup>3</sup></a> inveniebamus simile huic ‘cadunt’: inde prima positio, etiamsi vetustate exoleverat, apparebat ‘pago’<a class="footnoteLink" href="#note_LCL124_164_4" id="target_note_LCL124_164_4"><sup>4</sup></a> ut ‘cado’, unde non erat dubium sic ‘pepigi’ <span class="br"></span><span class="lineNumber">12</span><span class="br"></span>nos dicere ut ‘cecidi’. Sed meminerimus non per





</p></section><notes><section class="footnotes"><ul><li class="note" id="note_LCL124_164_3"><a class="footnoteCrossrefLink" href="#target_note_LCL124_164_3" title="Click to highlight in text"><sup class="lineRef">3</sup>pacunt <span class="italic">B</span></a></li><script type="text/javascript">document.getElementById('note_LCL124_164_3').style.display = "none";</script><li class="note" id="note_LCL124_164_4"><a class="footnoteCrossrefLink" href="#target_note_LCL124_164_4" title="Click to highlight in text"><sup class="lineRef">4</sup>paco <span class="italic">B</span></a></li><script type="text/javascript">document.getElementById('note_LCL124_164_4').style.display = "none";</script></ul></section></notes></section>