<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>nec a nobis neglegenter locus iste transibitur. Interim satis est si puer omni cura et summo, quantum illa aetas capit, labore aliquid probabile scripserit: in hoc adsuescat, huius sibi rei naturam faciat. Ille demum in id quod quaerimus aut ei proximum poterit evadere qui ante discet recte dicere quam cito.</p>
<span class="br"></span><span class="lineNumber">18</span><span class="br"></span><p>Narrationibus non inutiliter subiungitur opus restruendi<a class="footnoteLink" href="#note_LCL124_288_3" id="target_note_LCL124_288_3"><sup>3</sup></a> confirmandique eas, quod ἀνασκευή et κατασκευή vocatur. Id porro non tantum in fabulosis et carmine traditis fieri potest, verum etiam in ipsis annalium monumentis: ut, si quaeratur ‘an sit credibile super caput Valeri pugnantis sedisse corvum, qui os oculosque hostis Galli rostro atque alis everberaret’, sit in utramque partem ingens ad <span class="br"></span><span class="lineNumber">19</span><span class="br"></span>dicendum materia: aut de serpente, quo Scipio traditur genitus, et lupa Romuli et Egeria Numae; nam Graecis historiis plerumque poeticae similis licentia est. Saepe etiam quaeri solet de tempore, de loco, quo gesta res dicitur, nonnumquam de persona quoque, sicut Livius frequentissime dubitat et alii ab aliis historici dissentiunt.</p>
<span class="br"></span><span class="lineNumber">20</span><span class="br"></span><p>Inde paulatim ad maiora tendere incipiet, laudare claros viros et vituperare improbos: quod non simplicis utilitatis





</p></section><notes><section class="footnotes"><ul><li class="note" id="note_LCL124_288_3"><a class="footnoteCrossrefLink" href="#target_note_LCL124_288_3" title="Click to highlight in text"><sup class="lineRef">3</sup>destruendi <span class="italic">A</span> (<span class="italic">cf</span> 2.17.30, 10.5.12, <span class="italic">Stat. Theb.</span> 10.879)</a></li><script type="text/javascript">document.getElementById('note_LCL124_288_3').style.display = "none";</script></ul></section></notes></section>