<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
<span class="br"></span><span class="lineNumber">31</span><span class="br"></span>differunt enim aetate: contrariorum quoque aliter accipi opposita, ut noctem luci, aliter noxia, ut frigidam febri, aliter repugnantia, ut verum falso, aliter disparata,<a class="footnoteLink" href="#note_LCL125_448_12" id="target_note_LCL125_448_12"><sup>12</sup></a> ut dura non duris: sed quid haec ad praesens propositum magnopere pertineant, non reperio.</p>
<span class="br"></span><span class="lineNumber">32</span><span class="br"></span><p>Illud est adnotandum magis, argumenta duci ex iure simili, ut Cicero in Topicis: ‘eum cui domus usus fructus relictus sit non restituturum heredi si corruerit, quia non restituat servum si is decesserit’; ex contrario: ‘nihil obstat quo minus iustum matrimonium sit mente coeuntium, etiam si tabulae signatae non fuerint: nihil enim proderit signasse tabulas si mentem matrimonii non fuisse constabit’; <span class="br"></span><span class="lineNumber">33</span><span class="br"></span>ex dissimili, quale est Ciceronis pro Caecina: ‘ut si qui me exire domo coegisset armis, haberem actionem, si qui introire prohibuisset, non haberem?’ Dissimilia sic deprenduntur: ‘non si, qui argentum omne legavit, videri potest signatam quoque pecuniam reliquisse, ideo etiam quod est in nominibus dari voluisse creditur.’</p>
<span class="br"></span><span class="lineNumber">34</span><span class="br"></span><p>’Aναλoγίαν quidam a simili separaverunt, nos eam subiectam huic generi putamus. Nam ut unum ad decem, sic<a class="footnoteLink" href="#note_LCL125_448_13" id="target_note_LCL125_448_13"><sup>13</sup></a> decem ad centum simile certe est, et ut hostis sic malus civis. Quamquam haec ulterius quoque procedere solent: ‘si turpis dominae consuetudo cum servo, turpis domino cum ancilla: si mutis animalibus finis voluptas, <span class="br"></span><span class="lineNumber">35</span><span class="br"></span>idem homini.’ Cui rei facillime occurrit ex dissimilibus







</p></section><notes><section class="footnotes"><ul><li class="note" id="note_LCL125_448_12"><a class="footnoteCrossrefLink" href="#target_note_LCL125_448_12" title="Click to highlight in text"><sup class="lineRef">12</sup><span class="italic">edd.</span>: separata <span class="italic">AB</span></a></li><script type="text/javascript">document.getElementById('note_LCL125_448_12').style.display = "none";</script><li class="note" id="note_LCL125_448_13"><a class="footnoteCrossrefLink" href="#target_note_LCL125_448_13" title="Click to highlight in text"><sup class="lineRef">13</sup><span class="italic">Regius</span>:et <span class="italic">AB</span></a></li><script type="text/javascript">document.getElementById('note_LCL125_448_13').style.display = "none";</script></ul></section></notes></section>