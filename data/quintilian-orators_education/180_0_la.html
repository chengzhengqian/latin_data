<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

ponendam, eique locum in ἠθικῇ negotialem adsignant, id est πραγµατικόν.</p>
<span class="br"></span><span class="lineNumber">4</span><span class="br"></span><p>Ego (neque id sine auctoribus) materiam esse rhetorices iudico omnes res quaecumque ei ad dicendum subiectae erunt. Nam Socrates apud Platonem dicere Gorgiae videtur non in verbis esse materiam sed in rebus, et in Phaedro palam non in iudiciis modo et contionibus sed in rebus etiam privatis ac domesticis rhetoricen esse demonstrat: quo manifestum est hanc opinionem ipsius <span class="br"></span><span class="lineNumber">5</span><span class="br"></span>Platonis fuisse. Et Cicero quodam loco materiam rhetorices vocat res quae subiectae sint ei, sed certas demum putat esse subiectas: alio vero de omnibus rebus oratori dicendum arbitratur his quidem verbis: ‘quamquam vis oratoris professioque ipsa bene dicendi hoc suscipere ac polliceri videtur, ut omni de re quaecumque sit proposita <span class="br"></span><span class="lineNumber">6</span><span class="br"></span>ornate ab eo copioseque dicatur’. Atque adhuc alibi: ‘vero enim oratori quae sunt in hominum vita, quandoquidem in ea versatur orator atque ea est ei subiecta materies, omnia quaesita audita lecta disputata tractata agitata esse debent.’</p>
<span class="br"></span><span class="lineNumber">7</span><span class="br"></span><p>Hanc autem quam nos materiam vocamus, id est res subiectas, quidam modo infinitam, modo non propriam rhetorices esse dixerunt, eamque artem circumcurrentem <span class="br"></span><span class="lineNumber">8</span><span class="br"></span>vocaverunt, quod in omni materia diceret. Cum quibus mihi minima pugna est; nam de omni materia dicere eam


</p></section><notes></notes></section>