<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

virum facit, bonus vir est utique sapiens’, itemque: ‘boni est honeste facere, mali turpiter, et qui honeste faciunt, boni, qui turpiter, mali iudicantur’: recte. At [exercitatio plerumque robustum corpus facit, sed non quisquis est robustus exercitatus, nec quisquis exercitatus robustus est]<a class="footnoteLink" href="#note_LCL125_408_31" id="target_note_LCL125_408_31"><sup>31</sup></a> nec, quia fortitudo praestat ne mortem timeamus, quisquis mortem non timuerit vir fortis erit existimandus, nec si capitis dolorem facit inutilis hominibus sol est.</p>
<span class="br"></span><span class="lineNumber">83</span><span class="br"></span><p>Haec ad exhortativum maxime genus pertinent: ‘virtus facit laudem, sequenda igitur: at voluptas infamiam, fugienda igitur.’ Recte autem monemur causas non utique ab ultimo esse repetendas, ut Medea:</p>
<blockquote><p>
<span class="line">utinam ne in nemore Pelio,</span><span class="linebreak"></span>
</p></blockquote>
<span class="br"></span><span class="lineNumber">84</span><span class="br"></span><p class="noindent">quasi vero id eam fecerit miseram aut nocentem quod illic ceciderint ‘abiegnae ad terram trabes’: et Philocteta Paridi:</p>
<blockquote><p>
<span class="line">si<a class="footnoteLink" href="#note_LCL125_408_32" id="target_note_LCL125_408_32"><sup>32</sup></a> inpar esses tibi, ego nunc non essem miser:</span><span class="linebreak"></span>
</p></blockquote>
<p class="noindent">quo modo pervenire quolibet retro causas legentibus licet.</p>
<span class="br"></span><span class="lineNumber">85</span><span class="br"></span><p>Illud his adicere ridiculum putarem nisi eo Cicero uteretur, quod coniugatum vocant, ut ‘eos qui rem iustam




</p></section><notes><section class="footnotes"><ul><li class="note" id="note_LCL125_408_31"><a class="footnoteCrossrefLink" href="#target_note_LCL125_408_31" title="Click to highlight in text"><sup class="lineRef">31</sup><span class="italic">del. Winterbottom; the example repeats the point made in</span> §81</a></li><script type="text/javascript">document.getElementById('note_LCL125_408_31').style.display = "none";</script><li class="note" id="note_LCL125_408_32"><a class="footnoteCrossrefLink" href="#target_note_LCL125_408_32" title="Click to highlight in text"><sup class="lineRef">32</sup>Philocteta: “Pari duspari, si . . .” <span class="italic">Burman</span></a></li><script type="text/javascript">document.getElementById('note_LCL125_408_32').style.display = "none";</script></ul></section></notes></section>