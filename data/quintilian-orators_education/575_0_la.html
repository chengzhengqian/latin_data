<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p><span class="br"></span><span class="lineNumber">36</span><span class="br"></span>Praeter haec finguntur in scholis et inscripti maleficii, in quibus aut hoc quaeritur, an inscriptum sit, aut hoc, an maleficium sit, raro utrumque.</p>
<p>Male gestae legationis apud Graecos et veris causis frequens, ubi iuris loco quaeri solet an omnino aliter agere quam mandatum sit liceat, et quo usque sit legatus (quoniam aliae in &lt;nuntiando legationes, aliae et in&gt;<a class="footnoteLink" href="#note_LCL126_256_13" id="target_note_LCL126_256_13"><sup>13</sup></a> renuntiando sunt), ut in Heio, qui testimonium in Verrem dixerat post perlatam legationem. Plurimum tamen est in eo, quale sit factum.</p>
<p><span class="br"></span><span class="lineNumber">37</span><span class="br"></span>Rei publicae laesae: hic moventur quidem illae iuris cavillationes: ‘quid sit rem publicam laedere’ et ‘laeserit an non profuerit’ et ‘ab ipso an propter ipsum laesa sit’: in facto tamen plurimum est.</p>
<p>Ingrati quoque: in quo genere quaeritur an is cum quo agitur acceperit beneficium (quod raro negandum est: ingratus est enim qui negat), quantum acceperit, an reddiderit; <span class="br"></span><span class="lineNumber">38</span><span class="br"></span>an protinus qui non reddidit ingratus sit, an potuerit reddere, an id quod exigebatur &lt;praestare&gt;<a class="footnoteLink" href="#note_LCL126_256_14" id="target_note_LCL126_256_14"><sup>14</sup></a> debuerit, quo animo &lt;non praestite&gt;rit.<a class="footnoteLink" href="#note_LCL126_256_15" id="target_note_LCL126_256_15"><sup>15</sup></a></p>
</section><notes><section class="footnotes"><ul><li class="note" id="note_LCL126_256_13"><a class="footnoteCrossrefLink" href="#target_note_LCL126_256_13" title="Click to highlight in text"><sup class="lineRef">13</sup><span class="italic">suppl. D.A.R. after Spalding and Winterbottom</span></a></li><script type="text/javascript">document.getElementById('note_LCL126_256_13').style.display = "none";</script><li class="note" id="note_LCL126_256_14"><a class="footnoteCrossrefLink" href="#target_note_LCL126_256_14" title="Click to highlight in text"><sup class="lineRef">14</sup><span class="italic">suppl. Winterbottom</span></a></li><script type="text/javascript">document.getElementById('note_LCL126_256_14').style.display = "none";</script><li class="note" id="note_LCL126_256_15"><a class="footnoteCrossrefLink" href="#target_note_LCL126_256_15" title="Click to highlight in text"><sup class="lineRef">15</sup><span class="italic">Winterbottom (on Decl. Min.</span> 333.2): sit <span class="italic">A</span></a></li><script type="text/javascript">document.getElementById('note_LCL126_256_15').style.display = "none";</script></ul></section></notes></section>