<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

credimus, ‘preculam’ pro ‘pergula’ dicens, et inmutatione, cum C pro G uteretur, et transmutatione, cum R praeponeret antecedenti. At in eadem vitii geminatione ‘Mettoeo<a class="footnoteLink" href="#note_LCL124_128_2" id="target_note_LCL124_128_2"><sup>2</sup></a> Fufetioeo’ dicens Ennius poetico iure defenditur. <span class="br"></span><span class="lineNumber">13</span><span class="br"></span>Sed in prorsa quoque est quaedam iam recepta inmutatio (nam Cicero ‘Canopitarum exercitum’ dicit, ipsi Canobon vocant), et ‘Trasumennum’ pro ‘Tarsumenno’ multi auctores, etiamsi est in eo transmutatio, vindicaverunt. Similiter alia: nam sive est ‘adsentior’, Sisenna dixit ‘adsentio’ multique et hunc et analogian secuti, sive illud <span class="br"></span><span class="lineNumber">14</span><span class="br"></span>verum est, haec quoque pars consensu defenditur: at ille pexus pinguisque doctor aut illic detractionem aut hic adiectionem putabit.</p>
<p>Quid quod quaedam, quae singula procul dubio vitiosa <span class="br"></span><span class="lineNumber">15</span><span class="br"></span>sunt, iuncta sine reprehensione dicuntur? Nam et ‘dua’ et ‘tre’ [pondo]<a class="footnoteLink" href="#note_LCL124_128_3" id="target_note_LCL124_128_3"><sup>3</sup></a> diversorum generum sunt barbarismi, at ‘dua pondo’ et ‘tre pondo’ usque ad nostram aetatem ab omnibus dictum est, et recte dici Messala confirmat.</p>
<span class="br"></span><span class="lineNumber">16</span><span class="br"></span><p>Absurdum forsitan videatur dicere barbarismum, quod est unius verbi vitium, fieri per numeros aut genera sicut soloecismum: ‘scala’ tamen et ‘scopa’ contraque ‘hordea’






</p></section><notes><section class="footnotes"><ul><li class="note" id="note_LCL124_128_2"><a class="footnoteCrossrefLink" href="#target_note_LCL124_128_2" title="Click to highlight in text"><sup class="lineRef">2</sup><span class="italic">Ritschl</span>: mettieo <span class="italic">A</span>: ettieo <span class="italic">B</span></a></li><script type="text/javascript">document.getElementById('note_LCL124_128_2').style.display = "none";</script><li class="note" id="note_LCL124_128_3"><a class="footnoteCrossrefLink" href="#target_note_LCL124_128_3" title="Click to highlight in text"><sup class="lineRef">3</sup><span class="italic">del. Halm, after Spalding</span></a></li><script type="text/javascript">document.getElementById('note_LCL124_128_3').style.display = "none";</script></ul></section></notes></section>