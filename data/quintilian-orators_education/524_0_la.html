<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
coeperit, patronus omnia paene ante ius posuerit, quibus <span class="br"></span><span class="lineNumber">3</span><span class="br"></span>iudicem quaestioni legum praepararet. Aliud enim alii docere prius expedit, alioqui semper petitoris arbitrio diceretur: denique in accusatione mutua, cum se uterque defendat priusquam adversarium arguat, omnium rerum necesse est ordinem esse diversum. Igitur quid ipse sim secutus, quod partim praeceptis partim usu partim<a class="footnoteLink" href="#note_LCL126_154_1" id="target_note_LCL126_154_1"><sup>1</sup></a> ratione cognoveram, promam nec umquam dissimulavi.</p>
<p><span class="br"></span><span class="lineNumber">4</span><span class="br"></span>Erat mihi curae in controversiis forensibus nosse omnia quae in causa versarentur: nam in schola certa sunt et pauca et ante declamationem exponuntur, quae themata Graeci vocant, Cicero proposita. Cum haec in conspectu quodam modo conlocaveram, non minus pro adversa <span class="br"></span><span class="lineNumber">5</span><span class="br"></span>parte quam pro mea cogitabam. Et primum, quod non difficile dictu est sed tamen ante omnia intuendum, constituebam quid utraque pars vellet efficere, tum per quid, hoc modo. Cogitabam quid primum petitor diceret. Id aut confessum erat aut controversum. Si confessum, non poterat <span class="br"></span><span class="lineNumber">6</span><span class="br"></span>ibi esse quaestio. Transibam ergo ad responsum partis alterius, idem intuebar: nonnumquam etiam quod inde optinebatur confessum erat. Ubi primum coeperat non convenire, quaestio oriebatur. Id tale est: ‘occidisti hominem’, <span class="br"></span><span class="lineNumber">7</span><span class="br"></span>‘occidi’. Convenit, transeo. Rationem reddere debet reus quare occiderit. ‘Adulterum’ inquit ‘cum adultera occidere licet.’ Legem esse certum est. Tertium iam aliquid



</p></section><notes><section class="footnotes"><ul><li class="note" id="note_LCL126_154_1"><a class="footnoteCrossrefLink" href="#target_note_LCL126_154_1" title="Click to highlight in text"><sup class="lineRef">1</sup><span class="italic">Winterbottom</span>: usurpatim <span class="italic">A</span></a></li><script type="text/javascript">document.getElementById('note_LCL126_154_1').style.display = "none";</script></ul></section></notes></section>