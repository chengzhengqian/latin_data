<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


tralationem, qualitatem, quam per accidentia,<a class="footnoteLink" href="#note_LCL125_78_9" id="target_note_LCL125_78_9"><sup>9</sup></a> id est κατὰ συμβεβηκός, vocat hac interpretatione: ‘an illi accidat viro bono esse vel malo’. Hanc ita dividit: de adpetendis et fugiendis, quae est pars deliberativa; de persona (ea <span class="br"></span><span class="lineNumber">57</span><span class="br"></span>ostenditur laudativa); negotialem (πραγματικήν vocat), in qua de rebus ipsis quaeritur remoto personarum complexu, ut ‘sitne liber qui est in adsertione’, ‘an divitiae superbiam pariant’, ‘an iustum quid, an bonum sit’: iuridicalem, in qua fere eadem, sed certis destinatisque personis quaerantur: ‘an ille iuste hoc fecerit vel bene’.</p>
<span class="br"></span><span class="lineNumber">58</span><span class="br"></span><p>Nec me fallit in primo Ciceronis rhetorico aliam esse loci negotialis interpretationem, cum ita scriptum sit: ‘negotialis est in qua quid iuris ex civili more et aequitate sit consideratur: cui diligentiae praeesse apud nos iure <span class="br"></span><span class="lineNumber">59</span><span class="br"></span>consulti existimantur.’ Sed quod ipsius de his libris iudicium fuerit supra dixi. Sunt enim velut regestae in hos commentarios quos adulescens deduxerat scholae, et si qua est in his culpa, tradentis est, sive eum movit quod Hermagoras prima in hoc loco posuit exempla ex quaestionibus iuris, sive quod Graeci πραγματικoύς vocant iuris <span class="br"></span><span class="lineNumber">60</span><span class="br"></span>interpretes. Sed Cicero quidem his pulcherrimos illos de oratore substituit, ideoque culpari tamquam falsa praecipiat non potest.</p>
<p>Nos ad Hermagoran. Tralationem hic primus omnium tradidit, quamquam semina eius quaedam citra nomen ipsum





</p></section><notes><section class="footnotes"><ul><li class="note" id="note_LCL125_78_9"><a class="footnoteCrossrefLink" href="#target_note_LCL125_78_9" title="Click to highlight in text"><sup class="lineRef">9</sup>accidens <span class="italic">Kiderlin</span></a></li><script type="text/javascript">document.getElementById('note_LCL125_78_9').style.display = "none";</script></ul></section></notes></section>