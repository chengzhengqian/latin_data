<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>minus oratori convenit quam modulatio scaenica et nonnumquam ebriorum aut comisantium licentiae similis?
<span class="br"></span><span class="lineNumber">58</span><span class="br"></span>Quid vero movendis adfectibus contrarium magis quam, cum dolendum irascendum indignandum commiserandum sit, non solum ab his adfectibus, in quos inducendus est iudex, recedere, sed ipsam fori sanctitatem ludorum talariorum<a class="footnoteLink" href="#note_LCL494_114_20" id="target_note_LCL494_114_20"><sup>20</sup></a> licentia solvere? Nam Cicero illos ex Lycia<a class="footnoteLink" href="#note_LCL494_114_21" id="target_note_LCL494_114_21"><sup>21</sup></a> et Caria rhetoras paene cantare in epilogis dixit: nos etiam
<span class="br"></span><span class="lineNumber">59</span><span class="br"></span>cantandi severiorem paulo modum excessimus. Quisquamne, non dico de homicidio sacrilegio parricidio, sed de calculis certe atque rationibus, quisquam denique, ut semel finiam, in lite 〈non〉<a class="footnoteLink" href="#note_LCL494_114_22" id="target_note_LCL494_114_22"><sup>22</sup></a> cantat? Quod si omnino recipiendum est, nihil causae est cur non illam vocis modulationem fidibus ac tibiis, immo mehercule, quod est huic
<span class="br"></span><span class="lineNumber">60</span><span class="br"></span>deformitati propius, cymbalis adiuvemus. Facimus tamen hoc libenter: nam nec cuiquam sunt iniucunda quae cantant ipsi, et laboris in hoc quam in agendo minus est. Et sunt quidam qui secundum alia vitae vitia etiam hac ubique audiendi quod aures mulceat voluptate ducantur. Quid ergo? non et Cicero dicit esse aliquem in oratione ‘cantum obscuriorem’ et hoc quodam naturali initio venit?</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_114_20"><a class="footnoteCrossrefLink" href="#target_note_LCL494_114_20" title="Click to highlight in text"><sup class="lineRef">20</sup><span class="italic">Winterbottom</span>: talarium <span class="italic">B</span></a></li><script type="text/javascript">document.getElementById('note_LCL494_114_20').style.display = "none";</script><li class="note" id="note_LCL494_114_21"><a class="footnoteCrossrefLink" href="#target_note_LCL494_114_21" title="Click to highlight in text"><sup class="lineRef">21</sup>Phrygia <span class="italic">Cic. Orator</span> 57</a></li><script type="text/javascript">document.getElementById('note_LCL494_114_21').style.display = "none";</script><li class="note" id="note_LCL494_114_22"><a class="footnoteCrossrefLink" href="#target_note_LCL494_114_22" title="Click to highlight in text"><sup class="lineRef">22</sup><span class="italic">add. F. Jones, Class. Quart</span>. 38 (1988) 568</a></li><script type="text/javascript">document.getElementById('note_LCL494_114_22').style.display = "none";</script></ul></section></notes></section>