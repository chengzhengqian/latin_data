<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p>invitamenta libidinum [et vinum]<a class="footnoteLink" href="#note_LCL494_334_11" id="target_note_LCL494_334_11"><sup>11</sup></a> et fractis<a class="footnoteLink" href="#note_LCL494_334_12" id="target_note_LCL494_334_12"><sup>12</sup></a> omni genere voluptatum animis ne ea quidem tempora idonea
<span class="br"></span><span class="lineNumber">19</span><span class="br"></span>quae supersunt. Quae si omnia studiis inpenderentur, iam nobis longa aetas et abunde satis ad discendum spatii videretur vel diurna tantum computantibus tempora, ut nihil noctes, quarum bona pars omni somno longior est, adiuvarent. Nunc computamus annos non quibus studuimus sed
<span class="br"></span><span class="lineNumber">20</span><span class="br"></span>quibus viximus. Nec vero si geometrae 〈et musici〉<a class="footnoteLink" href="#note_LCL494_334_13" id="target_note_LCL494_334_13"><sup>13</sup></a> et grammatici ceterarumque artium professores omnem suam vitam, quamlibet longa fuerit, in singulis artibus consumpserunt, sequitur ut pluris quasdam vitas ad plura discenda desideremus. Neque enim illi didicerunt haec usque in senectutem, sed ea sola didicisse contenti fuerunt ac tot annos non in percipiendo exhauserunt 〈sed in praecipiendo〉.<a class="footnoteLink" href="#note_LCL494_334_14" id="target_note_LCL494_334_14"><sup>14</sup></a></p>
<span class="br"></span><span class="lineNumber">21</span><span class="br"></span><p>Ceterum, ut de Homero taceam, in quo nullius non artis aut opera perfecta aut certe non dubia vestigia reperiuntur, ut Elium Hippian transeam, qui non liberalium modo disciplinarum prae se scientiam tulit, sed vestem et anulum crepidasque quae omnia manu sua fecerat in usu habuit, atque ita se praeparavit ne cuius alterius ope egeret: inlusisse tot 〈malis〉 quot<a class="footnoteLink" href="#note_LCL494_334_15" id="target_note_LCL494_334_15"><sup>15</sup></a> summa senectus habet universae Graeciae credimus Gorgian, qui quaerere auditores
<span class="br"></span><span class="lineNumber">22</span><span class="br"></span>de quo quisque vellet iubebat. Quae tandem ars digna</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_334_11"><a class="footnoteCrossrefLink" href="#target_note_LCL494_334_11" title="Click to highlight in text"><sup class="lineRef">11</sup> <span class="italic">del. Meister</span></a></li><script type="text/javascript">document.getElementById('note_LCL494_334_11').style.display = "none";</script><li class="note inline" id="note_LCL494_334_12"><a class="footnoteCrossrefLink" href="#target_note_LCL494_334_12" title="Click to highlight in text"><sup class="lineRef">12</sup> <span class="italic">Winterbottom</span>: flagitiis <span class="italic">G</span></a></li><script type="text/javascript">document.getElementById('note_LCL494_334_12').style.display = "none";</script><li class="note" id="note_LCL494_334_13"><a class="footnoteCrossrefLink" href="#target_note_LCL494_334_13" title="Click to highlight in text"><sup class="lineRef">13</sup> <span class="italic">suppl. Halm</span></a></li><script type="text/javascript">document.getElementById('note_LCL494_334_13').style.display = "none";</script><li class="note inline" id="note_LCL494_334_14"><a class="footnoteCrossrefLink" href="#target_note_LCL494_334_14" title="Click to highlight in text"><sup class="lineRef">14</sup> <span class="italic">suppl. Halm</span></a></li><script type="text/javascript">document.getElementById('note_LCL494_334_14').style.display = "none";</script><li class="note" id="note_LCL494_334_15"><a class="footnoteCrossrefLink" href="#target_note_LCL494_334_15" title="Click to highlight in text"><sup class="lineRef">15</sup> 〈malis〉 quot <span class="italic">Bonnell</span>: quod <span class="italic">G</span></a></li><script type="text/javascript">document.getElementById('note_LCL494_334_15').style.display = "none";</script></ul></section></notes></section>