<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

ipsum adhuc dividitur: etiam si uterque totum sibi vindicaret, nunc utique, cum alter semissem, alter universa fratre excluso. Sed his tractatis etiam habet magnum momentum apud iudices patris memoria, cum praesertim de bonis eius quaeratur. Erit ergo coniectura qua mente pater intestatus decesserit; sed ea pertinet ad qualitatem: alterius <span class="br"></span><span class="lineNumber">63</span><span class="br"></span>status instrumentum est. Plerumque autem in fine causarum de aequitate tractabitur, quia nihil libentius iudices audiunt. Aliquando tamen hunc ordinem mutabit utilitas, ut, si in iure minus fiduciae erit, aequitate iudicem praeparemus.</p>
<p><span class="br"></span><span class="lineNumber">64</span><span class="br"></span>Nihil habui amplius quod in universum praeciperem. Nunc eamus per singulas causarum iudicialium partes, quas ut persequi ad ultimam speciem, id est ad singulas lites controversiasque, non possum, ita in generalibus scribere licet ut quae in quemque statum frequentissime incidant tradam. Et quia natura prima quaestio est factumne sit, ab hoc ordiar.</p>
<h3>2</h3>
<p><span class="br"></span><span class="lineNumber">1</span><span class="br"></span>Coniectura omnis aut de re aut de animo est. Utriusque tria tempora, praeteritum praesens futurum. De re et generales quaestiones sunt et definitae, id est, et quae non <span class="br"></span><span class="lineNumber">2</span><span class="br"></span>continentur &lt;personis et quae continentur&gt;.<a class="footnoteLink" href="#note_LCL126_184_1" id="target_note_LCL126_184_1"><sup>1</sup></a> De animo quaeri non potest nisi ubi persona est et de facto constat.



</p></section><notes><section class="footnotes"><ul><li class="note" id="note_LCL126_184_1"><a class="footnoteCrossrefLink" href="#target_note_LCL126_184_1" title="Click to highlight in text"><sup class="lineRef">1</sup><span class="italic">suppl. Halm</span></a></li><script type="text/javascript">document.getElementById('note_LCL126_184_1').style.display = "none";</script></ul></section></notes></section>