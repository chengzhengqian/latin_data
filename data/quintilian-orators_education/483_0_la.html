<section class="div1 language" lang="la"><header><hgroup><h1>Quintilian</h1></hgroup></header><section class="div2">
<p class="noindent"><span class="br"></span><span class="lineNumber">19</span><span class="br"></span>non hoc dicit, nihil in corpore eius esse ridiculum. Salsum igitur erit quod non erit insulsum, velut quoddam simplex orationis condimentum, quod sentitur latente iudicio velut palato, excitatque et a taedio defendit orationem. Sales enim, ut ille in cibis paulo liberalius adspersus, si tamen non sit inmodicus, adfert aliquid propriae voluptatis, ita hi quoque in dicendo habent quiddam quod nobis faciat audiendi <span class="br"></span><span class="lineNumber">20</span><span class="br"></span>sitim. Facetum quoque non tantum circa ridicula opinor consistere; neque enim diceret Horatius facetum carminis genus natura concessum esse Vergilio. Decoris hanc magis et excultae cuiusdam elegantiae appellationem puto. Ideoque in epistulis Cicero haec Bruti refert verba: ‘ne illi sunt pedes faceti ac per delicias ingredientis<a class="footnoteLink" href="#note_LCL126_72_6" id="target_note_LCL126_72_6"><sup>6</sup></a> mollius’. Quod convenit cum illo Horatiano:</p>
<blockquote><p>
<span class="line">molle atque facetum | Vergilio.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">21</span><span class="br"></span>Iocum vero id accipimus quod est contrarium serio . . .<a class="footnoteLink" href="#note_LCL126_72_7" id="target_note_LCL126_72_7"><sup>7</sup></a> nam et fingere et terrere et promittere interim iocus est. Dicacitas sine dubio a dicendo, quod est omni generi commune, ducta est, proprie tamen significat sermonem cum risu aliquos incessentem. Ideo Demosthenen urbanum fuisse dicunt, dicacem negant.</p>
<p><span class="br"></span><span class="lineNumber">22</span><span class="br"></span>Proprium autem materiae de qua nunc loquimur est ridiculum, ideoque haec tota disputatio a Graecis περὶ γε­λοίου




</p></section><notes><section class="footnotes"><ul><li class="note" id="note_LCL126_72_6"><a class="footnoteCrossrefLink" href="#target_note_LCL126_72_6" title="Click to highlight in text"><sup class="lineRef">6</sup>per delicias ingredientis <span class="italic">Watt (Ciceronis epistulae III</span> (1958) 175<span class="italic">)</span>: deliciis ingredienti <span class="italic">A</span></a></li><script type="text/javascript">document.getElementById('note_LCL126_72_6').style.display = "none";</script><li class="note" id="note_LCL126_72_7"><a class="footnoteCrossrefLink" href="#target_note_LCL126_72_7" title="Click to highlight in text"><sup class="lineRef">7</sup><span class="italic">Lacuna marked by Spalding and Halm</span></a></li><script type="text/javascript">document.getElementById('note_LCL126_72_7').style.display = "none";</script></ul></section></notes></section>