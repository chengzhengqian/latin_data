<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">
<span class="br"></span><span class="lineNumber">8</span><span class="br"></span>confirmatio eosdem gradus habet. Etiam in iis quae futura dicemus utilis similium admonitio est, ut si quis dicens Dionysium idcirco petere custodes salutis suae ut eorum adiutus armis tyrannidem occupet, hoc referat exemplum, eadem ratione Pisistratum ad dominationem pervenisse.</p>
<span class="br"></span><span class="lineNumber">9</span><span class="br"></span><p>Sed ut sunt exempla interim tota similia, ut hoc proximum, sic interim ex maioribus ad minora, ex minoribus ad maiora ducuntur. ‘Si propter matrimonia violata urbes eversae sunt, quid fieri adultero par est?’ ‘Tibicines, cum ab urbe discessissent, publice revocati sunt: quanto magis principes civitatis viri et bene de re publica meriti, cum <span class="br"></span><span class="lineNumber">10</span><span class="br"></span>invidiae cesserint, ab exilio reducendi!’ Ad exhortationem vero praecipue valent inparia. Admirabilior in femina quam in viro virtus. Quare, si ad fortiter faciendum accendatur aliquis, non tantum adferent momenti Horatius et Torquatus quantum illa mulier cuius manu Pyrrhus est interfectus, et ad moriendum non tam Cato et Scipio quam Lucretia: quod ipsum est ex maioribus ad minora.</p>
<span class="br"></span><span class="lineNumber">11</span><span class="br"></span><p>Singula igitur horum generum ex Cicerone (nam unde potius?) exempla ponamus.</p>
<p>Simile est hoc pro Murena: ‘etenim mihi ipsi accidit ut





</p></section><notes></notes></section>