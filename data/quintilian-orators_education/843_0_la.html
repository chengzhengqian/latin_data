<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

quibus illi placerent diffideret. Amabant autem eum magis quam imitabantur, tantumque ab illo defluebant quantum <span class="br"></span><span class="lineNumber">127</span><span class="br"></span> ille ab antiquis descenderat. Foret enim optandum pares ac saltem proximos illi viro fieri. Sed placebat propter sola vitia, et ad ea se quisque dirigebat effingenda quae poterat; deinde cum se iactaret eodem modo dicere, Senecam <span class="br"></span><span class="lineNumber">128</span><span class="br"></span> infamabat. Cuius et multae alioqui et magnae virtutes fuerunt, ingenium facile et copiosum, plurimum studii, multa rerum cognitio, in qua tamen aliquando ab iis quibus inquirenda quaedam mandabat deceptus est. Tractavit etiam <span class="br"></span><span class="lineNumber">129</span><span class="br"></span> omnem fere studiorum materiam: nam et orationes eius et poemata et epistulae et dialogi feruntur. In philosophia parum diligens, egregius tamen vitiorum insectator fuit. Multae in eo claraeque sententiae, multa etiam morum gratia legenda, sed in eloquendo corrupta pleraque, atque <span class="br"></span><span class="lineNumber">130</span><span class="br"></span> eo perniciosissima quod abundant dulcibus vitiis. Velles eum suo ingenio dixisse, alieno iudicio: nam si aliqua contempsisset, si prava<a class="footnoteLink" href="#note_LCL127_320_34" id="target_note_LCL127_320_34"><sup>34</sup></a> non concupisset, si non omnia sua amasset, si rerum pondera minutissimis sententiis non fregisset, consensu potius eruditorum quam puerorum <span class="br"></span><span class="lineNumber">131</span><span class="br"></span> amore comprobaretur. Verum sic quoque iam robustis et severiore genere satis firmatis legendus, vel ideo quod exercere potest utrimque iudicium. Multa enim, ut dixi,




</p></section><notes><section class="footnotes"><ul><li class="note" id="note_LCL127_320_34"><a class="footnoteCrossrefLink" href="#target_note_LCL127_320_34" title="Click to highlight in text"><sup class="lineRef">34</sup><span class="italic">Sarpe</span>: parum <span class="italic">B</span></a></li><script type="text/javascript">document.getElementById('note_LCL127_320_34').style.display = "none";</script></ul></section></notes></section>