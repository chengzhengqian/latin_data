<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

doctis persuasuram. Illud de omnibus qui circa civiles demum quaestiones oratorem iudicant versari dictum sit, excludi ab iis plurima oratoris officia, illam certe laudativam totam, quae est rhetorices pars tertia.</p>
<span class="br"></span><span class="lineNumber">21</span><span class="br"></span><p>Cautius Theodorus Gadareus, ut iam ad eos veniamus qui artem quidem esse eam, sed non virtutem putaverunt. Ita enim dicit, ut ipsis eorum verbis utar qui haec ex Graeco transtulerunt: ‘ars inventrix et iudicatrix et enuntiatrix, decente ornatu secundum mensionem, eius quod in quoque <span class="br"></span><span class="lineNumber">22</span><span class="br"></span>potest sumi persuasibile, in materia civili’. Itemque Cornelius Celsus, qui finem rhetorices ait ‘dicere persuasibiliter in dubia civili materia’. Quibus sunt non dissimiles qui ab aliis traduntur, qualis est ille: ‘vis videndi et eloquendi de rebus civilibus subiectis sibi cum quadam persuasione et quodam corporis habitu et eorum quae dicet <span class="br"></span><span class="lineNumber">23</span><span class="br"></span>pronuntiatione’. Mille alia, sed aut eadem aut ex isdem composita, quibus item cum de materia rhetorices dicendum erit respondebimus.</p>
<p>Quidam eam neque vim neque scientiam neque artem putaverunt, sed Critolaus usum dicendi (nam hoc τριβή</p>
<span class="br"></span><span class="lineNumber">24</span><span class="br"></span><p class="noindent">significat), Athenaeus fallendi artem. Plerique autem,






</p></section><notes></notes></section>