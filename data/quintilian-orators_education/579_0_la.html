<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

verba praescriptionis modo utor. In utroque autem genere status idem sunt.</p>
<p><span class="br"></span><span class="lineNumber">5</span><span class="br"></span>Porro lex omnis aut tribuit aut adimit, aut &lt;honorat aut&gt;<a class="footnoteLink" href="#note_LCL126_264_2" id="target_note_LCL126_264_2"><sup>2</sup></a> punit, aut iubet aut vetat aut permittit. Litem habet aut propter se ipsam aut propter alteram, quaestionem aut in scripto aut in voluntate. Scriptum aut apertum est <span class="br"></span><span class="lineNumber">6</span><span class="br"></span>aut obscurum aut ambiguum. Quod de legibus dico, idem accipi volo de testamentis pactis stipulationibus, omni denique scripto: quod de scripto, idem de voce. Et quoniam quattuor eius generis quaestiones vel status fecimus, singulos percurram.</p>
<h3>6</h3>
<p><span class="br"></span><span class="lineNumber">1</span><span class="br"></span>Scripti et voluntatis frequentissima inter consultos quaestio est, et pars magna controversi iuris hinc pendet. Quo minus id accidere in scholis mirum est: ibi etiam ex industria fingitur.</p>
<p>Eius genus unum est in quo et de scripto et de voluntate <span class="br"></span><span class="lineNumber">2</span><span class="br"></span>quaeritur. Id tum accidit cum est in lege aliqua obscuritas. In ea aut uterque suam interpretationem confirmat, adversarii subvertit, ut hic: ‘fur quadruplum solvat: duo surripuerunt pariter decem milia: petuntur ab utroque quadragena, illi postulant ut vicena conferant.’ Nam et actor dicit hoc esse quadruplum quod petat, et rei hoc quod <span class="br"></span><span class="lineNumber">3</span><span class="br"></span>offerant: voluntas quoque utrimque defenditur. Aut cum



</p></section><notes><section class="footnotes"><ul><li class="note" id="note_LCL126_264_2"><a class="footnoteCrossrefLink" href="#target_note_LCL126_264_2" title="Click to highlight in text"><sup class="lineRef">2</sup><span class="italic">add. Gertz</span></a></li><script type="text/javascript">document.getElementById('note_LCL126_264_2').style.display = "none";</script></ul></section></notes></section>