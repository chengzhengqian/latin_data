<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

sunt, usu molliuntur. Sed minime nobis concessa est ὀνοματοποιία. Quis enim ferat si quid simile illis merito laudatis λίγξε βιóς et σίζ’ ὀφθαλμóς fingere audeamus? Iam ne ‘balare’ quidem aut ‘hinnire’ fortiter diceremus nisi iudicio vetustatis niterentur.</p>
<h3>6</h3>
<span class="br"></span><span class="lineNumber">1</span><span class="br"></span><p class="noindent">Est etiam sua loquentibus observatio, sua scribentibus. Sermo constat ratione vetustate auctoritate consuetudine.</p>
<p>Rationem praestat praecipue analogia, nonnumquam etymologia.</p>
<p>Vetera maiestas quaedam et, ut sic dixerim, religio commendat.</p>
<span class="br"></span><span class="lineNumber">2</span><span class="br"></span><p>Auctoritas ab oratoribus vel historicis peti solet (nam poetas metri necessitas excusat, nisi si quando nihil impediente in utroque modulatione pedum alterum malunt, qualia sunt ‘imo de stirpe recisum’ et ‘aëriae quo congessere palumbes’ et ‘silice in nuda’ et similia): cum summorum in eloquentia virorum iudicium pro ratione, et vel error honestus sit<a class="footnoteLink" href="#note_LCL124_160_1" id="target_note_LCL124_160_1"><sup>1</sup></a> magnos duces sequentibus.</p>
</section><notes><section class="footnotes"><ul><li class="note" id="note_LCL124_160_1"><a class="footnoteCrossrefLink" href="#target_note_LCL124_160_1" title="Click to highlight in text"><sup class="lineRef">1</sup><span class="italic">Halm</span>: est <span class="italic">AB</span></a></li><script type="text/javascript">document.getElementById('note_LCL124_160_1').style.display = "none";</script></ul></section></notes></section>