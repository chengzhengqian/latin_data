<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


orationem et in verbis effusiorem, ut ipsi vocant, cultum adfectaverunt, et earum breviores utique commentarios <span class="br"></span><span class="lineNumber">59</span><span class="br"></span>quam legalis materiae facere elaborarunt. Ego porro ut prohoemio video non utique opus esse suasoriis propter quas dixi supra causas, ita cur initio furiose<a class="footnoteLink" href="#note_LCL125_144_7" id="target_note_LCL125_144_7"><sup>7</sup></a> sit exclamandum non intellego, cum proposita consultatione rogatus sententiam, si modo est sanus, non quiritet, sed quam maxime potest civili et humano ingressu mereri adsensum <span class="br"></span><span class="lineNumber">60</span><span class="br"></span>deliberantis velit. Cur autem torrens et utique aequaliter concitata sit in ea dicentis oratio cum vel praecipue mode-rationem rationemque consilia desiderent? Neque ego negaverim saepius subsidere in controversiis impetum dicendi prohoemio narratione argumentis, quae si detrahas id fere supererit quo suasoriae constant, verum id quoque aequalius erit, non tumultuosius atque turbidius.</p>
<span class="br"></span><span class="lineNumber">61</span><span class="br"></span><p>Verborum autem magnificentia non validius est adfectanda suasorias declamantibus, sed contingit magis. Nam et personae fere magnae fingentibus placent, regum principum senatus populi, et res ampliores: ita cum verba rebus <span class="br"></span><span class="lineNumber">62</span><span class="br"></span>aptentur, ipso materiae nitore clarescunt. Alia veri consilii ratio est, ideoque Theophrastus quam maxime remotum ab omni adfectatione in deliberativo genere voluit esse sermonem, secutus in hoc auctoritatem praeceptoris <span class="br"></span><span class="lineNumber">63</span><span class="br"></span>sui, quamquam dissentire ab eo non timide solet. Namque




</p></section><notes><section class="footnotes"><ul><li class="note" id="note_LCL125_144_7"><a class="footnoteCrossrefLink" href="#target_note_LCL125_144_7" title="Click to highlight in text"><sup class="lineRef">7</sup><span class="italic">Regius</span>: furioso <span class="italic">AB</span></a></li><script type="text/javascript">document.getElementById('note_LCL125_144_7').style.display = "none";</script></ul></section></notes></section>