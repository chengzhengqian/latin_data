<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

deponerent, quia durum erat dicere ut relinquerent; et qui Victorias aureas in usum belli conflari volebat ita declinavit, victoriis utendum esse. Totum autem allegoriae simile est aliud dicere, aliud intellegi velle.</p>
<p><span class="br"></span><span class="lineNumber">93</span><span class="br"></span> Quaesitum etiam est quo modo responderi contra figuras oporteret. Et quidam semper ex diverso aperiendas putaverant, sicut latentia vitia rescinduntur. Idque sane frequentissime faciendum est: aliter enim dilui obiecta non possunt, utique cum quaestio in eo consistit quod figurae petunt. At cum maledicta sunt tantum, et non <span class="br"></span><span class="lineNumber">94</span><span class="br"></span> intellegere interim bonae conscientiae est. Atque etiam si fuerint crebriores figurae quam ut dissimulari possint, postulandum est ut nescio quid illud quod adversarii obliquis sententiis significare voluerint, si fiducia sit, obiciant palam, aut certe non exigant ut, quod ipsi non audent dicere, id iudices non modo intellegant sed etiam credant. <span class="br"></span><span class="lineNumber">95</span><span class="br"></span> Utilis aliquandoetiam dissimulatioest, ut in eo(nota enim fabula est) qui, cum esset contra eum dictum ‘iura per patris tui cineres’, paratum se esse respondit, et iudex condicione usus est, clamante multum advocato schemata de rerum natura tolli: ut protinus etiam praeceptum sit eius modi figuris utendum temere non esse.</p>
<p><span class="br"></span><span class="lineNumber">96</span><span class="br"></span> Tertium est genus in quo sola melius dicendi petitur




</p></section><notes></notes></section>