<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

sumus, minus adficit sensus fatigatio quam cogitatio.</p>
<span class="br"></span><span class="lineNumber">12</span><span class="br"></span><p>Sed ne temporis quidem umquam plus erit, quia his aetatibus omnis in audiendo profectus est. Cum ad stilum secedet, cum generabit ipse aliquid atque componet, tum <span class="br"></span><span class="lineNumber">13</span><span class="br"></span>inchoare haec studia vel non vacabit vel non libebit. Ergo cum grammaticus totum diem occupare non possit, nec debeat ne discentis animum taedio avertat, quibus potius <span class="br"></span><span class="lineNumber">14</span><span class="br"></span>studiis haec temporum velut subsiciva donabimus? Nam nec ego consumi studentem in his artibus volo: nec moduletur aut musicis notis cantica excipiat nec utique ad minutissima usque geometriae opera descendat; non comoedum in pronuntiando nec saltatorem in gestu facio. Quae si omnia exigerem, suppeditabat tamen tempus; longa est enim quae discit aetas et ego non de tardis ingeniis loquor. <span class="br"></span><span class="lineNumber">15</span><span class="br"></span>Denique cur in his omnibus quae discenda oratori futuro puto eminuit Plato? Qui non contentus disciplinis quas praestare poterant Athenae, non Pythagoreorum, ad quos in Italiam navigaverat, Aegypti quoque sacerdotes adiit atque eorum arcana perdidicit.</p>
<span class="br"></span><span class="lineNumber">16</span><span class="br"></span><p>Difficultatis patrocinia praeteximus segnitiae; neque enim nobis operis amor est, nec quia sit honesta ac rerum pulcherrima eloquentia petitur ipsa, sed ad vilem usum et <span class="br"></span><span class="lineNumber">17</span><span class="br"></span>sordidum lucrum accingimur. Dicant sine his in foro multi et adquirant, dum sit locupletior aliquis sordidae mercis


</p></section><notes></notes></section>