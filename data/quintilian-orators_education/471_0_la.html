<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">
omittit occupatus adfectibus: aestu fertur et velut rapido <span class="br"></span><span class="lineNumber">7</span><span class="br"></span>flumini obsequitur. Ita argumenta ac testes quid egerint pronuntiatio ostendit, commotus autem ab oratore iudex quid sentiat sedens adhuc atque audiens confitetur. An cum ille qui plerisque perorationibus petitur fletus erupit, non palam dicta sententia est? Huc igitur incumbat orator, hoc opus eius, hic labor est, sine quo cetera nuda ieiuna infirma ingrata sunt: adeo velut spiritus operis huius atque animus est in adfectibus.</p>
<p><span class="br"></span><span class="lineNumber">8</span><span class="br"></span>Horum autem, sicut antiquitus traditum accepimus, duae sunt species: alteram Graeci πάθος vocant, quod nos vertentes recte ac proprie adfectum dicimus, alteram ἦθος, cuius nomine, ut ego quidem sentio, caret sermo Romanus: mores appellantur, atque inde pars quoque illa <span class="br"></span><span class="lineNumber">9</span><span class="br"></span>philosophiae ἠθική moralis est dicta. Sed ipsam rei naturam spectanti mihi non tam mores significari videntur quam morum quaedam proprietas; nam ipsis quidem omnis habitus mentis continetur. Cautiores voluntatem complecti quam nomina interpretari maluerunt. Adfectus igitur hos concitatos, illos<a class="footnoteLink" href="#note_LCL126_48_5" id="target_note_LCL126_48_5"><sup>5</sup></a> mites atque compositos esse dixerunt: in altero vehementes motus, in altero lenes, denique hos imperare, illos persuadere, hos ad perturbationem, <span class="br"></span><span class="lineNumber">10</span><span class="br"></span>illos ad benivolentiam praevalere. Adiciunt quidam ἦθος perpetuum, πάθος temporale esse. Quod ut accidere frequentius fateor, ita nonnullas credo esse materias quae



</p></section><notes><section class="footnotes"><ul><li class="note" id="note_LCL126_48_5"><a class="footnoteCrossrefLink" href="#target_note_LCL126_48_5" title="Click to highlight in text"><sup class="lineRef">5</sup>hos . . . illos] πάθος . . . ἦθος <span class="italic">Radermacher</span></a></li><script type="text/javascript">document.getElementById('note_LCL126_48_5').style.display = "none";</script></ul></section></notes></section>