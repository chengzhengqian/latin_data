<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">

adhuc factum esse ratione monstravit: poterat enim emendari neglegentia, at si nihil esset erratum, melioris in posterum <span class="br"></span><span class="lineNumber">8</span><span class="br"></span>spei non erat ratio. Idem cum offensam vereretur si obiurgaret populi segnitiam in adserenda libertate rei publicae, maiorum laude uti maluit, qui rem publicam fortissime administrassent; nam et faciles habuit aures et natura sequebatur ut meliora probantis peiorum paeniteret.</p>
<p><span class="br"></span><span class="lineNumber">9</span><span class="br"></span>Ciceronis quidem vel una pro Cluentio quamlibet multis exemplis sufficiet oratio. Nam quod in eo consilium maxime mirer? primamne expositionem, qua matri, cuius filium premebat auctoritas, abstulit fidem? an quod iudicii corrupti crimen transferre in adversarium maluit quam negare propter inveteratam, ut ipse dicit, infamiam? an quod in re invidiosa legis auxilio novissime est usus?â€”quo genere defensionis etiam offendisset nondum praemollitas iudicum mentes; an quod se ipsum invito Cluentio &lt;id&gt;<a class="footnoteLink" href="#note_LCL126_138_1" id="target_note_LCL126_138_1"><sup>1</sup></a> facere testatus est?</p>
<p><span class="br"></span><span class="lineNumber">10</span><span class="br"></span>Quid pro Milone? quod non ante narravit quam praeiudiciis omnibus reum liberaret? quod insidiarum invidiam in Clodium vertit, quamquam re vera fuerat pugna fortuita? quod factum et laudavit et tamen a voluntate Milonis removit? quod illi preces non dedit et in earum locum ipse successit?</p>
</section><notes><section class="footnotes"><ul><li class="note" id="note_LCL126_138_1"><a class="footnoteCrossrefLink" href="#target_note_LCL126_138_1" title="Click to highlight in text"><sup class="lineRef">1</sup><span class="italic">add. Winterbottom</span></a></li><script type="text/javascript">document.getElementById('note_LCL126_138_1').style.display = "none";</script></ul></section></notes></section>