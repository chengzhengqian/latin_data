<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent">


Dicamus in primis: in eo quod in iudicium deduci potest nihil valere ius belli, nec armis erepta nisi armis posse retineri. Itaque, <span class="br"></span><span class="lineNumber">115</span><span class="br"></span>ubi illa valeant, non esse iudicem: ubi iudex sit, illa nihil valere. Hoc inveniendum est, ut adhiberi possit argumentum: ideo captivos, si in patriam suam redierint, liberos esse quia bello parta non nisi eadem vi possideantur. Proprium et illud causae, quod Amphictyones iudicant, ut alia <span class="br"></span><span class="lineNumber">116</span><span class="br"></span>apud centumviros, alia apud privatum iudicem in isdem quaestionibus ratio. Tum secundo gradu, non potuisse donari a victore ius, quia id demum sit eius quod teneat: ius, quod sit incorporale, adprendi manu non posse. Hoc reperire est difficilius quam cum inveneris argumentis adiuvare, ut alia sit condicio heredis, alia victoris, quia ad illum ius, ad hunc res transeat. <span class="br"></span><span class="lineNumber">117</span><span class="br"></span>Proprium deinde materiae, ius publici crediti transire ad victorem non potuisse, quia quod populus crediderit omnibus debeatur, et, quamdiu quilibet unus superfuerit, esse eum totius summae creditorem, Thebanos autem non <span class="br"></span><span class="lineNumber">118</span><span class="br"></span>omnis in Alexandri manu fuisse. Hoc non extrinsecus probatur, quae vis est argumenti, sed ipsum per se valet. Tertii loci pars prior magis vulgaris, non in tabulis esse ius, itaque multis argumentis defendi potest. Mens quoque Alexandri duci debet in dubium, honorarit eos an deceperit. Illud</p>
</section><notes></notes></section>