<section class="div1 language" lang="la"><header><hgroup><h1>Quintilian</h1></hgroup></header><section class="div2"><p class="noindent noindent">

petebat? Qui sensus erat armorum tuorum? ‘Duplicatur interim haec virtus, ut apud Vergilium ‘ferrumque armare veneno’, nam et ‘veneno armare’ et ‘ferrum armare’ tralatio <span class="br"></span><span class="lineNumber">13</span><span class="br"></span>est. Secantur haec in pluris &lt;species&gt;,<a class="footnoteLink" href="#note_LCL126_432_3" id="target_note_LCL126_432_3"><sup>3</sup></a> ut a rationali ad rationale et item<a class="footnoteLink" href="#note_LCL126_432_4" id="target_note_LCL126_432_4"><sup>4</sup></a> de inrationalibus et haec invicem, quibus similis ratio est et a toto et a partibus.<a class="footnoteLink" href="#note_LCL126_432_5" id="target_note_LCL126_432_5"><sup>5</sup></a> Sed iam non pueris praecipimus, ut accepto genere species intellegere non possint.</p>
<p><span class="br"></span><span class="lineNumber">14</span><span class="br"></span>Ut modicus autem atque oportunus eius usus inlustrat orationem, ita frequens et obscurat et taedio complet, continuus vero in allegorian et aenigmata exit. Sunt etiam quaedam et humiles tralationes, ut id de quo modo dixi, <span class="br"></span><span class="lineNumber">15</span><span class="br"></span>‘saxea est verruca’, et sordidae. Non enim, si Cicero recte ‘sentinam rei publicae’ dixit, foeditatem hominum significans, idcirco probem illud quoque veteris oratoris: ‘persecuisti rei publicae vomicas.’ Optimeque Cicero demonstrat cavendum ne sit deformis tralatio, qualis est (nam ipsis eius utar exemplis): ‘castratam morte Africani <span class="br"></span><span class="lineNumber">16</span><span class="br"></span>rem publicam’, et ‘stercus curiae Glauciam’: ne nimio maior aut, quod saepius accidit, minor, ne dissimilis. Quorum exempla nimium frequenter deprendet qui scierit haec vitia esse. Sed copia quoque modum egressa vitiosa <span class="br"></span><span class="lineNumber">17</span><span class="br"></span>est, praecipue in eadem specie. Sunt et durae, id est a










</p></section><notes><section class="footnotes"><ul><li class="note" id="note_LCL126_432_3"><a class="footnoteCrossrefLink" href="#target_note_LCL126_432_3" title="Click to highlight in text"><sup class="lineRef">3</sup><span class="italic">add. Daniel</span></a></li><script type="text/javascript">document.getElementById('note_LCL126_432_3').style.display = "none";</script><li class="note" id="note_LCL126_432_4"><a class="footnoteCrossrefLink" href="#target_note_LCL126_432_4" title="Click to highlight in text"><sup class="lineRef">4</sup><span class="italic">D, Halm</span>: idem <span class="italic">AB</span></a></li><script type="text/javascript">document.getElementById('note_LCL126_432_4').style.display = "none";</script><li class="note" id="note_LCL126_432_5"><a class="footnoteCrossrefLink" href="#target_note_LCL126_432_5" title="Click to highlight in text"><sup class="lineRef">5</sup>et a toto et a partibus <span class="italic">del. Christ</span></a></li><script type="text/javascript">document.getElementById('note_LCL126_432_5').style.display = "none";</script></ul></section></notes></section>