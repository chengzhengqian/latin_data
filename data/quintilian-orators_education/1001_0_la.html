<section class="div1 language" lang="la"><header><hgroup><h1>Quintilian</h1></hgroup></header><section class="div2">
<h3>5</h3>
<p class="noindent"><span class="br"></span><span class="lineNumber">1</span><span class="br"></span>Haec sunt quae me redditurum promiseram instrumenta, non artis, ut quidam putaverunt, sed ipsius oratoris: haec arma habere ad manum, horum scientia debet esse succinctus, accedente verborum figurarumque facili copia et inventionis ratione et disponendi usu et memoriae firmitate et actionis gratia. Sed plurimum ex his valet animi praestantia quam nec metus frangat nec adclamatioterreat nec audientium auctoritas ultra debitam reverentiam tardet.
<span class="br"></span><span class="lineNumber">2</span><span class="br"></span>Nam ut abominanda sunt contraria his vitia confidentiae temeritatis inprobitatis adrogantiae, ita citra constantiam fiduciam fortitudinem nihil artes, nihil studium, nihil profectus ipse profuerit, ut si des arma timidis et inbellibus. Invitus mehercules dico, quoniam et aliter accipi potest, ipsam verecundiam, vitium quidem sed amabile et quae virtutes facillime generet, esse interim adversam,<a class="footnoteLink" href="#note_LCL494_246_1" id="target_note_LCL494_246_1"><sup>1</sup></a> multisque in causa fuisse ut bona ingenii studiique in lucem
<span class="br"></span><span class="lineNumber">3</span><span class="br"></span>non prolata situ quodam secreti consumerentur. Sciat autem, si quis haec forte minus adhuc peritus distinguendi vim cuiusque verbi leget, non probitatem a me reprendi, sed verecundiam, quae est timor quidam reducens animum ab iis quae facienda sunt: inde confusio et coepti paenitentia et subitum silentium. Quis porro dubitet vitiis</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL494_246_1"><a class="footnoteCrossrefLink" href="#target_note_LCL494_246_1" title="Click to highlight in text"><sup class="lineRef">1</sup><span class="italic">edd.</span>: inter adversa <span class="italic">B</span></a></li><script type="text/javascript">document.getElementById('note_LCL494_246_1').style.display = "none";</script></ul></section></notes></section>