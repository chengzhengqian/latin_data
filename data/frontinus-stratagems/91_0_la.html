<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2">
<h3><span class="sc">De His Quae Post Proelium Fiunt</span></h3>
<h3><span class="sc">VIIII. Si Res Prospere Cesserit, de Consummandis Reliquiis Belli</span></h3>
<p>1. C. <span class="sc">Marius</span>, victis proelio Teutonis, reliquias eorum, quia nox intervenerat, circumsedens, sublatis subinde clamoribus per paucos suorum territavit insomnemque hostem detinuit, ex eo adsecutus, ut postero die inrequietum facilius debellaret.</p>
<p>2. Claudius Nero, victis Poenis, quos Hasdrubale duce in Italiam ex Hispania traicientes exceperat, caput Hasdrubalis in castra Hannibalis eiecit; quo factum est, ut et Hannibal luctu et exercitus desperatione adventantis praesidii adfligerentur.</p>
<p>3. L. Sulla his, qui Praeneste obsidebantur, occisorum in proelio ducum capita hastis praefixa ostendit atque ita obstinatorum pervicaciam fregit.</p>
<p>4. Arminius dux Germanorum capita eorum, quos occiderat, similiter praefixa ad vallum hostium admoveri iussit.</p>
<p>5. Domitius Corbulo, cum Tigranocertam obsideret et Armenii pertinaciter viderentur toleraturi obsidionem, in Vadandum unum<a class="footnoteLink" href="#note_LCL174_182_1" id="target_note_LCL174_182_1"><sup>1</sup></a> ex megistanis, quos ceperat, animadvertit caputque eius ballista excussum intra munimenta hostium misit. Id forte decidit in  <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_182_1"><a class="footnoteCrossrefLink" href="#target_note_LCL174_182_1" title="Click to highlight in text"><sup class="lineRef">1</sup><span class="italic">I have supplied this word in accordance with Gundermannâ€™s suggestion.</span></a></li><script type="text/javascript">document.getElementById('note_LCL174_182_1').style.display = "none";</script></ul></section></notes></section>