<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
essent, decrevit, ne auxilia eis summitterentur, nisi captis eius . . .</p>
<p>25. Legionibus, quae Punico bello militiam detractaverant, in Siciliam velut relegatis per septem annos hordeum ex senatus consulto datum est.</p>
<p>26. L. Piso C. Titium praefectum cohortis, quod loco fugitivis cesserat, cinctu togae praeciso, soluta tunica, nudis pedibus in principiis cotidie stare, dum vigiles venirent, iussit, conviviis et balneo abstinere.</p>
<p>27. Sulla cohortem et centuriones, quorum stationem hostis perruperat, galeatos et discinctos perstare in principiis iussit.</p>
<p>28. Domitius Corbulo in Armenia Aemilio Rufo praefecto equitum, quia hostibus cesserat et parum instructam armis alam habebat, vestimenta per lictorem scidit eidemque ut erat foedato habitu perstare in principiis, donec emitteretur,<a class="footnoteLink" href="#note_LCL174_278_1" id="target_note_LCL174_278_1"><sup>1</sup></a> imperavit.</p>
<p>29. Atilius Regulus, cum ex Samnio in Luceriam transgrederetur exercitusque eius obviis hostibus aversus esset, opposita cohorte iussit fugientes pro desertoribus caedi.</p>
<p>30. Cotta consul in Sicilia in Valerium, nobilem tribunum militum ex gente Valeria, virgis animadvertit.</p>
<p>31. Idem P. Aurelium sanguine sibi iunctum, quem  <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_278_1"><a class="footnoteCrossrefLink" href="#target_note_LCL174_278_1" title="Click to highlight in text"><sup class="lineRef">1</sup>emitteretur <span class="italic">Bennett</span>; mitterentur <span class="italic">MSS. and edd.</span></a></li><script type="text/javascript">document.getElementById('note_LCL174_278_1').style.display = "none";</script></ul></section></notes></section>