<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">esset, equis quos ante portam paratos habebat ad Mithridaten refugit inritus.</p>
<p>31. Sertorius in Hispania, cum apud Lauronem oppidum vicina castra Pompei castris haberet et duae tantummodo regiones essent, ex quibus pabulum peti posset, una in propinquo, altera longius sita, eam quae in propinquo erat subinde a levi armatura infestari, ulteriorem autem vetuit ab ullo armato adiri, donec persuasit adversariis, tutiorem esse quae erat remotior. Quam cum petissent Pompeiani, Octavium Graecinum<a class="footnoteLink" href="#note_LCL174_152_1" id="target_note_LCL174_152_1"><sup>1</sup></a> cum decem cohortibus in morem Romanorum armatis et decem Hispanorum levis armaturae et Tarquitium Priscum cum duobus milibus equitum ire iubet ad insidias tendendas pabulatoribus. Illi strenue imperata faciunt. Explorata enim locorum natura, in vicina silva nocte praedictas copias abscondunt ita, ut in prima parte leves Hispanos, aptissimos ad furta bellorum, ponerent, paulo interius scutatos, in remotissimo equites, ne fremitu eorum cogitata proderentur; quiescere omnes silentio servato in horam tertiam diei iubent. Cum deinde Pompeiani securi oneratique pabulo de reditu cogitarent et hi quoque, qui in statione fuerant, quiete invitati ad pabulum conligendum dilaberentur, emissi primum Hispani velocitate gentili in palantes effunduntur et convulnerant confunduntque nihil  <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_152_1"><a class="footnoteCrossrefLink" href="#target_note_LCL174_152_1" title="Click to highlight in text"><sup class="lineRef">1</sup>graecinium <span class="italic">HP.</span> Graecinum <span class="italic">Oud.</span></a></li><script type="text/javascript">document.getElementById('note_LCL174_152_1').style.display = "none";</script></ul></section></notes></section>