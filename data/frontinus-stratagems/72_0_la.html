<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">tisque in diversa ripa castris profectionem edixit in posterum diem. Galli credentes eum fugere flumen, quod medium erat, instituerunt transmittere. Labienus circumacto exercitu inter ipsas superandi amnis difficultates eos cecidit.</p>
<p>21. Hannibal, cum explorasset neglegenter castra Fulvi Romani ducis munita, ipsum praeterea multa temere audere, prima luce, cum densiores nebulae praestarent obscuritatem, paucos equites munitionum nostrarum vigilibus ostendit; quo Fulvius repente movit exercitum. Hannibal per diversam partem castra eius occupavit et ita<a class="footnoteLink" href="#note_LCL174_144_1" id="target_note_LCL174_144_1"><sup>1</sup></a> in tergum Romanorum effusus octo milia fortissimorum militum cum ipso duce trucidavit.</p>
<p>22. Idem Hannibal, cum inter Fabium dictatorem et Minucium magistrum equitum divisus esset exercitus et Fabius occasionibus immineret, Minucius pugnandi cupiditate flagraret, castra in campo, qui medius inter hostes erat, posuit et, cum partem peditum in confragosis rupibus celasset, ipse ad evocandum hostem misit, qui proximum tumulum occuparent. Ad quos opprimendos cum eduxisset copias Minucius, insidiatores ab Hannibale dispositi subito consurrexerunt et delessent Minuci exercitum, nisi Fabius periclitantibus subvenisset.</p>
<p>23. Idem Hannibal, cum ad Trebiam in conspectu haberet Semproni Longi consulis castra, medio amne  <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_144_1"><a class="footnoteCrossrefLink" href="#target_note_LCL174_144_1" title="Click to highlight in text"><sup class="lineRef">1</sup>illa, <span class="italic">Gund.;</span> ita, <span class="italic">most edd.</span></a></li><script type="text/javascript">document.getElementById('note_LCL174_144_1').style.display = "none";</script></ul></section></notes></section>