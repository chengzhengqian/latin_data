<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">legatos et famam diffudit, tamquam ultro a Syphace accerseretur.</p>
<p>5. Q. Sertorius, cum acie decertaret, barbarum, qui ei nuntiaverat Hirtuleium perisse, pugione traiecit, ne et in aliorum id notitiam perferret et ob hoc animi suorum infirmarentur.</p>
<p>6. Alcibiades Atheniensis, cum ab Abydenis proelio urgueretur subitoque magno cursu tristem adventare animadvertisset tabellarium, prohibuit palam dicere, quid adferret. Dehinc secreto sciscitatus, a Pharnabazo regio praefecto classem suam oppugnari celatis et hostibus et militibus proelium finiit ac protinus ad eripiendam classem ducto exercitu opem tulit suis.</p>
<p>7. Hannibalem venientem in Italiam tria milia Carpetanorum reliquerunt; quos ille, exemplo ne et ceteri moverentur, edixit a se esse dimissos et insuper in fidem eius rei paucos levissimae operae domos remisit.</p>
<p>8. L. Lucullus, cum animadvertisset Macedonas equites, quos in auxilio habebat, subito consensu ad hostem transfugere, signa canere iussit et turmas, quae eos sequerentur, immisit. Hostis committi proelium ratus transfugientes telis excepit. Macedones, qui viderent neque recipi se ab adversariis et premi ab his, quos deserebant, necessario ad iustum proelium conversi hostem invaserunt.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL174_172_1"><a class="footnoteCrossrefLink" href="#target_note_LCL174_172_1" title="Click to highlight in text"><sup class="lineRef">1</sup>prorelegatos <span class="italic">HP</span>; propere legatos <span class="italic">Mod. Cf. Livy</span> xxix. 24.</a></li><script type="text/javascript">document.getElementById('note_LCL174_172_1').style.display = "none";</script></ul></section></notes></section>