<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
eum diceretque deos Atheniensibus adesse. Quo paene ante coniectum teli hostes terga verterunt.</p>
<p>11. L. Sulla, quo paratiorem militem ad pugnandum haberet, praedici sibi a diis futura simulavit. Postremo etiam in conspectu exercitus, priusquam in aciem descenderet, signum modicae amplitudinis, quod Delphis sustulerat, orabat petebatque, promissam victoriam maturaret.</p>
<p>12. C. Marius sagam quandam ex Syria habuit, a qua se dimicationum eventus praediscere simulabat.</p>
<p>13. Q. Sertorius, cum barbaro et rationis indocili milite uteretur, cervam candidam insignis formae per Lusitaniam ducebat et ab ea se quae agenda aut vitanda essent, praenoscere adseverabat, ut barbari ad omnia tamquam divinitus imperata oboedirent.</p>
<p>Hoc genere strategematon non tantum ea parte utendum est, qua imperitos existimabimus esse, apud quos his utemur, sed multo magis ea, qua talia erunt, quae excogitabuntur, ut a diis monstrata credantur.<a class="footnoteLink" href="#note_LCL174_76_1" id="target_note_LCL174_76_1"><sup>1</sup></a></p>
<p>14. Alexander Macedo sacrificaturus inscripsit medicamento haruspicis manum, quam ille extis erat suppositurus. Litterae significabant victoriam Alexandro dari. Quas cum iecur calidum rapuisset et a rege militi esset ostensum, auxit animum tamquam deo spondente victoriam.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL174_76_1"><a class="footnoteCrossrefLink" href="#target_note_LCL174_76_1" title="Click to highlight in text"><sup class="lineRef">1</sup><span class="italic">The second paragraph of 13 is regarded as an interpolation.</span></a></li><script type="text/javascript">document.getElementById('note_LCL174_76_1').style.display = "none";</script></ul></section></notes></section>