<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
alia via pervenire non potuerat, iussit trecentos milites simul impetum facere in stationem hostium raptumque unum ex his in castra perferre incolumem. Tortus ille omnia suorum arcana confessus est.</p>
<p>6. C. Marius consul bello Cimbrico et Teutonico ad excutiendam Gallorum et Ligurum fidem litteras eis misit, quarum pars prior praecipiebat, ne interiores, quae praesignatae erant, ante certum tempus aperirentur. Easdem postea ante praestitutum diem repetiit et, quia resignatas reppererat, intellexit hostilia agitari.</p>
<p>Est et aliud explorandi genus, quo ipsi duces nullo extrinsecus adiutorio per se provident, sicut:<a class="footnoteLink" href="#note_LCL174_20_1" id="target_note_LCL174_20_1"><sup>1</sup></a></p>
<p>7. Aemilius Paulus consul, bello Etrusco apud oppidum Vetuloniam demissurus exercitum in planitiem, contemplatus procul avium multitudinem citatiore volatu ex silva consurrexisse, intellexit aliquid illic insidiarum latere, quod et turbatae aves et plures simul evolaverant. Praemissis igitur exploratoribus comperit, decem milia Boiorum excipiendo ibi Romanorum agmini imminere, eaque alio quam exspectabatur latere missis legionibus circumfudit.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL174_20_1"><a class="footnoteCrossrefLink" href="#target_note_LCL174_20_1" title="Click to highlight in text"><sup class="lineRef">1</sup><span class="italic">The last two lines of No. 6 are probably an interpolation.</span></a></li><script type="text/javascript">document.getElementById('note_LCL174_20_1').style.display = "none";</script></ul></section></notes></section>