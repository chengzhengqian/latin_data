<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">est; summa enim alacritate Romani ad recipiendum signum incubuerunt.</p>
<p>3. T. Quintius Capitolinus consul signum in hostes Faliscos eiecit militesque id repetere iussit.</p>
<p>4. M. Furius Camillus tribunus militum consulari potestate, cunctante exercitu, arreptum manu signiferum in hostes Volscos et Latinos traxit; ceteros puduit non sequi.</p>
<p>5. Salvius Pelignus bello Persico idem fecit.<a class="footnoteLink" href="#note_LCL174_178_1" id="target_note_LCL174_178_1"><sup>1</sup></a></p>
<p>6. M. Furius averso exercitu, cum occurrisset, adfirmavit non recepturum se in castra quemquam nisi victorem, reductisque in aciem victoria potitus est.</p>
<p>7. Scipio apud Numantiam, cum aversum suum videret exercitum, pronuntiavit pro hoste sibi futurum, quisquis in castra redisset.</p>
<p>8. Servilius Priscus dictator, cum signa legionum ferri in hostis Faliscos iussisset, signiferum cunctantem occidi imperavit; quo exemplo perterriti hostem invaserunt.</p>
<p>9. Cossus Cornelius magister equitum adversus Fidenates idem fecit.<a class="footnoteLink" href="#note_LCL174_178_2" id="target_note_LCL174_178_2"><sup>2</sup></a></p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL174_178_1"><a class="footnoteCrossrefLink" href="#target_note_LCL174_178_1" title="Click to highlight in text"><sup class="lineRef">1</sup><span class="italic">No. 5 is probably an interpolation.</span></a></li><script type="text/javascript">document.getElementById('note_LCL174_178_1').style.display = "none";</script><li class="note" id="note_LCL174_178_2"><a class="footnoteCrossrefLink" href="#target_note_LCL174_178_2" title="Click to highlight in text"><sup class="lineRef">2</sup><span class="italic">No. 9 is probably an interpolation.</span></a></li><script type="text/javascript">document.getElementById('note_LCL174_178_2').style.display = "none";</script></ul></section></notes></section>