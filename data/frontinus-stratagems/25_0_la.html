<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
et disposito circa latera praedictae viae passus est transire barbaros; locorumque iniquitate, in qua ipse fuerat, in illos conversa, parte exercitus tergo eorum cecidit, parte castra cepit.</p>
<p>25. Darius, ut falleret Scythas, discessu suo<a class="footnoteLink" href="#note_LCL174_50_1" id="target_note_LCL174_50_1"><sup>1</sup></a> canes atque asinos in castris reliquit. Quos cum latrantes rudentesque hostis audiret, remanere Darium credidit.</p>
<p>26. Eundem errorem obiecturi nostris Ligures per diversa loca buculos laqueis ad arbores alligaverunt, qui diducti frequentiore mugitu speciem remanentium praebebant hostium.</p>
<p>27. Hanno, ab hostibus clausus, locum eruptioni maxime aptum adgestis levibus materiis incendit; tum hoste ad ceteros exitus custodiendos avocato milites per ipsam flammam eduxit, admonitos ora scutis, crura veste contegere.</p>
<p>28. Hannibal, ut iniquitatem locorum et inopiam instante Fabio Maximo effugeret, noctu boves, quibus ad cornua fasciculos alligaverat sarmentorum, subiecto igne dimisit; cumque ipso motu adolescente flamma turbaretur pecus, magna discursatione montes, in quos actum erat, conlustravit. Romani, qui ad speculandum concurrerant, primo prodigium opinati sunt; dein cum certa Fabio renuntiassent,

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL174_50_1"><a class="footnoteCrossrefLink" href="#target_note_LCL174_50_1" title="Click to highlight in text"><sup class="lineRef">1</sup>ut falleret Scythas, discessu suo <span class="italic">Bennett</span>; ut falleret Scythas discessu, canes <span class="italic">Gund. The MSS. lack</span> suo.</a></li><script type="text/javascript">document.getElementById('note_LCL174_50_1').style.display = "none";</script></ul></section></notes></section>