<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
doloris sui auctorem tranavit amnem et reliquis idem audendi fecit exemplum.</p>
<p>3. Carthaginiensium duces instructuri classem, quia sparto deficiebantur, crinibus tonsarum mulierum ad funes efficiendos usi sunt.</p>
<p>4. Idem Massilienses et Rhodii fecerunt.<a class="footnoteLink" href="#note_LCL174_56_1" id="target_note_LCL174_56_1"><sup>1</sup></a></p>
<p>5. M. Antonius a Mutina profugus cortices pro scutis militibus suis dedit.</p>
<p>6. Spartaco copiisque eius scuta ex vimine fuerunt, quae coriis tegebantur.</p>
<p>7. Non alienus, ut arbitror, hic locus est referendi factum Alexandri Macedonis illud nobile, qui per deserta Africae itinera gravissima siti cum exercitu adfectus oblatam sibi a milite in galea aquam spectantibus universis effudit, utilior exemplo temperantiae, quam si communicare potuisset.<a class="footnoteLink" href="#note_LCL174_56_2" id="target_note_LCL174_56_2"><sup>2</sup></a></p>
<h3><span class="sc">VIII. De Distringendis Hostibus</span></h3>
<p>1. <span class="sc">Coriolanus</span>, cum ignominiam damnationis suae bello ulcisceretur, populationem patriciorum agrorum inhibuit, deustis vastatisque plebeiorum, ut discordiam moveret, qua consensus Romanorum distringeret.  
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL174_56_1"><a class="footnoteCrossrefLink" href="#target_note_LCL174_56_1" title="Click to highlight in text"><sup class="lineRef">1</sup><span class="italic">No. 4 is regarded as an interpolation.</span></a></li><script type="text/javascript">document.getElementById('note_LCL174_56_1').style.display = "none";</script><li class="note" id="note_LCL174_56_2"><a class="footnoteCrossrefLink" href="#target_note_LCL174_56_2" title="Click to highlight in text"><sup class="lineRef">2</sup><span class="italic">No. 7 is thought to be an interpolation.</span></a></li><script type="text/javascript">document.getElementById('note_LCL174_56_2').style.display = "none";</script></ul></section></notes></section>