<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
suasit, ut ad occupandum collem qui in propinquo erat modicam manum mitteret, seque ducem his qui mittebantur obtulit. Avocatus in diversum hostis emisit consulem, Decium autem cinxit obseditque. Illas quoque angustias nocte eruptione facta cum eluctatus esset Decius, incolumis cum militibus consuli accessit.<a class="footnoteLink" href="#note_LCL174_300_1" id="target_note_LCL174_300_1"><sup>1</sup></a></p>
<p>10. Idem fecit sub Atilio Calatino consule, cuius varie traduntur nomina: alii Laberium, nonnulli Q. Caedicium, plurimi Calpurnium Flammam vocitatum scripserunt. Hic cum demissum in eam vallem videret exercitum, cuius latera omniaque superiora hostis insederat, depoposcit et accepit a consule trecentos milites, quos hortatus, ut virtute sua exercitum servarent, in mediam vallem decucurrit; ad opprimendos eos undique descendit hostis longoque et aspero proelio retentus occasionem consuli ad extrahendum exercitum dedit.<a class="footnoteLink" href="#note_LCL174_300_2" id="target_note_LCL174_300_2"><sup>2</sup></a></p>
<p>11. C. Caesar adversus Germanos et regem Ariovistum pugnaturus, confusis suorum animis pro contione dixit nullius se eo die opera nisi decimae legionis usurum. Quo adsecutus est, ut et decimani tamquam praecipuae fortitudinis testimonio concitarentur et ceteri pudore, ne penes alios gloria virtutis esset.<a class="footnoteLink" href="#note_LCL174_300_3" id="target_note_LCL174_300_3"><sup>3</sup></a></p>
<p>12. Lacedaemonius quidam nobilis, Philippo denuntiante    <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_300_1"><a class="footnoteCrossrefLink" href="#target_note_LCL174_300_1" title="Click to highlight in text"><sup class="lineRef">1</sup><span class="italic">Practically identical with</span> <span class="sc">i</span>. v. 14.</a></li><script type="text/javascript">document.getElementById('note_LCL174_300_1').style.display = "none";</script><li class="note" id="note_LCL174_300_2"><a class="footnoteCrossrefLink" href="#target_note_LCL174_300_2" title="Click to highlight in text"><sup class="lineRef">2</sup><span class="italic">Identical with</span> <span class="sc">i</span>. v 15.</a></li><script type="text/javascript">document.getElementById('note_LCL174_300_2').style.display = "none";</script><li class="note" id="note_LCL174_300_3"><a class="footnoteCrossrefLink" href="#target_note_LCL174_300_3" title="Click to highlight in text"><sup class="lineRef">3</sup><span class="italic">Identical with</span> <span class="sc">i</span>. xi. 3.</a></li><script type="text/javascript">document.getElementById('note_LCL174_300_3').style.display = "none";</script></ul></section></notes></section>