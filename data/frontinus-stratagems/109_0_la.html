<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2">
<h3><span class="sc">IIII. Per quae Hostes ad Inopiam Redigantur</span></h3>
<p>1. <span class="sc">Fabius</span> <span class="sc">Maximus</span> vastatis Campanorum agris, ne quid eis ad fiduciam obsidionis superesset, recessit sementis tempore, ut frumentum quod reliquum habebant in sationes conferrent; reversus deinde renata protrivit et ad famem redactis potitus est.</p>
<p>2. Antigonus adversus Athenienses idem fecit.<a class="footnoteLink" href="#note_LCL174_218_1" id="target_note_LCL174_218_1"><sup>1</sup></a></p>
<p>3. Dionysius, multis urbibus captis, cum Reginos adgredi vellet, qui copiis abundabant, simulabat pacem petiitque ab eis, ut commeatus exercitui ipsius sumministrarent. Quod cum impetrasset exhausto oppidanorum frumento adgressus urbem alimentis destitutam superavit.</p>
<p>4. Idem et adversus Himeraeos fecisse dicitur.<a class="footnoteLink" href="#note_LCL174_218_2" id="target_note_LCL174_218_2"><sup>2</sup></a></p>
<p>5. Alexander oppugnaturus Leucadiam commeatibus abundantem prius castella, quae in confinio erant, cepit omnesque ex his Leucadiam passus est confugere, ut alimenta inter multos celerius absumerentur.</p>
<p>6. Phalaris Agrigentinus, cum quaedam loca munitione tuta in Sicilia oppugnaret, simulato foedere frumenta, quae residua habere se dicebat, apud eos deposuit; deinde data opera, ut camerae tectorum, 
 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL174_218_1"><a class="footnoteCrossrefLink" href="#target_note_LCL174_218_1" title="Click to highlight in text"><sup class="lineRef">1</sup><span class="italic">No. 2 is probably interpolated.</span></a></li><script type="text/javascript">document.getElementById('note_LCL174_218_1').style.display = "none";</script><li class="note" id="note_LCL174_218_2"><a class="footnoteCrossrefLink" href="#target_note_LCL174_218_2" title="Click to highlight in text"><sup class="lineRef">2</sup><span class="italic">No. 4 is probably interpolated.</span></a></li><script type="text/javascript">document.getElementById('note_LCL174_218_2').style.display = "none";</script></ul></section></notes></section>