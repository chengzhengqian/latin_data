<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2">
<p>5. Cn. Pompeius Brundisii, cum excedere Italia et transferre bellum proposuisset, instante a tergo Caesare conscensurus classem quasdam obstruxit vias, alias parietibus intersaepsit, alias intercidit fossis easque sudibus erectis praeacutis<a class="footnoteLink" href="#note_LCL174_38_1" id="target_note_LCL174_38_1"><sup>1</sup></a> operuit cratibus, humo adgesta; quosdam aditus, qui ad portum ferebant, trabibus transmissis et in densum ordinem structis, ingenti mole tutatus est. Quibus perpetratis ad speciem retinendae urbis raros pro moenibus sagittarios reliquit, ceteras copias sine tumultu ad naves deduxit. Navigantem eum mox sagittarii quoque per itinera nota degressi parvis navigiis consecuti sunt.</p>
<p>6. C. Duellius consul in portu Syracusano, quem temere intraverat, obiecta ad ingressum catena clausus universos in puppem rettulit milites atque ita resupina navigia magna remigantium vi concitavit; levatae prorae super catenam processerunt. Qua parte superata transgressi rursus milites proras presserunt, in quas versum pondus decursum super catenam dedit navibus.</p>
<p>7. Lysander Lacedaemonius, cum in portu Atheniensium cum tota classe obsideretur, obrutis<a class="footnoteLink" href="#note_LCL174_38_2" id="target_note_LCL174_38_2"><sup>2</sup></a> hostium navibus ab ea parte, qua faucibus angustissimis
 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL174_38_1"><a class="footnoteCrossrefLink" href="#target_note_LCL174_38_1" title="Click to highlight in text"><sup class="lineRef">1</sup>praeclusas, <span class="italic">the MSS. and Gund.</span>; <span class="italic">but Gund. suggests</span> praeacutis, <span class="italic">comparing Caesar, <span class="italic">B.C.</span></span> i. 27.</a></li><script type="text/javascript">document.getElementById('note_LCL174_38_1').style.display = "none";</script><li class="note" id="note_LCL174_38_2"><a class="footnoteCrossrefLink" href="#target_note_LCL174_38_2" title="Click to highlight in text"><sup class="lineRef">2</sup><span class="italic">With this reading of the MSS., Oud. suggests this explanation</span>: per mersas ab hostibus de industria naves, ab ea scilicet parte qua deberet cum sua classe exire, unde obstructus ei erat exitus.</a></li><script type="text/javascript">document.getElementById('note_LCL174_38_2').style.display = "none";</script></ul></section></notes></section>