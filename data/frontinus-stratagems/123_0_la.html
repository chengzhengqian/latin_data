<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">tamquam saevum increpantibus “qualem inveni,” inquit, “talem reliqui.”</p>
<p>3. Epaminondas Thebanus idem fecisse dicitur.<a class="footnoteLink" href="#note_LCL174_246_1" id="target_note_LCL174_246_1"><sup>1</sup></a></p>
<h3><span class="sc">XIII. De Emittendo et Recipiendo Nuntio</span></h3>
<p>1. <span class="sc">Romani</span>, obsessi in Capitolio, ad Camillum auxilio<a class="footnoteLink" href="#note_LCL174_246_2" id="target_note_LCL174_246_2"><sup>2</sup></a> implorandum miserunt Pontium Cominium, qui, ut stationes Gallorum falleret, per saxa Tarpeia demissus tranato Tiberi Veios pervenit et perpetrata legatione similiter ad suos rediit.</p>
<p>2. Campani, diligenter Romanis a quibus obsessi erant custodias agentibus, quendam pro transfuga subornatum miserunt, qui occultatam balteo epistulam inventa effugiendi occasione ad Poenos pertulit.</p>
<p>3. Venationi quoque et pecoribus quidam insuerunt litteras membranis mandatas.<a class="footnoteLink" href="#note_LCL174_246_3" id="target_note_LCL174_246_3"><sup>3</sup></a></p>
<p>4. Aliqui et iumento in aversam partem infulserunt, dum stationes transeunt.<a class="footnoteLink" href="#note_LCL174_246_3" id="target_note_LCL174_246_3"><sup>3</sup></a></p>
<p>5. Nonnulli interiora vaginarum inscripserunt.<a class="footnoteLink" href="#note_LCL174_246_3" id="target_note_LCL174_246_3"><sup>3</sup></a></p>
<p>6. L. Lucullus, Cyzicenos obsessos a Mithridate ut certiores adventus sui faceret, cum praesidiis hostium teneretur introitus urbis, qui unus et angustus ponte modico insulam continenti iungit, militem e suis nandi et nauticae artis peritum iussit insidentem duobus inflatis utribus litteras insutas habentibus,    <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_246_1"><a class="footnoteCrossrefLink" href="#target_note_LCL174_246_1" title="Click to highlight in text"><sup class="lineRef">1</sup><span class="italic">No. 3 is apparently interpolated.</span></a></li><script type="text/javascript">document.getElementById('note_LCL174_246_1').style.display = "none";</script><li class="note" id="note_LCL174_246_2"><a class="footnoteCrossrefLink" href="#target_note_LCL174_246_2" title="Click to highlight in text"><sup class="lineRef">2</sup><span class="italic">The text is uncertain</span>, auxilio <span class="italic">Gund</span>; ab exilio <span class="italic">HP</span>; ad auxilium <span class="italic">d</span>; ad Camilli auxilium ab exsilio <span class="italic">Ded.</span></a></li><script type="text/javascript">document.getElementById('note_LCL174_246_2').style.display = "none";</script><li class="note" id="note_LCL174_246_3"><a class="footnoteCrossrefLink" href="#target_note_LCL174_246_3" title="Click to highlight in text"><sup class="lineRef">3</sup><span class="italic">Nos. 3, 4, and 5 are thought to be interpolations.</span></a></li><script type="text/javascript">document.getElementById('note_LCL174_246_3').style.display = "none";</script></ul></section></notes></section>