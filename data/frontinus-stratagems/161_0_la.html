<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
alienaret aut diducto exercitu vires minueret, tertiam partem militum cibaria parare et naves ascendere iussit, dato praecepto, ut causati ventos retro redirent; praecedens interim adventantis auxilii rumor ut Ilergetum excitavit animos, ita hostium consilia discussit.</p>
<p>32. C. Caesar, cum in partibus Pompeianis magna equitum Romanorum esset manus eaque armorum scientia milites conficeret, ora oculosque eorum gladiis peti iussit et sic aversa facie cedere coegit.</p>
<p>33. Voccaei, cum a Sempronio Graccho conlatis signis urgerentur, universas copias cinxere plaustris, quae impleverant fortissimis viris muliebri veste tectis. Sempronium, tamquam adversus feminas audentius ad obsidendos hostis consurgentem, hi qui in plaustris erant adgressi fugaverunt.</p>
<p>34. Eumenes Cardianus, unus<a class="footnoteLink" href="#note_LCL174_322_1" id="target_note_LCL174_322_1"><sup>1</sup></a> ex successoribus Alexandri, in castello quodam clausus, quoniam exercere equos non poterat, certis cotidie horis ita suspendebat, ut posterioribus pedibus innixi, prioribus allevatis, dum naturalem adsistendi appetunt consuetudinem, ad sudorem usque crura iactarent.</p>
<p>35. M. Cato pollicentibus barbaris duces itinerum et insuper praesidium, si magna summa eis promitteretur,  <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_322_1"><a class="footnoteCrossrefLink" href="#target_note_LCL174_322_1" title="Click to highlight in text"><sup class="lineRef">1</sup><span class="italic">Suggested by Gundermann.</span></a></li><script type="text/javascript">document.getElementById('note_LCL174_322_1').style.display = "none";</script></ul></section></notes></section>