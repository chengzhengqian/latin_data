<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">in profunda silvarum haberent, limitibus per centum viginti milia passuum actis non mutavit tantum statum belli, sed et subiecit dicioni suae hostes, quorum refugia nudaverat.</p>
<h3><span class="sc">IV. De Transducendo Exercitu per Loca Hosti Infesta</span></h3>
<p>1. <span class="sc">Aemilius</span> <span class="sc">Paulus</span> consul cum in Lucanis iuxta litus angusto itinere exercitum duceret et Tarentini ei classe insidiati agmen eius scorpionibus adgressi essent, captivos lateri euntium praetexuit, quorum respectu hostes inhibuere tela.</p>
<p>2. Agesilaus Lacedaemonius, cum praeda onustus ex Phrygia rediret insequerenturque hostes et ad locorum opportunitatem lacesserent agmen eius, ordinem captivorum ab utroque latere exercitus sui explicuit; quibus dum parcitur ab hoste, spatium transeundi habuerunt Lacedaemonii.</p>
<p>3. Idem, tenentibus angustias Thebanis, per quas transeundum habebat, flexit iter, quasi Thebas contenderet. Exterritis Thebanis digressisque ad tutanda moenia repetitum iter, quo destinaverat, emensus est nullo obsistente.</p>
<p>4. Nicostratus dux Aetolorum adversus Epirotas, cum ei aditus in fines eorum angusti forent, per
<span class="br"></span><span class="lineNumber"></span><span class="br"></span>
</p></section><notes></notes></section>