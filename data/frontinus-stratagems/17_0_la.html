<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
omnibus omissis. Quae ut epistulae interciperentur ab hoste, curavit. Athenienses, arcana Macedonum excepisse visi, classem abduxerunt; Philippus nullo prohibente angustias freti liberavit.</p>
<p>13a. Idem, quia Cherronessum, quae iuris Atheniensium erat, occupare prohibebatur, tenentibus transitum non Byzantiorum tantum, sed Rhodiorum quoque et Chiorum navibus, conciliavit animos eorum reddendo naves, quas ceperat, quasi sequestres futuras<a class="footnoteLink" href="#note_LCL174_34_1" id="target_note_LCL174_34_1"><sup>1</sup></a> ordinandae pacis inter se ac Byzantios, qui causa belli erant. Tractaque per magnum tempus postulatione, cum de industria subinde aliquid in condicionibus retexeret, classem per id tempus praeparavit eaque in angustias freti imparato hoste subitus evasit.</p>
<p>14. Chabrias Atheniensis, cum adire portum Samiorum obstante navali hostium praesidio non posset, paucas e suis navibus praeter portum missas iussit transire, arbitratus, qui in statione erant, persecuturos; hisque per hoc consilium avocatis, nullo obstante portum cum reliqua adeptus est classe.</p>
<h3><span class="sc">V. De Evadendo ex Locis Difficillimis</span></h3>
<p>1. Q. <span class="sc">Sertorius</span> in Hispania, cum a tergo instante hoste flumen traicere averet,<a class="footnoteLink" href="#note_LCL174_34_2" id="target_note_LCL174_34_2"><sup>2</sup></a> vallum in ripa eius in


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL174_34_1"><a class="footnoteCrossrefLink" href="#target_note_LCL174_34_1" title="Click to highlight in text"><sup class="lineRef">1</sup>futuras <span class="italic">d</span>; futuros <span class="italic">Gund.</span></a></li><script type="text/javascript">document.getElementById('note_LCL174_34_1').style.display = "none";</script><li class="note" id="note_LCL174_34_2"><a class="footnoteCrossrefLink" href="#target_note_LCL174_34_2" title="Click to highlight in text"><sup class="lineRef">2</sup>haberet <span class="italic">HP</span>; haveret, <span class="italic">Hartel, Gund.</span></a></li><script type="text/javascript">document.getElementById('note_LCL174_34_2').style.display = "none";</script></ul></section></notes></section>