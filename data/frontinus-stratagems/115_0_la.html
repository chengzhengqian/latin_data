<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">habitu eodem iussit perduci. Qua adseveratione perterriti qui obsidebantur, dum in parte iam se superatos existimant, defecerunt.</p>
<p>3. Cyrus Persarum rex, incluso Sardibus Croeso, qua praeruptus mons nullum aditum praestabat, ad moenia malos exaequantis altitudinem iugi subrexit, quibus simulacra hominum armata Persici habitus imposuerat, noctuque eos monti admovit. Tum prima luce ex altera parte muros adgressus est. Ubi orto sole simulacra illa armatorum referentia habitum refulserunt, oppidani captam urbem a tergo credentes et ob hoc in fugam dilapsi victoriam hostibus concesserunt.</p>
<h3><span class="sc">VIIII. De Inruptione ex Diversa Parte quam Exspectabimur</span></h3>
<p>1. <span class="sc">Scipio</span> apud Carthaginem sub decessum<a class="footnoteLink" href="#note_LCL174_230_1" id="target_note_LCL174_230_1"><sup>1</sup></a> aestus maritimi, secutus deum ut dicebat ducem, ad muros urbis accessit et cedente stagno, qua non exspectabatur, inrupit.</p>
<p>2. Fabius Maximus Cunctatoris filius apud Arpos praesidio Hannibalis occupatos, considerato situ urbis, sescentos milites obscura nocte misit, qui per munitam eoque minus frequentem oppidi partem scalis evecti in murum portas revellerent. Hi adiuti decidentium aquarum sono, qui operis strepitum obscurabat,  <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_230_1"><a class="footnoteCrossrefLink" href="#target_note_LCL174_230_1" title="Click to highlight in text"><sup class="lineRef">1</sup>discessum <span class="sc">MSS.</span>, <span class="italic">edd.; Gund. suggests the above reading.</span></a></li><script type="text/javascript">document.getElementById('note_LCL174_230_1').style.display = "none";</script></ul></section></notes></section>