<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
imprudentia autem suorum in inferiorem deductus vereretur ex superiore hostium incursum, triplices fossas intra vallum obiecit; deinde simplicibus fossis circa omnia tentoria ductis tota castra confodit et intersaepto hostium aditu, simul humo quoque et frondibus quas fossis superiecerat patefacto,<a class="footnoteLink" href="#note_LCL174_42_1" id="target_note_LCL174_42_1"><sup>1</sup></a> in superiora evasit.</p>
<p>12. C. Fonteius Crassus in Hispania cum tribus milibus hominum praedatum profectus locoque iniquo circumventus ab Hasdrubale, ad primos tantum ordines relato consilio, incipiente nocte, quo tempore minime exspectabatur, per stationes hostium perrupit.<a class="footnoteLink" href="#note_LCL174_42_2" id="target_note_LCL174_42_2"><sup>2</sup></a></p>
<p>13. L. Furius exercitu perducto in locum iniquum, cum constituisset occultare sollicitudinem suam, ne reliqui trepidarent, paulatim inflexit iter, tamquam circuitu maiore hostem adgressurus; converso agmine ignarum rei quae agebatur exercitum incolumem reduxit.<a class="footnoteLink" href="#note_LCL174_42_3" id="target_note_LCL174_42_3"><sup>3</sup></a></p>
<p>14. P. Decius tribunus bello Samnitico Cornelio Cosso consuli iniquis locis deprehenso ab hostibus suasit, ut ad occupandum collem, qui erat in propinquo, modicam manum mitteret, seque ducem his qui mittebantur obtulit. Avocatus in diversum hostis dimisit consulem, Decium autem cinxit obseditque. Illas quoque angustias noctu eruptione facta cum frustratus esset Decius, incolumis cum militibus consuli accessit.<a class="footnoteLink" href="#note_LCL174_42_4" id="target_note_LCL174_42_4"><sup>4</sup></a></p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL174_42_1"><a class="footnoteCrossrefLink" href="#target_note_LCL174_42_1" title="Click to highlight in text"><sup class="lineRef">1</sup><span class="italic">Text and interpretation of this clause are hopelessly uncertain.</span></a></li><script type="text/javascript">document.getElementById('note_LCL174_42_1').style.display = "none";</script><li class="note" id="note_LCL174_42_2"><a class="footnoteCrossrefLink" href="#target_note_LCL174_42_2" title="Click to highlight in text"><sup class="lineRef">2</sup><span class="italic">Identical with</span> <span class="sc">iv</span>. v. 8.</a></li><script type="text/javascript">document.getElementById('note_LCL174_42_2').style.display = "none";</script><li class="note" id="note_LCL174_42_3"><a class="footnoteCrossrefLink" href="#target_note_LCL174_42_3" title="Click to highlight in text"><sup class="lineRef">3</sup><span class="italic">Identical with</span> <span class="sc">i</span>. i. 11.</a></li><script type="text/javascript">document.getElementById('note_LCL174_42_3').style.display = "none";</script><li class="note" id="note_LCL174_42_4"><a class="footnoteCrossrefLink" href="#target_note_LCL174_42_4" title="Click to highlight in text"><sup class="lineRef">4</sup><span class="italic">Practically identical with</span> <span class="sc">iv</span>. v. 9.</a></li><script type="text/javascript">document.getElementById('note_LCL174_42_4').style.display = "none";</script></ul></section></notes></section>