<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
discrimen evitantes, omissa etiam finium tutela, intra munitiones oppidi se receperunt adsecutique sunt, ut Philippus obsidionalis morae impatiens recederet.</p>
<p>5. Hasdrubal Gisgonis filius secundo Punico bello in Hispania victum exercitum, cum P. Scipio instaret, per urbes divisit. Ita factum est, ut Scipio, ne oppugnatione plurium oppidorum distringeretur, in hiberna suos reduceret.</p>
<p>6. Themistocles adventante Xerxe, quia neque proelio pedestri neque tutelae finium neque obsidioni credebat sufficere Athenienses, auctor fuit eis liberos et coniuges in Troezena et in alias urbes amandandi relictoque oppido statum belli ad navale proelium transferendi.</p>
<p>7. Idem fecit in eadem civitate Pericles adversum Lacedaemonios.<a class="footnoteLink" href="#note_LCL174_24_1" id="target_note_LCL174_24_1"><sup>1</sup></a></p>
<p>8. Scipio, manente in Italia Hannibale, transmisso in Africam exercitu necessitatem Carthaginiensibus imposuit revocandi Hannibalem. Sic a domesticis finibus in hostiles transtulit bellum.</p>
<p>9. Athenienses, cum Deceliam castellum ipsorum Lacedaemonii communissent et frequentius vexarentur, classem, quae Peloponnesum infestaret, miserunt consecutique sunt, ut exercitus Lacedaemoniorum, qui Deceliae erat, revocaretur.</p>
<p>10. Imperator Caesar Domitianus Augustus, cum Germani more suo e saltibus et obscuris latebris subinde impugnarent nostros tutumque regressum

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL174_24_1"><a class="footnoteCrossrefLink" href="#target_note_LCL174_24_1" title="Click to highlight in text"><sup class="lineRef">1</sup><span class="italic">No. 7 is thought to be an interpolation.</span></a></li><script type="text/javascript">document.getElementById('note_LCL174_24_1').style.display = "none";</script></ul></section></notes></section>