<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
redderentur, praeoptaverunt spectare supplicia pignorum suorum, quam a Romanis deficere.</p>
<p>23. Numantini, ne se dederent, fame mori praefixis foribus domuum suarum maluerunt.</p>
<h3><span class="sc">VI. De Affectu et Moderatione</span></h3>
<p>1. Q. <span class="sc">Fabius</span> hortante filio, ut locum idoneum paucorum iactura caperet, “visne,” inquit, “tu ex illis paucis esse?”</p>
<p>2. Xenophon, cum equo veheretur et pedites iugum quoddam occupare iussisset, unum ex eis obmurmurantem audiens facile tam laboriosa sedentem imperare, desiluit et gregalem equo imposuit, cursu ipse ad destinatum iugum contendens. Cuius facti ruborem cum perpeti miles non posset, inridentibus commilitonibus sponte descendit. Xenophontem vix universi perpulerunt, ut conscenderet equum et laborem suum in necessaria duci munera reservaret.</p>
<p>3. Alexander, cum hieme duceret exercitum, residens ad ignem recognoscere praetereuntis copias coepit; cumque conspexisset quendam prope exanimatum frigore, considere loco suo iussit dixitque ei: <span class="br"></span><span class="lineNumber"></span><span class="br"></span> </p></section><notes></notes></section>