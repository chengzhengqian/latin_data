<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">excitaverant, speciem magni sequentis exercitus moveret, cuius exspectatione territum vicit hostem.</p>
<p>21. Myronides Atheniensis adversus Thebanos equitatu praevalentes pugnaturus in campis suos edocuit manentibus esse spem aliquam salutis, cedentibus autem perniciem certissimam; qua ratione confirmatis militibus victoriam consecutus est.</p>
<p>22. C. Pinarius in Sicilia praesidio Hennae praepositus, claves portarum quas penes se habebat reposcentibus magistratibus Hennensium, quod suspectos eos tamquam transitionem ad Poenum pararent habebat, petiit unius noctis ad deliberationem spatium indicataque militibus fraude Graecorum, cum praecepisset ut parati postera die signum exspectarent, prima luce adsistentibus militibus redditurum se claves dixit, si idem omnes Hennenses censuissent; ob eam causam universa multitudine convocata in theatrum et idem flagitante, manifesta deficiendi voluntate, signo militibus dato universos Hennenses cecidit.</p>
<p>23. Iphicrates dux Atheniensium classem suam hostili habitu instruxit et ad eos quos suspectos habebat invectus, cum effuso studio exciperetur, deprehensa eorum perfidia oppidum diripuit.</p>
<p>24. Ti. Gracchus, cum edixisset futurum, ut ex <span class="br"></span><span class="lineNumber"></span><span class="br"></span> </p></section><notes></notes></section>