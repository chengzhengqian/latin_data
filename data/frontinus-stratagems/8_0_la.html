<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">simulato morbo aliquantum temporis extraxit; et postquam intellexit suspectam esse tergiversationem suam, contendit falsum allatum ad eos rumorem et rogavit, mitterent aliquos ex principibus, quibus crederent de munitione Athenarum. Suis deinde clam scripsit, ut eos qui venissent retinerent, donec refectis operibus confiteretur Lacedaemoniis, munitas esse Athenas neque aliter principes eorum redire posse, quam ipse remissus foret. Quod facile praestiterunt Lacedaemonii, ne unius interitum multorum morte pensarent.</p>
<p>11. L. Furius, exercitu perducto in locum iniquum, cum constituisset occultare sollicitudinem suam, ne reliqui trepidarent, paulatim se inflectens, tamquam circuitu maiore hostem adgressurus, converso agmine ignarum rei quae agebatur exercitum incolumem reduxit.<a class="footnoteLink" href="#note_LCL174_16_1" id="target_note_LCL174_16_1"><sup>1</sup></a></p>
<p>12. Metellus Pius in Hispania interrogatus, quid postera die facturus esset, “tunicam meam, si eloqui posset,” inquit, “comburerem.”</p>
<p>13. M. Licinius Crassus percunctanti, quo tempore castra moturus esset, respondit: “vereris, ne tubam non exaudias?”</p>
<h3><span class="sc">II. De Explorandis Consiliis Hostium</span></h3>
<p>1. <span class="sc">Scipio Africanus,</span> capta occasione mittendae ad Syphacem legationis, cum Laelio servorum habitu  <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_16_1"><a class="footnoteCrossrefLink" href="#target_note_LCL174_16_1" title="Click to highlight in text"><sup class="lineRef">1</sup><span class="italic">Identical with</span> <span class="sc">i</span>. v. 13, <span class="italic">and regarded as an interpolation in this place.</span></a></li><script type="text/javascript">document.getElementById('note_LCL174_16_1').style.display = "none";</script></ul></section></notes></section>