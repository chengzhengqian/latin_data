<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">ei rem futuram, si singulas civitates obsidione adgrederetur. Qua ratione effecit, ut exercitus barbarorum primum inquietaretur, dum tota nocte in statione custodiae est; deinde, ut sui mane integris viribus cum barbaris vigilia marcentibus confligerent, loco ut voluerat arto, in quo Xerxes multitudine qua praestabat uti non posset.</p>
<h3><span class="sc">III. De Acie Ordinanda</span></h3>
<p>1. <span class="sc">Cn</span>. <span class="sc">Scipio</span> in Hispania adversus Hannonem ad oppidum Indibile, cum animadvertisset Punicam aciem ita directam, ut in dextro cornu Hispani constituerentur, robustus quidem miles, sed qui alienum negotium ageret, in sinistro autem Afri, minus viribus firmi, sed animi constantiores, reducto sinistro latere suorum, dextro cornu, quod validissimis militibus exstruxerat, obliqua acie cum hoste conflixit. Deinde fusis fugatisque Afris Hispanos, qui in recessu spectantium more steterant, facile in deditionem compulit.</p>
<p>2. Philippus Macedonum rex adversus Hyllios<a class="footnoteLink" href="#note_LCL174_106_1" id="target_note_LCL174_106_1"><sup>1</sup></a> gerens bellum, ut animadvertit frontem hostium stipatam electis de toto exercitu viris, latera autem infirmiora, fortissimis suorum in dextro cornu conlocatis, sinistrum latus hostium invasit turbataque tota acie victoriam profligavit.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL174_106_1"><a class="footnoteCrossrefLink" href="#target_note_LCL174_106_1" title="Click to highlight in text"><sup class="lineRef">1</sup>yllyrios <span class="italic">P.</span></a></li><script type="text/javascript">document.getElementById('note_LCL174_106_1').style.display = "none";</script></ul></section></notes></section>