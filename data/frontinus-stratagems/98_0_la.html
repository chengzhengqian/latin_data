<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">acie fusi essent, spargeretur, quo facilius conligenda praeda hostem impeditum effugerent.</p>
<p>2. Tryphon Syriae rex victus per totum iter fugiens pecuniam sparsit et sectanda ea Antiochi equites moratos<a class="footnoteLink" href="#note_LCL174_196_1" id="target_note_LCL174_196_1"><sup>1</sup></a> effugit.</p>
<p>3. Q. Sertorius, pulsus acie a Q. Metello Pio, ne fugam quidem sibi tutam arbitratus, abire dispersos milites iussit, admonitos in quem locum vellet convenire.</p>
<p>4. Viriathus dux Lusitanorum copias nostras locorumque iniquitatem evasit eadem qua Sertorius ratione, sparso exercitu, dein reconlecto.</p>
<p>5. Horatius Cocles, urguente Porsennae exercitu, iussit suos per pontem redire in urbem eumque, ne eos insequeretur hostis, intercidere. Quod dum efficitur, in capite eius propugnator ipse insequentes detinuit. Audito deinde fragore pontis abrupti, deiecit se in alveum eumque in armis et vulneribus oneratus tranavit.</p>
<p>6. Afranius in Hispania ad Ilerdam, cum Caesarem fugeret, instante eo castra posuit; cum idem Caesar fecisset et pabulatum suos dimisisset, ille signum repente itineri dedit.</p>
<p>7. Antonius, cum ex Parthis instantibus reciperet  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL174_196_1"><a class="footnoteCrossrefLink" href="#target_note_LCL174_196_1" title="Click to highlight in text"><sup class="lineRef">1</sup>moratus <span class="italic">H</span>, <span class="italic">Gund.</span>; moratos <span class="italic">d</span>, Wachs.</a></li><script type="text/javascript">document.getElementById('note_LCL174_196_1').style.display = "none";</script></ul></section></notes></section>