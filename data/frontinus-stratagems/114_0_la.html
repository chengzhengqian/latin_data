<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">veterem, qui siccatus ingressum praebebat, urbem intravit.</p>
<p>5. Semiramis adversus eosdem Babylonios eodem Euphrate averso idem fecisse dicitur.<a class="footnoteLink" href="#note_LCL174_228_1" id="target_note_LCL174_228_1"><sup>1</sup></a></p>
<p>6. Clisthenes Sicyonius ductum aquarum in oppidum Crisaeorum ferentem rupit; mox adfectis siti restituit aquam elleboro corruptam, qua usos profluvio ventris deficientes cepit.</p>
<h3><span class="sc">VIII. De Iniciendo Obsessis Pavore</span></h3>
<p>1. <span class="sc">Philippus</span>, cum Prinassum castellum nulla vi capere posset, terram ante ipsos muros egessit simulavitque agi cuniculum; castellani, quia subrutos se existimarant, dediderunt.</p>
<p>2. Pelopidas Thebanus Magnetum duo oppida simul oppugnaturus non ita longo spatio distantia, quo tempore ad alterum eorum exercitum admovebat, praecepit, ut ex composito ab aliis castris quattuor equites coronati notabili alacritate velut victoriam nuntiantes venirent. Ad cuius simulationem curavit, ut silva quae in medio erat incenderetur, praebitura speciem urbis ardentis; praeterea quosdam captivorum  <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_228_1"><a class="footnoteCrossrefLink" href="#target_note_LCL174_228_1" title="Click to highlight in text"><sup class="lineRef">1</sup><span class="italic">No. 5 is probably an interpolation.</span></a></li><script type="text/javascript">document.getElementById('note_LCL174_228_1').style.display = "none";</script></ul></section></notes></section>