<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
legerent, abruptiora tranarent, atque ita custodes angustiarum inopinatos oppressit a tergo.</p>
<p>8. Cn. Pompeius, cum flumen transire propter oppositum hostium exercitum non posset, adsidue producere et reducere in castra instituit; deinde, in eam demum persuasionem hoste perducto, ne ullam viam ad progressum Romanorum teneret, repente impetu facto transitum rapuit.</p>
<p>9. Alexander Macedo, prohibente rege Indorum Poro traici exercitum per flumen Hydaspen, adversus aquam adsidue procurrere iussit suos; et ubi eo more exercitationis adsecutus est, ut<a class="footnoteLink" href="#note_LCL174_30_1" id="target_note_LCL174_30_1"><sup>1</sup></a> a Poro adversa ripa caveretur, per superiorem partem subitum transmisit exercitum.</p>
<p>9a. Idem, quia Indi fluminis traiectu prohibebatur ab hoste, diversis locis in flumen equites instituit immittere et transitum minari; cumque exspectatione barbaros intentos teneret, insulam paulo remotiorem primum exiguo, deinde maiore praesidio occupavit atque inde in ulteriorem ripam transmisit. Ad quam manum opprimendam cum universi se hostes effudissent, ipse libero vado transgressus omnes copias coniunxit.</p>
<p>10. Xenophon, ulteriorem ripam Armeniis tenentibus, duos iussit quaeri aditus; et cum a vado 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL174_30_1"><a class="footnoteCrossrefLink" href="#target_note_LCL174_30_1" title="Click to highlight in text"><sup class="lineRef">1</sup><span class="italic">The text is uncertain. The reading gives the obvious sense of the passage.</span></a></li><script type="text/javascript">document.getElementById('note_LCL174_30_1').style.display = "none";</script></ul></section></notes></section>