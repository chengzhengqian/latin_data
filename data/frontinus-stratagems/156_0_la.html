<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2">
<p>9. Cn. Scipio bello navali amphoras pice et taeda plenas in hostium classem iaculatus est, quarum iactus et pondere foret noxius et diffundendo, quae continuerant, alimentum praestaret incendio.</p>
<p>10. Hannibal regi Antiocho monstravit, ut in hostium classem vascula iacularetur viperis plena, quarum metu perterriti milites a dimicatione et nauticis ministeriis impedirentur.</p>
<p>11. Idem fecit iam cedente classe sua Prusias.<a class="footnoteLink" href="#note_LCL174_312_1" id="target_note_LCL174_312_1"><sup>1</sup></a></p>
<p>12. M. Porcius Cato, in classem hostium cum transiluisset, deturbatis ex ea Poenis eorumque armis et insignibus inter suos distributis multas naves hostium, quos sociali habitu fefellerat, mersit.</p>
<p>13. Athenienses, cum subinde a Lacedaemoniis infestarentur, diebus festis, quos sacros Minervae extra urbem celebrabant, omnem quidem colentium imitationem expresserunt, armis tamen sub<a class="footnoteLink" href="#note_LCL174_312_2" id="target_note_LCL174_312_2"><sup>2</sup></a> veste celatis. Peracto ritu suo non statim Athenas reversi, sed protinus inde raptim acto Lacedaemonem versus agmine eo tempore, quo minime timebantur, agrum hostium, quibus subinde praedae fuerant, ultro depopulati sunt.</p>
<p>14. Cassius onerarias naves, non magni ad alia usus, accensas opportuno vento in classem hostium misit et incendio eam consumpsit.</p>
<p>15. M. Livius fuso Hasdrubale hortantibus eum   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL174_312_1"><a class="footnoteCrossrefLink" href="#target_note_LCL174_312_1" title="Click to highlight in text"><sup class="lineRef">1</sup><span class="italic">No. 11 is probably interpolated.</span></a></li><script type="text/javascript">document.getElementById('note_LCL174_312_1').style.display = "none";</script><li class="note" id="note_LCL174_312_2"><a class="footnoteCrossrefLink" href="#target_note_LCL174_312_2" title="Click to highlight in text"><sup class="lineRef">2</sup>sub, <span class="italic">inferior MSS.;</span> et, <span class="italic">better MSS. and edd.</span></a></li><script type="text/javascript">document.getElementById('note_LCL174_312_2').style.display = "none";</script></ul></section></notes></section>