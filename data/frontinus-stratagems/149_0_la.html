<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">eandem cladem vixit gratiaeque ei a senatu et populo actae sunt, quod non desperasset rem publicam. Non autem vitae cupiditate, sed rei publicae amore se superfuisse reliquo aetatis suae tempore approbavit; et barbam capillumque summisit et postea numquam recubans cibum cepit. Honoribus quoque, cum ei deferrentur a populo, renuntiavit, dicens felicioribus magistratibus rei publicae opus esse.</p>
<p>7. Sempronius Tuditanus et Cn. Octavius tribuni militum omnibus fusis ad Cannas, cum in minoribus castris circumsederentur, suaserunt commilitonibus stringerent gladios et per hostium praesidia erumperent secum, id sibi animi esse, etiamsi nemini ad erumpendum audacia fuisset, adfirmantes; de cunctantibus XII omnino equitibus, L peditibus qui comitari sustinerent repertis, incolumes Canusium pervenerunt.</p>
<p>8. C. Fonteius Crassus in Hispania cum tribus milibus hominum praedatum profectus locoque iniquo circumventus ab Hasdrubale, ad primos tantum ordines relato consilio, incipiente nocte, quo tempore minime exspectabatur, per stationes hostium erupit.<a class="footnoteLink" href="#note_LCL174_298_1" id="target_note_LCL174_298_1"><sup>1</sup></a></p>
<p>9. P. Decius tribunus militum bello Samnitico Cornelio consuli iniquis locis deprehenso ab hostibus  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL174_298_1"><a class="footnoteCrossrefLink" href="#target_note_LCL174_298_1" title="Click to highlight in text"><sup class="lineRef">1</sup><span class="italic">Identical with</span> <span class="sc">i</span>. v. 12.</a></li><script type="text/javascript">document.getElementById('note_LCL174_298_1').style.display = "none";</script></ul></section></notes></section>