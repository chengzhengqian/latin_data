<section class="div1 language" lang="la"><header><hgroup><h1>Ovid</h1></hgroup></header>
<h1><span class="ac">Nux</span></h1>
<p class="lineGroup">
<span class="line">Nux ego iuncta viae cum sim sine crimine vitae,</span><span class="linebreak"></span>
<span class="line indent1">A populo saxis praetereunte petor.</span><span class="linebreak"></span>
<span class="line">Obruere ista solet manifestos poena nocentes,</span><span class="linebreak"></span>
<span class="line indent1">Publica cum lentam non capit ira moram:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Nil ego peccavi nisi si peccare docetur</span><span class="linebreak"></span>
<span class="line indent1">Annua cultori poma referre suo.</span><span class="linebreak"></span>
<span class="line">At prius arboribus, tum cum meliora fuerunt</span><span class="linebreak"></span>
<span class="line indent1">Tempora, certamen fertilitatis erat;</span><span class="linebreak"></span>
<span class="line">Tum domini memores sertis ornare solebant</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>Agricolas fructu proveniente deos:</span><span class="linebreak"></span>
<span class="line">Saepe tuas igitur, Liber, miratus es uvas,</span><span class="linebreak"></span>
<span class="line indent1">Mirata est oleas saepe Minerva suas,</span><span class="linebreak"></span>
<span class="line">Pomaque laesissent matrem, nisi subdita ramo</span><span class="linebreak"></span>
<span class="line indent1">Longa laboranti furca tulisset opem:</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Quin etiam exemplo pariebat femina nostro,</span><span class="linebreak"></span>
<span class="line indent1">Nullaque non illo tempore mater erat.</span><span class="linebreak"></span>
<span class="line">At postquam platanis sterilem praebentibus umbram</span><span class="linebreak"></span>
<span class="line indent1">Uberior quavis arbore venit honor,</span><span class="linebreak"></span>
<span class="line">Nos quoque frugiferae (si nux modo ponor in illis)</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>Coepimus in patulas luxuriare comas.</span><span class="linebreak"></span>
<span class="line">Nunc neque continuos nascuntur poma per annos,</span><span class="linebreak"></span>
<span class="line indent1">Uvaque laesa domum laesaque baca venit;</span><span class="linebreak"></span>
<span class="line">Nunc uterum vitiat quae vult formosa videri,</span><span class="linebreak"></span>
<span class="line indent1">Raraque in hoc aevo est quae velit esse parens.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Certe ego, si numquam peperissem, tutior essem:</span><span class="linebreak"></span>
<span class="line indent1">Ista Clytaemestra digna querela fuit.</span><span class="linebreak"></span>
</p><notes><section class="footnotes"><ul><li class="note text" id="note_LCL232_294_10"><sup class="lineRef">10</sup>agricolas <span class="italic">Heinsius</span> (as in Tibullus 1. 1. 14, etc.): agricolae <span class="italic">MSS.</span></li></ul></section></notes></section>