<section class="div1 language" lang="la"><header><hgroup><h1>Antoninus Diadumenianus</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>non fuerat vel deorum. quam epistulam priusquam intexam, libet versus inserere in Commodum dictos, qui se Herculem appellaverat, ut intellegant omnes tam clarum fuisse Antoninorum nomen, ut illi ne <span class="br"></span><span class="lineNumber">3</span><span class="br"></span>deorum nomen commode videretur adiungi. versus in Commodum Antoninum dicti:</p>
<blockquote><p>
<span class="line">Commodus Herculeum nomen habere cupit,</span><span class="linebreak"></span>
<span class="line">Antoninorum non putat esse bonum,</span><span class="linebreak"></span>
<span class="line">expers humani iuris et imperii,</span><span class="linebreak"></span>
<span class="line">sperans quin etiam clarius esse deum,</span><span class="linebreak"></span>
<span class="line">quam si sit princeps nominis egregii.</span><span class="linebreak"></span>
<span class="line">non erit iste deus nec tamen ullus homo.</span><span class="linebreak"></span>
</p></blockquote>
<span class="br"></span><span class="lineNumber">4</span><span class="br"></span><p class="noindent">hi versus a Graeco nescio quo compositi a malo poeta in Latinum translati sunt, quos ego idcirco inserendos putavi, ut scirent omnes Antoninos pluris<a class="footnoteLink" href="#note_LCL140_96_1" id="target_note_LCL140_96_1"><sup>1</sup></a> fuisse quam deos ab<a class="footnoteLink" href="#note_LCL140_96_2" id="target_note_LCL140_96_2"><sup>2</sup></a> trium principum amore, quo sapientia, bonitas, pietas consecrata sit, in Antonino pietas, in</p>
<span class="br"></span><span class="lineNumber">5</span><span class="br"></span><p>Vero bonitas, in Marco sapientia. redeo nunc ad epistulam Macrini Opilii:</p>
<p>â€œOpilius Macrinus Noniae Celsae coniugi. quid boni adepti sumus, mi uxor, caret aestimatione. et fortassis de imperio me putes dicere; non magnum


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note inline" id="note_LCL140_96_1"><a class="footnoteCrossrefLink" href="#target_note_LCL140_96_1" title="Click to highlight in text"><sup class="lineRef">1</sup><span class="italic">plures</span> P.</a></li><script type="text/javascript">document.getElementById('note_LCL140_96_1').style.display = "none";</script><li class="note inline" id="note_LCL140_96_2"><a class="footnoteCrossrefLink" href="#target_note_LCL140_96_2" title="Click to highlight in text"><sup class="lineRef">2</sup><span class="italic">ab</span> Peter<sup>2</sup>; <span class="italic">ac</span> P, Peter<sup>1</sup></a></li><script type="text/javascript">document.getElementById('note_LCL140_96_2').style.display = "none";</script></ul></section></notes></section>