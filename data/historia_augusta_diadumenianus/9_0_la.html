<section class="div1 language" lang="la"><header><hgroup><h1>Antoninus Diadumenianus</h1></hgroup></header><section class="div2"><p class="noindent">
est istud quod etiam indignis fortuna concessit.</p>
<span class="br"></span><span class="lineNumber">6</span><span class="br"></span><p>Antonini pater factus sum; Antonini mater es facta. o nos beatos, o fortunatam domum, praeclaram laudem <span class="br"></span><span class="lineNumber">7</span><span class="br"></span>nunc demum felicis imperii. di faxint et bona Iuno, quam colis, ut et ille Antonini meritum effingat, et ego, qui sum pater Antonini, dignus omnibus videar.”</p>
</section>
<section class="div2">
<p>VIII. hac epistula indicatur, quantum gloriae adeptus sibi videretur quod vocatus est filius Antoninus.</p>
<span class="br"></span><span class="lineNumber">2</span><span class="br"></span><p>Hic tamen quarto decimo mense imperii ob incivilem patris atque asperum principatum interfectus <span class="br"></span><span class="lineNumber">3</span><span class="br"></span>est cum patre, non suo nomine; quamvis etiam istum ultra aetatem saevisse in plerosque reperiam, ut docent litterae ab hoc eodem ad patrem mssae. <span class="br"></span><span class="lineNumber">4</span><span class="br"></span>nam cum quidam defectionis suspicionem incurrissent, et eos Macrinus saevissime punisset filio forte absente, atque hic audisset auctores quidem defectionis occisos, conscios<a class="footnoteLink" href="#note_LCL140_98_1" id="target_note_LCL140_98_1"><sup>1</sup></a> tamen, quorum dux Armeniae erat et item legatus Asiae atque Arabiae, ob antiquam familiaritatem dimissos, his litteris convenisse patrem dicitur, paribus missis etiam ad matrem, quarum exemplum historiae causa inserendum putavi:</p>
<span class="br"></span><span class="lineNumber">5</span><span class="br"></span><p>“Patri Augusto filius Augustus, non satis, mi pater, videris in amore nostro tenuisse tuos mores, qui tyrannidis adfectatae conscios reservasti,

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_98_1"><a class="footnoteCrossrefLink" href="#target_note_LCL140_98_1" title="Click to highlight in text"><sup class="lineRef">1</sup><span class="italic">conscios</span> ins. by Paucker, Peter<sup>2</sup>; om. in P, Peter.<sup>1</sup></a></li><script type="text/javascript">document.getElementById('note_LCL140_98_1').style.display = "none";</script></ul></section></notes></section>