<section class="div1 language" lang="la"><header><hgroup><h1>Antoninus Diadumenianus</h1></hgroup></header><section class="div2"><p class="noindent">
pater quidem meus curabit ne desit imperio, ego autem elaborabo ne desim nomini Antoninorum. scio enim me Pii, me Marci, me Veri suscepisse nomen,<span class="br"></span><span class="lineNumber">4</span><span class="br"></span>quibus satis facere perdifficile est. interim tamen causa imperii, causa nominis, id omne quod pater et tantundem promitto, honoribus, ut et venerandus</p>
<span class="br"></span><span class="lineNumber">5</span><span class="br"></span><p>Macrinus pater praesens promisit, duplicatis.” Herodianus Graecus scriptor haec praeteriens Diadumenum tantum Caesarem dicit puerum a militibus nuncupatum et cum patre occisum.</p>
<span class="br"></span><span class="lineNumber">6</span><span class="br"></span><p>Hac habita contione statim apud Antiochiam moneta Antonini Diadumeni nomine percussa est‘</p>
<span class="br"></span><span class="lineNumber">7</span><span class="br"></span><p>Macrini usque ad iussum senatus dilata est. missae etiam ad senatum litterae quibus nomen Antonini indicatum est. quare etiam senatus imperium id libenter dicitur recepisse, quamvis alii Antonini Caracalli <span class="br"></span><span class="lineNumber">8</span><span class="br"></span>odio id factum putent. paraverat sane paenulas populo coloris russei dare Macrinus imperator in honorem Antonini filii sui, quae vocarentur Antoninianae, ut caracallae Bassiani dictae sunt, adserens melius filium suum Paenuleum vel Paenularium dicendum quam Caracallus esset dictus Bassianus. <span class="br"></span><span class="lineNumber">9</span><span class="br"></span>congiarium etiam per edictum Antoninianum promisit, ut ipsum edictum poterit indicare.
<span class="br"></span><span class="lineNumber"></span><span class="br"></span>
</p></section><notes></notes></section>