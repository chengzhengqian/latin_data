<section class="div1 language" lang="la"><header><hgroup><h1>Severus Alexander</h1></hgroup></header><section class="div2">
<span class="br"></span><span class="lineNumber">5</span><span class="br"></span><p>Solos<a class="footnoteLink" href="#note_LCL140_246_1" id="target_note_LCL140_246_1"><sup>1</sup></a> post meridiem vel matutinis horis idcirco numquam aliquos videbat, quod ementitos de se multa <span class="br"></span><span class="lineNumber">6</span><span class="br"></span>cognoverat, speciatim Verconium Turinum. quem cum familiarem habuisset, ille omnia vel fingendo sic vendiderat, ut Alexandri quasi stulti hominis et quem ille in potestate haberet et cui multa persuaderet, infamaret imperium; sicque omnibus persuaserat</p>
</section>
<section class="div2">
<p>XXXVI. quod ad nutum suum omnia faceret. denique hac illum arte deprehendit, ut quendam inmitteret, qui a se quiddam publice peteret, ab illo autem occulte quasi praesidium postularet, ut pro eo Alexandro secreto <span class="br"></span><span class="lineNumber">2</span><span class="br"></span>suggereret. quod cum factum esset et Turinus suffragium promisisset dixissetque se quaedam imperatori dixisse, cum nihil dixisset, sed in eo pendere, ut adhuc impetraret, eventum vendens, cumque iterum iussisset Alexander interpellari et Turinus quasi aliud agens nutibus adnuisset neque tamen intus quicquam dixisset, impetratum autem esset quod petebatur, Turinusque ab illo, qui meruerat, fumis venditis ingentia praemia percepisset; accusari eum Alexander iussit probatisque per testes omnibus, et quibus praesentibus quid accepisset

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_246_1"><a class="footnoteCrossrefLink" href="#target_note_LCL140_246_1" title="Click to highlight in text"><sup class="lineRef">1</sup><span class="italic">solos</span> P<sup>1</sup>, Lessing, <span class="italic">Lenze</span>; solus Peter.</a></li><script type="text/javascript">document.getElementById('note_LCL140_246_1').style.display = "none";</script></ul></section></notes></section>