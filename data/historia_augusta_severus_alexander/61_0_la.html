<section class="div1 language" lang="la"><header><hgroup><h1>Severus Alexander</h1></hgroup></header><section class="div2"><p class="noindent">
et invitis eum dimittentibus ad Germanicum bellum profectus est, deducentibus cunctis per centum et <span class="br"></span><span class="lineNumber">2</span><span class="br"></span>centum quinquaginta milia. erat autem gravissimum rei publicae atque ipsi, quod Germanorum vastationibus</p>
<span class="br"></span><span class="lineNumber">3</span><span class="br"></span><p>Gallia diripiebatur. pudoremque augebat, quod victis iam Parthis ea natio inminebat rei publicae cervicibus, quae semper etiam minusculis imperatoribus <span class="br"></span><span class="lineNumber">4</span><span class="br"></span>subiecta videbatur. magnis igitur itineribus, laetis militibus contendit. sed cum ibi quoque seditiosas <span class="br"></span><span class="lineNumber">5</span><span class="br"></span>legiones comperisset, abici eas praecepit. verum Gallicanae mentes, ut sese habent durae ac retorridae et saepe imperatoribus graves, severitatem hominis nimiam et longe maiorem post Heliogabalum non <span class="br"></span><span class="lineNumber">6</span><span class="br"></span>tulerunt. denique agentem eum cum paucis in Britannia, ut alii volunt in Gallia, in vico cui Sicilia nomen est, non ex omnium sententia sed latrociantium modo quidam milites et ii praecipue qui Heliogabali praemiis effloruerunt, cum severum principem <span class="br"></span><span class="lineNumber">7</span><span class="br"></span>pati non possent, occiderunt. multi dicunt a Maximino inmissos tirones, qui ei ad exercendum <span class="br"></span><span class="lineNumber">8</span><span class="br"></span>dati fuerant, eum occidisse, multi aliter; a militibus tamen constat, cum iniuriose quasi in puerum eundem et matrem eius avaram et cupidam multa dixissent.</p>
</section>
<section class="div2">
<p>LX. Imperavit annis <span class="sc">xiii</span> diebus <span class="sc">viiii</span>. vixit annis
<span class="br"></span><span class="lineNumber"></span><span class="br"></span>
</p></section><notes></notes></section>