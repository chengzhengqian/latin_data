<section class="div1 language" lang="la"><header><hgroup><h1>Severus Alexander</h1></hgroup></header><section class="div2"><p class="noindent">
vestitu dinoscerentur, et omnibus servis, ut in populo possent agnosci, ne quis seditiosus esset, simul ne servi ingenuis miscerentur. sed hoc Ulpiano Pauloque <span class="br"></span><span class="lineNumber">2</span><span class="br"></span>displicuit, dicentibus plurimum rixarum fore, si <span class="br"></span><span class="lineNumber">3</span><span class="br"></span>faciles essent homines ad iniurias. tum satis esse constituit, ut equites Romani a senatoribus clavi <span class="br"></span><span class="lineNumber">4</span><span class="br"></span>qualitate discernerentur. paenulis intra urbam frigoris causa ut senes uterentur permisit, cum id vestimenti genus semper itinerarium aut pluviale fuisset. matronas tamen intra urbem paenulis uti vetuit, itinere permisit.</p>
<span class="br"></span><span class="lineNumber">5</span><span class="br"></span><p>Facundiae Graecae magis quam Latinae nec versu invenustus et ad musicam pronus, matheseos peritus, et ita quidem ut ex eius iussu mathematici publice proposuerint Romae ac sint professi, ut docerent. <span class="br"></span><span class="lineNumber">6</span><span class="br"></span>haruspicinae quoque peritissimus fuit, orneoscopos magnus, ut et Vascones Hispanorum et Pannoniorum <span class="br"></span><span class="lineNumber">7</span><span class="br"></span>augures vicerit. geometriam fecit. pinxit mire, cantavit nobiliter, sed numquam alio conscio nisi <span class="br"></span><span class="lineNumber">8</span><span class="br"></span>pueris suis testibus. vitas principum bonorum versibus <span class="br"></span><span class="lineNumber">9</span><span class="br"></span>scripsit. lyra, tibia, organo cecinit, tuba etiam, quod quidem imperator numquam ostendit. palaestes
<span class="br"></span><span class="lineNumber"></span><span class="br"></span>
</p></section><notes></notes></section>