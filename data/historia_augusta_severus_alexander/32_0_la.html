<section class="div1 language" lang="la"><header><hgroup><h1>Severus Alexander</h1></hgroup></header><section class="div2"><p class="noindent">
larario habuit, ubi et Achillis et magnorum virorum.</p>
<span class="br"></span><span class="lineNumber">5</span><span class="br"></span><p>Alexandrum vero Magnum inter optimos et divos in larario maiore consecravit.</p>
</section>
<section class="div2">
<p>XXXII. Iniuriam nulli umquam amicorum comitumve fecit nec magistris quidem aut principibus <span class="br"></span><span class="lineNumber">2</span><span class="br"></span>officiorum. praefectis autem semper detulit, adserens eum qui mereatur iniuriam pati ab imperatore damnandum <span class="br"></span><span class="lineNumber">3</span><span class="br"></span>esse, non dimittendum. si umquam alicui praesentium successorem dedit, semper illud addidit, “Gratias tibi agit res publica,” eumque muneratus est, ita ut privatus pro loco suo posset honeste vivere, his quidem muneribus: agris, bubus, equis, frumento, ferro, impendiis ad faciendam domum, marmoribus ad ornandam, et operis quas ratio fabricae requirebat. <span class="br"></span><span class="lineNumber">4</span><span class="br"></span>aurum et argentum raro cuiquam nisi militi divisit, nefas esse dicens ut dispensator publicus in delectationes suas et suorum converteret id quod provinciales <span class="br"></span><span class="lineNumber">5</span><span class="br"></span>dedissent. aurum negotiatorium et coronarium Romae remisit.</p>
</section>
<section class="div2">
<p>XXXIII. Fecit Romae curatores urbis quattuordecim sed ex consulibus viros, quos audire negotia <span class="br"></span><span class="lineNumber">2</span><span class="br"></span>urbana cum praefecto urbis iussit, ita ut omnes aut magna pars adessent cum acta fierent. corpora omnium constituit vinariorum, lupinariorum, caligariorum
<span class="br"></span><span class="lineNumber"></span><span class="br"></span>
</p></section><notes></notes></section>