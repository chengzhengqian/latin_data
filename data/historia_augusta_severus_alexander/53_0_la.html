<section class="div1 language" lang="la"><header><hgroup><h1>Severus Alexander</h1></hgroup></header><section class="div2"><p class="noindent">
prope tota tentoria, a signis abesse neminem <span class="br"></span><span class="lineNumber">6</span><span class="br"></span>pateretur. si quis de via in alicuius possessionem deflexisset, pro qualitate loci aut fustibus subiciebatur in conspectu eius aut virgis aut condemnationi aut, si haec omnia transiret dignitas hominis, gravissimis contumeliis, cum diceret, “Visne hoc in agro tuo <span class="br"></span><span class="lineNumber">7</span><span class="br"></span>fieri quod alteri facis?” clamabatque saepius, quod a quibusdam sive Iudaeis sive Christianis audierat et tenebat, idque per praeconem, cum aliquem emendaret, <span class="br"></span><span class="lineNumber">8</span><span class="br"></span>dici iubebat, “Quod tibi fieri non vis, alteri ne feceris.” quam sententiam usque adeo dilexit ut et in Palatio et in publicis operibus praescribi iuberet.</p>
</section>
<section class="div2">
<p>LII. Idem cum quandam aniculam adfectam iniuriis a milite audisset, exauctoratum eum militia servum ei dedit, quod artifex carpentarius esset, ut eam pasceret. et cum dolerent hoc milites factum, persuasit <span class="br"></span><span class="lineNumber">2</span><span class="br"></span>omnibus ut modeste ferrent, et eos terruit. ἀναίματον imperium eius, cum fuerit durus et tetricus, idcirco vocatum est quod senatorem nullum occiderit, ut Herodianus Graecus scriptor refert in libris temporum <span class="br"></span><span class="lineNumber">3</span><span class="br"></span>suorum. severitatis autem tantae fuit in milites, ut saepe legiones integras exauctoraverit, ex militibus Quirites appellans, nec exercitum umquam timuerit, idcirco quod in vitam suam dici nihil posset quod




</p></section><notes></notes></section>