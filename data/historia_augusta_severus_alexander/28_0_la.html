<section class="div1 language" lang="la"><header><hgroup><h1>Severus Alexander</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span>primus fuit. in armis magnus, adeo ut multa bella et gloriose gesserit.</p>
</section>
<section class="div2">
<p>XXVIII. Consulatum ter iniit tantum ordinarium <span class="br"></span><span class="lineNumber">2</span><span class="br"></span>ac primo nundinio sibi alios semper suffecit. severissimus iudex contra fures, appellans eosdem cotidianorum scelerum reos et damnans acerrime ac solos <span class="br"></span><span class="lineNumber">3</span><span class="br"></span>hostes inimicosque rei publicae vocans. eum notarium qui falsum causae brevem in consilio imperatorio rettulisset, incisis digitorum nervis, ita ut numquam <span class="br"></span><span class="lineNumber">4</span><span class="br"></span>posset scribere, deportavit. cum quidam ex honoratis vitae sordidae et aliquando furtorum reus per ambitionem nimiam ad militiam adspirasset, idcirco quod per reges amicos ambierat admissus, statim in furto praesentibus patronis detectus est iussusque a regibus <span class="br"></span><span class="lineNumber">5</span><span class="br"></span>audiri damnatus est re probata. et cum quaereretur a regibus, quid apud eos paterentur fures, illi responderunt “crucem.” ad eorum responsum in crucem sublatus est. ita et patronis auctoribus damnatus ambitor est et Alexandri quam praecipue tuebatur servata clementia est.</p>
<span class="br"></span><span class="lineNumber">6</span><span class="br"></span><p>Statuas colossas vel pedestres nudas vel equestres
<span class="br"></span><span class="lineNumber"></span><span class="br"></span>
</p></section><notes></notes></section>