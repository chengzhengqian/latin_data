<section class="div1 language" lang="la"><header><hgroup><h1>Severus Alexander</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>dehinc, si hora permitteret, actibus publicis permultam<a class="footnoteLink" href="#note_LCL140_236_1" id="target_note_LCL140_236_1"><sup>1</sup></a> operam dabat, idcirco quod et res bellicae et civiles, ut superius dictum est, per amicos tractabantur, sed sanctos et fidelis et numquam venales, et tractatae firmabantur, nisi quid novi etiam ipsi <span class="br"></span><span class="lineNumber">5</span><span class="br"></span>placeret. sane si necessitas cogeret, ante lucem actibus operam dabat et in longam horam producebat neque umquam taediavit aut morosus aut iratus resedit, <span class="br"></span><span class="lineNumber">6</span><span class="br"></span>fronte semper pari et laetus ad omnia. erat enim ingentis prudentiae et cui nemo posset imponere et quem si aliquis urbane temptare voluit, intellectus tulit poenas.</p>
</section>
<section class="div2">
<p>XXX. Post actus publicos seu bellicos seu civiles lectioni Graecae operam maiorem dabat, de Re Publica <span class="br"></span><span class="lineNumber">2</span><span class="br"></span>libros Platonis legens. Latina cum legeret, non alia magis legebat quam de Officiis Ciceronis et de Re Publica, nonnumquam et orationes et poetas, in quis Serenum Sammonicum, quem ipse noverat et dilexerat, <span class="br"></span><span class="lineNumber">3</span><span class="br"></span>et Horatium. legit et vitam Alexandri, quem praecipue imitatus est, etsi in eo condemnabat ebrietatem et crudelitatem in amicos, quamvis utrumque defendatur a bonis scriptoribus, quibus saepius ille <span class="br"></span><span class="lineNumber">4</span><span class="br"></span>credebat. post lectionem operam palaestrae aut sphaeristerio aut cursui aut luctaminibus mollioribus dabat, atque inde unctus lavabatur, ita ut caldaria vel numquam vel raro, piscina semper uteretur in eaque

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_236_1"><a class="footnoteCrossrefLink" href="#target_note_LCL140_236_1" title="Click to highlight in text"><sup class="lineRef">1</sup><span class="italic">permultim</span> Krauss, Peter<sup>2</sup>; <span class="italic">post multam</span> P.</a></li><script type="text/javascript">document.getElementById('note_LCL140_236_1').style.display = "none";</script></ul></section></notes></section>