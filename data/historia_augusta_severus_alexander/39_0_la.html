<section class="div1 language" lang="la"><header><hgroup><h1>Severus Alexander</h1></hgroup></header><section class="div2">
</section>
<section class="div2">
<p>XXXIX. Cum amicos militares habuisset, ut usum Traiani, quem ille post secundam mensam potandi usque ad quinque pocula instituerat, reservaret, unum tantum poculum amicis exhibebat in honorem Alexandri Magni, idque brevius, nisi si quis, quod <span class="br"></span><span class="lineNumber">2</span><span class="br"></span>licebat, maius libere postulasset. usus Veneris in eo moderatus fuit, exsoletorum ita expers, ut, quemadmodum supra diximus, legem de his auferendis ferre voluerit.</p>
<span class="br"></span><span class="lineNumber">3</span><span class="br"></span><p>Horrea in omnibus regionibus publica fecit, ad quae conferrent bona ii qui privatas custodias non haberent. balnea omnibus regionibus addidit, quae forte non <span class="br"></span><span class="lineNumber">4</span><span class="br"></span>habebant. nam hodieque<a class="footnoteLink" href="#note_LCL140_254_1" id="target_note_LCL140_254_1"><sup>1</sup></a> multa dicuntur Alexandri. <span class="br"></span><span class="lineNumber">5</span><span class="br"></span>fecit et domos pulcherrimas easdemque amicis suis maxime integris viris donavit.</p>
<span class="br"></span><span class="lineNumber">6</span><span class="br"></span><p>Vectigalia publica in id contraxit, ut qui decem aureos sub Heliogabalo praestiterant tertiam partem aurei praestarent, hoc est tricensimam partem. <span class="br"></span><span class="lineNumber">7</span><span class="br"></span>tuncque primum semisses aureorum formati sunt, tunc etiam, cum ad tertiam aurei partem vectigal desidisset, tremisses, dicente Alexandro etiam quartarios <span class="br"></span><span class="lineNumber">8</span><span class="br"></span>futuros, quod minus non posset, quos quidem iam formatos in moneta detinuit, exspectans ut, si

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_254_1"><a class="footnoteCrossrefLink" href="#target_note_LCL140_254_1" title="Click to highlight in text"><sup class="lineRef">1</sup><span class="italic">dieque</span> P.</a></li><script type="text/javascript">document.getElementById('note_LCL140_254_1').style.display = "none";</script></ul></section></notes></section>