<section class="div1 language" lang="la"><header><hgroup><h1>Severus Alexander</h1></hgroup></header>
<h1><span class="ac">Alexander Severus</span></h1>
<h1><span class="ac">Aelii Lampridii</span></h1>
<section class="div2">
<p>I. Interfecto Vario Heliogabalo—sic enim malumus dicere quam Antoninum, quia et nihil Antoninorum <span class="br"></span><span class="lineNumber">2</span><span class="br"></span>pestis illa ostendit et hoc nomen ex annalibus senatus auctoritate erasum est—ad remedium generis humani Aurelius Alexander, urbe Arcena genitus, Varii filius, Variae nepos et consobrinus ipsius Heliogabali, accepit imperium, cum ante Caesar a senatu <span class="br"></span><span class="lineNumber">3</span><span class="br"></span>esset appellatus, mortuo scilicet Macrino; Augustumque nomen idem recepit, addito eo ut et patris patriae nomen et ius proconsulare et tribuniciam potestatem et ius quintae relationis deferente senatu uno die adsumeret.</p>
<span class="br"></span><span class="lineNumber">4</span><span class="br"></span><p>Et ne praeceps ista honorum continuatio videatur, exponam causas, quibus id et senatus coactus est facere
<span class="br"></span><span class="lineNumber"></span><span class="br"></span>
</p></section><notes></notes></section>