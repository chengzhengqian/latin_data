<section class="div1 language" lang="la"><header><hgroup><h1>Severus Alexander</h1></hgroup></header><section class="div2"><p class="noindent">
naufragio mersis, cum quibus illa clades consuetudinem habuerat funestissimam.</p>
<p>Auratam vestem ministrorum vel in publico convivio <span class="br"></span><span class="lineNumber">5, 6</span><span class="br"></span>nullus habuit. cum inter suos convivaretur, aut Ulpianum aut doctos homines adhibebat, ut haberet fabulas litteratas, quibus se recreari dicebat et pasci. <span class="br"></span><span class="lineNumber">7</span><span class="br"></span>habebat, cum privatim convivaretur, et librum in mensa et legebat, sed Graece magis; Latinos autem <span class="br"></span><span class="lineNumber">8</span><span class="br"></span>poetas lectitabat. publica convivia ea simplicitate egit qua privata, nisi quod numerus accubitionum crescebat et multitudo convivarum, qua ille offendebatur, dicens se in theatro et circo manducare.</p>
</section>
<section class="div2">
<p>XXXV. Oratores et poetas non sibi panegyricos dicentes, quod exemplo Nigri Pescennii stultum ducebat, sed aut orationes recitantes aut facta veterum qui erant eminentes libenter<a class="footnoteLink" href="#note_LCL140_244_1" id="target_note_LCL140_244_1"><sup>1</sup></a> audivit, libentius tamen, si quis ei recitavit Alexandri Magni laudes aut meliorum retro principum aut magnorum urbis</p>
<span class="br"></span><span class="lineNumber">2</span><span class="br"></span><p>Romae virorum. ad Athenaeum audiendorum et Graecorum et Latinorum rhetorum<a class="footnoteLink" href="#note_LCL140_244_2" id="target_note_LCL140_244_2"><sup>2</sup></a> vel poetarum <span class="br"></span><span class="lineNumber">3</span><span class="br"></span>causa frequenter processit. audivit autem etiam forenses oratores causas recitantes, quas vel apud ipsum <span class="br"></span><span class="lineNumber">4</span><span class="br"></span>vel apud praefectos urbis egerant. agoni praesedit et maxime Herculeo in honorem Magni Alexandri.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL140_244_1"><a class="footnoteCrossrefLink" href="#target_note_LCL140_244_1" title="Click to highlight in text"><sup class="lineRef">1</sup><span class="italic">qui erant eminentes libenter</span> Editor; <span class="italic">quam netuli ueniter</span> P; <span class="italic">canentes libenter</span> Salm., Peter.</a></li><script type="text/javascript">document.getElementById('note_LCL140_244_1').style.display = "none";</script><li class="note inline" id="note_LCL140_244_2"><a class="footnoteCrossrefLink" href="#target_note_LCL140_244_2" title="Click to highlight in text"><sup class="lineRef">2</sup><span class="italic">praetorum</span> P.</a></li><script type="text/javascript">document.getElementById('note_LCL140_244_2').style.display = "none";</script></ul></section></notes></section>