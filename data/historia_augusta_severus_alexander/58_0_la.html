<section class="div1 language" lang="la"><header><hgroup><h1>Severus Alexander</h1></hgroup></header><section class="div2"><p class="noindent">
illi clibanarios vocant, decem milia in bello interemimus, eorum armis nostros armavimus. multos</p>
<span class="br"></span><span class="lineNumber">6</span><span class="br"></span><p>Persarum cepimus eosdemque vendidimus. terras interamnanas, Mesopotamiae scilicet, neglectas ab <span class="br"></span><span class="lineNumber">7</span><span class="br"></span>impura illa belua recepimus. Artaxerxen, potentissimum regem tam in re quam nomine, fusum fugavimus, ita ut eum terra Persarum fugientem videret, et qua ducta fuerant quondam signa nostrorum, ea <span class="br"></span><span class="lineNumber">8</span><span class="br"></span>rex ipse signis effugit relictis. haec sunt, patres conscripti, gesta. eloquentiae opus non est. milites divites redeunt, laborem in victoria nemo sentit. <span class="br"></span><span class="lineNumber">9</span><span class="br"></span>vestrum est supplicationem decernere, ne dis videamur ingrati.” adclamatio senatus: “Alexander Auguste, di te servent. Persice Maxime, di te servent. vere Parthicus, vere Persicus. tropaea tua et <span class="br"></span><span class="lineNumber">10</span><span class="br"></span>nos videmus, victorias et nos videmus. iuveni imperatori, patri patriae, pontifici maximo. per te victoriam undique praesumimus. ille vincit qui militem regit. dives senatus, dives miles, dives</p>
</section>
<section class="div2">
<p>LVII. populus Romanus.” dimisso senatu Capitolium ascendit atque inde re divina facta et tunicis Persicis in templo locatis contionem huiusmodi habuit: “Quirites, vicimus Persas. milites divites reduximus. vobis congiarium pollicemur, cras ludos circenses Persicos dabimus.”</p>
</section><notes></notes></section>