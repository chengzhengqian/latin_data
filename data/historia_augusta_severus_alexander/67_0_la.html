<section class="div1 language" lang="la"><header><hgroup><h1>Severus Alexander</h1></hgroup></header><section class="div2"><p class="noindent">
nihil mentirentur, nihil fingerent, numquam deciperent existimationem principis sui sed amarent. <span class="br"></span><span class="lineNumber">3</span><span class="br"></span>huc accedit quod eunuchos nec in consiliis nec in ministeriis habuit, qui soli principes perdunt, dum eos more gentium aut regum Persarum volunt vivere, qui eos a populo et amicis summovent,<a class="footnoteLink" href="#note_LCL140_310_1" id="target_note_LCL140_310_1"><sup>1</sup></a> qui internuntii sunt aliud quam respondetur saepe referentes, claudentes principem suum et agentes ante omnia, ne quid sciat. qui cum empti sint et servi fuerint,<a class="footnoteLink" href="#note_LCL140_310_2" id="target_note_LCL140_310_2"><sup>2</sup></a> <span class="br"></span><span class="lineNumber">4</span><span class="br"></span>quid tandem possunt boni sapere? erat denique eius ipsius sententia, “Ego de praefectorum et consulum et senatorum capitibus mancipia aere empta iudicare non patior.”</p>
</section>
<section class="div2">
<p>LXVII. Scio, imperator, quod periculo ista dicantur apud imperatorem, qui talibus serviit, sed salva re publica posteaquam intellexisti quid mali clades istae habeant et quemadmodum principes circumveniant, et tu eos eo loci habes ut nec chlamyde uti iusseris sed de necessitatibus domesticis delegaris.</p>
<span class="br"></span><span class="lineNumber">2</span><span class="br"></span><p>Iam illud insigne, quod solum intra Palatium praeter praefectum et Ulpianum quidem neminem vidit nec dedit alicui facultatem vel fumorum vendendorum de se vel sibi de aliis male loquendi, maxime occiso Turino, qui illum quasi fatuum et vecordem saepe <span class="br"></span><span class="lineNumber">3</span><span class="br"></span>vendiderat. his accessit, quod amicos et parentes


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_310_1"><a class="footnoteCrossrefLink" href="#target_note_LCL140_310_1" title="Click to highlight in text"><sup class="lineRef">1</sup><span class="italic">amicis summouent</span> Cod. Vaticanus 5114 (see Hohl, <span class="italic">Klio,</span> xiii., p.413), Salm., Peter; <span class="italic">amicissimum mouent</span> P.</a></li><script type="text/javascript">document.getElementById('note_LCL140_310_1').style.display = "none";</script><li class="note" id="note_LCL140_310_2"><a class="footnoteCrossrefLink" href="#target_note_LCL140_310_2" title="Click to highlight in text"><sup class="lineRef">2</sup><span class="italic">serui fuerint</span> Petschenig; <span class="italic">perui fuerit</span> P; <span class="italic">serui euirati</span> Peter.</a></li><script type="text/javascript">document.getElementById('note_LCL140_310_2').style.display = "none";</script></ul></section></notes></section>