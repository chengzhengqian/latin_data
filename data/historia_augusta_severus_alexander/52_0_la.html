<section class="div1 language" lang="la"><header><hgroup><h1>Severus Alexander</h1></hgroup></header><section class="div2"><p class="noindent">
fecerat et phalangem triginta milium hominum, quos phalangarios vocari iusserat et cum quibus multum fecit in<a class="footnoteLink" href="#note_LCL140_280_1" id="target_note_LCL140_280_1"><sup>1</sup></a> Perside; quae quidem erat ex sex legionibus similium armorum, stipendiorum vero post bellum Persicum maiorum.</p>
</section>
<section class="div2">
<p>LI. Dona regia in templis posuit; gemmas sibi oblatas vendidit, muliebre esse aestimans gemmas possidere, quae neque militi dari possint neque a viro <span class="br"></span><span class="lineNumber">2</span><span class="br"></span>haberi. cum quidam legatus uniones duos uxori eius per ipsum obtulisset magni ponderis et inusitatae mensurae, <span class="br"></span><span class="lineNumber">3</span><span class="br"></span>vendi eos iussit. cum pretium non invenirent, ne exemplum malum a regina nasceretur, si eo uteretur, quod emi non posset, inauribus Veneris eos dicavit.</p>
<span class="br"></span><span class="lineNumber">4</span><span class="br"></span><p>Ulpianum pro tutore habuit, primum repugnante matre deinde gratias agente, quem saepe a militum ira obiectu purpurae suae<a class="footnoteLink" href="#note_LCL140_280_2" id="target_note_LCL140_280_2"><sup>2</sup></a> defendit, atque ideo summus imperator fuit quod eius consiliis praecipue rem publicam rexit.</p>
<span class="br"></span><span class="lineNumber">5</span><span class="br"></span><p>In procinctu atque in expeditionibus apertis papilionibus prandit atque cenavit, cum militarem cibum cunctis videntibus atque gaudentibus sumeret, circumiret


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_280_1"><a class="footnoteCrossrefLink" href="#target_note_LCL140_280_1" title="Click to highlight in text"><sup class="lineRef">1</sup><span class="italic">in</span> Peter<sup>1</sup>, Novak; <span class="italic">inter</span> P; <span class="italic">in terra</span> Petsohenig, Peter<sup>2</sup>.</a></li><script type="text/javascript">document.getElementById('note_LCL140_280_1').style.display = "none";</script><li class="note inline" id="note_LCL140_280_2"><a class="footnoteCrossrefLink" href="#target_note_LCL140_280_2" title="Click to highlight in text"><sup class="lineRef">2</sup><span class="italic">suae</span> Jordan, Peter; <span class="italic">summae</span> P.</a></li><script type="text/javascript">document.getElementById('note_LCL140_280_2').style.display = "none";</script></ul></section></notes></section>