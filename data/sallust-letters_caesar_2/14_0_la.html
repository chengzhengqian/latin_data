<section class="div1 language" lang="la"><header><hgroup><h1>SALLUST</h1></hgroup></header>
<p>12. Forsitan, imperator, perlectis litteris desideres quem numerum senatorum fieri placeat, quoque modo is in multa et varia officia distribuatur; iudicia quoniam omnibus primae classis committenda putem, quae discriptio, quei numerus in quoque genere futurus sit. <span class="br"></span><span class="lineNumber">2</span><span class="br"></span>Ea mihi omnia generatim discribere haud difficile factu fuit; sed prius laborandum visum est de summa consilii, idque tibi probandum verum esse. Si hoc itinere uti decreveris, cetera in promptu erunt. <span class="br"></span><span class="lineNumber">3</span><span class="br"></span>Volo ego consilium meum prudens maxumeque usui esse; nam ubicumque tibi res prospere cedet, ibi mihi bona fama eveniet. <span class="br"></span><span class="lineNumber">4</span><span class="br"></span>Sed me illa magis cupido exercet, ut quocumque modo quam primum res publica adiutetur. <span class="br"></span><span class="lineNumber">5</span><span class="br"></span>Libertatem gloria cariorem habeo, atque ego te oro hortorque ne clarissumus imperator Gallica gente subacta populi Romani summum atque invictum imperium tabescere vetustate ac per summam socordiam dilabi patiaris. <span class="br"></span><span class="lineNumber">6</span><span class="br"></span>Profecto, si id accidat neque tibi nox neque dies curam animi sedaverit, quin insomniis exercitus, furibundus atque amens alienata mente feraris. <span class="br"></span><span class="lineNumber">7</span><span class="br"></span>Namque mihi pro vero constat omnium mortalium vitam divino numine invisier; neque bonum neque malum facinus quoiusquam pro nihilo haberi, sed ex natura divorsa<a class="footnoteLink" href="#note_LCL522_522_41" id="target_note_LCL522_522_41"><sup>41</sup></a><span class="italic"> </span>praemia bonos malosque sequi. <span class="br"></span><span class="lineNumber">8</span><span class="br"></span>Interea si forte ea tardius procedunt, suus quoique animus ex conscientia spem praebet.</p>
<notes><section class="footnotes"><ul><li class="note" id="note_LCL522_522_41"><a class="footnoteCrossrefLink" href="#target_note_LCL522_522_41" title="Click to highlight in text"><sup class="lineRef">41</sup>diversa <span class="italic">Aldus</span>: divisa <span class="italic">V</span></a></li><script type="text/javascript">document.getElementById('note_LCL522_522_41').style.display = "none";</script></ul></section></notes></section>