<section class="div1 language" lang="la"><header><hgroup><h1>SALLUST</h1></hgroup></header>
<p><span class="br"></span><span class="lineNumber">3</span><span class="br"></span>M. Druso semper consilium fuit in tribunatu summa ope niti pro nobilitate; neque ullam rem in principio agere intendit, nisi illei auctores fuerant. <span class="br"></span><span class="lineNumber">4</span><span class="br"></span>Sed homines factiosi, quibus dolus atque malitia fide cariora erant, ubi intellexerunt per unum hominem maxumum beneficium multis mortalibus dari—videlicet sibi quisque conscius malo atque infido animo esse—de M. Druso iuxta ac se existumaverunt. <span class="br"></span><span class="lineNumber">5</span><span class="br"></span>Itaque metu ne per tantam gratiam solus rerum poteretur, contra eam nisi, sua et ipseius consilia disturbaverunt. <span class="br"></span><span class="lineNumber">6</span><span class="br"></span>Quo tibi, imperator, maiore<a class="footnoteLink" href="#note_LCL522_508_28" id="target_note_LCL522_508_28"><sup>28</sup></a> cura fideique amici et multa praesidia paranda sunt.</p>
<p>7. Hostem adversum deprimere strenuo homini haud difficilest; occulta pericula neque facere neque vitare bonis in promptu est. <span class="br"></span><span class="lineNumber">2</span><span class="br"></span>Igitur, ubi eos in civitatem adduxeris, quoniam quidem renovata plebs erit, in ea re maxume animum exerceto, ut colantur boni mores, concordia inter veteres et novos coalescat.</p>
<p><span class="br"></span><span class="lineNumber">3</span><span class="br"></span>Sed multo maxumum bonum patriae, civibus, tibi, liberis, postremo humanae genti pepereris, si studium pecuniae aut sustuleris aut, quoad res feret,<a class="footnoteLink" href="#note_LCL522_508_29" id="target_note_LCL522_508_29"><sup>29</sup></a> minueris. Aliter neque privata res neque publica neque domi neque militiae regi potest. <span class="br"></span><span class="lineNumber">4</span><span class="br"></span>Nam ubi cupido divitiarum invasit, neque disciplina neque artes bonae neque ingenium ullum satis 






</p><notes><section class="footnotes"><ul><li class="note" id="note_LCL522_508_28"><a class="footnoteCrossrefLink" href="#target_note_LCL522_508_28" title="Click to highlight in text"><sup class="lineRef">28</sup><span class="italic">Laetus</span>:<span class="italic"> </span>maior <span class="italic">V</span></a></li><script type="text/javascript">document.getElementById('note_LCL522_508_28').style.display = "none";</script><li class="note" id="note_LCL522_508_29"><a class="footnoteCrossrefLink" href="#target_note_LCL522_508_29" title="Click to highlight in text"><sup class="lineRef">29</sup><span class="italic">Aldus</span>: referet <span class="italic">V</span></a></li><script type="text/javascript">document.getElementById('note_LCL522_508_29').style.display = "none";</script></ul></section></notes></section>