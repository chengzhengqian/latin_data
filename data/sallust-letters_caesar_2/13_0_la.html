<section class="div1 language" lang="la"><header><hgroup><h1>SALLUST</h1></hgroup></header><p class="noindent">
difficile est—quippe cum illis maiorum virtus partam reliquerit gloriam, dignitatem, clientelas, cetera multitudo pleraque insiticia sit—sententias eorum a metu libera; ita in occulto sibi quisque alterius potentia carior erit. <span class="br"></span><span class="lineNumber">4</span><span class="br"></span>Libertas iuxta bonis et malis, strenuis atque ignavis optabilis est. Verum eam plerique metu deserunt. Stultissimi mortales, quod in certamine dubium est quorsum accidat, id per inertiam in se quasi victi recipiunt.</p>
<p><span class="br"></span><span class="lineNumber">5</span><span class="br"></span>Igitur duabus rebus confirmari posse senatum puto: si numero auctus per tabellam sententiam feret. Tabella obtentui erit, quo magis animo libero facere audeat; in multitudine et praesidii plus et usus amplior est. <span class="br"></span><span class="lineNumber">6</span><span class="br"></span>Nam fere his tempestatibus alii iudiciis publicis, alii privatis suis atque amicorum negotiis inplicati, haud sane rei publicae consiliis adfuerunt; neque eos magis occupatio quam superba imperia distinuere. Homines nobiles cum paucis senatoriis, quos additamenta factionis habent, quaecumque libuit probare,<a class="footnoteLink" href="#note_LCL522_520_40" id="target_note_LCL522_520_40"><sup>40</sup></a> reprehendere, decernere, ea, uti lubido tulit, fecere. <span class="br"></span><span class="lineNumber">7</span><span class="br"></span>Verum ubi numero senatorum aucto per tabellam sententiae dicentur, ne illi superbiam suam dimittent, ubi iis oboediendum erit quibus antea crudelissime imperitabant.</p>
<notes><section class="footnotes"><ul><li class="note" id="note_LCL522_520_40"><a class="footnoteCrossrefLink" href="#target_note_LCL522_520_40" title="Click to highlight in text"><sup class="lineRef">40</sup><span class="italic">corr. man. rec.</span>: probari <span class="italic">V<sup>1</sup></span></a></li><script type="text/javascript">document.getElementById('note_LCL522_520_40').style.display = "none";</script></ul></section></notes></section>