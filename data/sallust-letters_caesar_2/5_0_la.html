<section class="div1 language" lang="la"><header><hgroup><h1>SALLUST</h1></hgroup></header><p class="noindent">
dicam, quoius contumeliam homines ignavissimi vita sua commutare volunt, si liceat ? Neque illis tantae voluptati est, tametsi insperantibus accidit, dominatio quanto maerori tua dignitas; quein optatius habent ex tua calamitate periculum libertatis facere, quam per te populi Romani imperium maximum ex magno fieri. <span class="br"></span><span class="lineNumber">4</span><span class="br"></span>Quo magis tibi etiam atque etiam animo prospiciendum est, quonam modo rem stabilias communiasque. <span class="br"></span><span class="lineNumber">5</span><span class="br"></span>Mihi quidem quae mens suppetit eloqui non dubitabo; ceterum tuei erit ingenii probare, quae vera atque utilia factu putes.</p>
<p>5. In duas partes ego civitatem divisam arbitror, sicut a maioribus accepi, in patres et plebem. Antea in patribus summa auctoritas erat, vis multo maxuma in plebe. <span class="br"></span><span class="lineNumber">2</span><span class="br"></span>Itaque saepius in civitate secessio fuit semperque nobilitatis opes deminutae sunt et ius populi amplificatum. <span class="br"></span><span class="lineNumber">3</span><span class="br"></span>Sed plebs eo libere agitabat quia nullius potentia super leges erat neque divitiis aut superbia sed bona fama factisque fortibus nobilis ignobilem anteibat; humillimus quisque in arvis<a class="footnoteLink" href="#note_LCL522_504_27" id="target_note_LCL522_504_27"><sup>27</sup></a> aut in militia nullius honestae rei egens satis sibi satisque patriae erat.</p>
<p><span class="br"></span><span class="lineNumber">4</span><span class="br"></span>Sed ubi eos paulatim expulsos agris inertia atque inopia incertas domos habere subegit, coepere alienas opes petere,




</p><notes><section class="footnotes"><ul><li class="note" id="note_LCL522_504_27"><a class="footnoteCrossrefLink" href="#target_note_LCL522_504_27" title="Click to highlight in text"><sup class="lineRef">27</sup><span class="italic">coniec.</span> <span class="italic">Dousa</span>: armis <span class="italic">V</span></a></li><script type="text/javascript">document.getElementById('note_LCL522_504_27').style.display = "none";</script></ul></section></notes></section>