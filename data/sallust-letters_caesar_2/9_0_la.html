<section class="div1 language" lang="la"><header><hgroup><h1>SALLUST</h1></hgroup></header><p class="noindent">
suorum paenituit, ubi promiscue dives et pauper, ut quoique fors tulit, de maximis rebus iuxta ac de minimis disceptat. 8. Sed magistratibus creandis haud mihi quidem apsurde placet lex, quam C. Gracchus in tribunatu promulgaverat, ut ex confusis quinque classibus sorte centuriae vocarentur. <span class="br"></span><span class="lineNumber">2</span><span class="br"></span>Ita coaequantur<a class="footnoteLink" href="#note_LCL522_512_32" id="target_note_LCL522_512_32"><sup>32</sup></a> dignitate pecunia; virtute anteire alius alium properabit.</p>
<p><span class="br"></span><span class="lineNumber">3</span><span class="br"></span>Haec ego magna remedia contra divitias statuo. Nam perinde omnes res laudantur atque adpetuntur ut earum rerum usus est. Malitia praemiis exercetur; ubi ea dempseris, nemo omnium gratuito malus est. <span class="br"></span><span class="lineNumber">4</span><span class="br"></span>Ceterum avaritia belua fera, immanis, intoleranda est; quo intendit, oppida, agros, fana atque domos vastat, divina cum humanis permiscet, neque exercitus neque moenia obstant, quo minus vi sua penetret; fama, pudicitia, liberis, patria atque parentibus cunctos mortalis spoliat. <span class="br"></span><span class="lineNumber">5</span><span class="br"></span>Verum, si pecuniae decus ademeris, magna illa vis avaritiae facile bonis moribus vincetur. <span class="br"></span><span class="lineNumber">6</span><span class="br"></span>Atque haec ita sese habere tametsi omnes aequi atque iniqui memorant, tamen tibi cum factione nobilitatis haut mediocriter certandum est. Quoius si dolum caveris, alia omnia in proclivi erunt. <span class="br"></span><span class="lineNumber">7</span><span class="br"></span>Nam ii, si virtute satis valerent, magis aemuli bonorum quam invidi essent. Quia desidia et inertia, stupor eos atque torpedo invasit, strepunt,



</p><notes><section class="footnotes"><ul><li class="note" id="note_LCL522_512_32"><a class="footnoteCrossrefLink" href="#target_note_LCL522_512_32" title="Click to highlight in text"><sup class="lineRef">32</sup>coaequatur <span class="italic">edd.</span></a></li><script type="text/javascript">document.getElementById('note_LCL522_512_32').style.display = "none";</script></ul></section></notes></section>