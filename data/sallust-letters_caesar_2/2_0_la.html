<section class="div1 language" lang="la"><header><hgroup><h1>SALLUST</h1></hgroup></header><p class="noindent">
 posset cognitum habuerim. <span class="br"></span><span class="lineNumber">4</span><span class="br"></span>Itaque mihi multa cum animo agitanti consilium fuit famam modestiamque meam post tuam dignitatem haberei et quoius rei lubet periculum facere, dum quid tibi ex eo gloriae acciderit. <span class="br"></span><span class="lineNumber">5</span><span class="br"></span>Idque non temere neque ex fortuna tua decrevi, sed quia in te praeter ceteras artem unam egregie mirabilem comperi, semper tibi maiorem in adversis quam in secundis rebus animum esse. <span class="br"></span><span class="lineNumber">6</span><span class="br"></span>Sed per ceteros mortalis illa res clarior est, quod prius defessi sunt homines laudando atque admirando munificentiam tuam quam tu [in]<a class="footnoteLink" href="#note_LCL522_498_21" id="target_note_LCL522_498_21"><sup>21</sup></a><span class="italic"> </span>faciundo quae gloria digna essent.</p>
<p>2. Equidem mihi decretum est nihil tam ex alto reperiri posse quod non cogitanti tibi in promptu sit. <span class="br"></span><span class="lineNumber">2</span><span class="br"></span>Neque eo quae visa sunt de re publica tibi scripsi, quia mihi consilium atque ingenium meum amplius aequo probaretur, sed inter labores militiae interque proelia, victorias, imperium statui admonendum te de negotiis urbanis. <span class="br"></span><span class="lineNumber">3</span><span class="br"></span>Namque tibi si id modo in pectore consilii est, ut te ab inimicorum impetu vindices, quoque modo contra adversum consulem beneficia populi retineas, indigna virtute tua cogitas. <span class="br"></span><span class="lineNumber">4</span><span class="br"></span>Sin in te ille animus est qui iam a principio nobilitatis factionem disturbavit,<a class="footnoteLink" href="#note_LCL522_498_22" id="target_note_LCL522_498_22"><sup>22</sup></a> plebem Romanam ex gravi servitute





</p><notes><section class="footnotes"><ul><li class="note" id="note_LCL522_498_21"><a class="footnoteCrossrefLink" href="#target_note_LCL522_498_21" title="Click to highlight in text"><sup class="lineRef">21</sup><span class="italic">ed. Rom.</span></a></li><script type="text/javascript">document.getElementById('note_LCL522_498_21').style.display = "none";</script><li class="note" id="note_LCL522_498_22"><a class="footnoteCrossrefLink" href="#target_note_LCL522_498_22" title="Click to highlight in text"><sup class="lineRef">22</sup><span class="italic">ed. Mant.</span>: disturbabit <span class="italic">V</span></a></li><script type="text/javascript">document.getElementById('note_LCL522_498_22').style.display = "none";</script></ul></section></notes></section>