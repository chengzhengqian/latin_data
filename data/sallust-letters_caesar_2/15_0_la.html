<section class="div1 language" lang="la"><header><hgroup><h1>SALLUST</h1></hgroup></header>
<p>13. Quodsi tecum patria atque parentes possent loqui, scilicet haec tibi dicerent: â€œO Caesar, nos te genuimus fortissimi viri, in optima urbe, decus praesidiumque nobis, hostibus terrorem. <span class="br"></span><span class="lineNumber">2</span><span class="br"></span>Quae multis laboribus et periculis ceperamus, ea tibi nascenti cum anima simul tradidimus: patriam maxumam in terris, domum familiamque in patria clarissimam, praeterea bonas artis, honestas divitias, postremo omnia honestamenta pacis et praemia belli. <span class="br"></span><span class="lineNumber">3</span><span class="br"></span>Pro iis amplissimis beneficiis non flagitium a te neque malum facinus petimus, sed utei libertatem eversam restituas. <span class="br"></span><span class="lineNumber">4</span><span class="br"></span>Qua re patrata profecto per gentes omnes fama virtutis tuae volitabit. <span class="br"></span><span class="lineNumber">5</span><span class="br"></span>Namque hac tempestate tametsi domi militiaeque praeclara facinora egisti, tamen gloria tua cum multis viris fortibus aequalis est. Si vero urbem amplissimo nomine et maxumo imperio prope iam ab occasu restitueris, quis te clarior, quis maior in terris fuerit? <span class="br"></span><span class="lineNumber">6</span><span class="br"></span>Quippe si morbo iam aut fato huic imperio secus accidat, quoi dubium est quin per orbem terrarum vastitas, bella, caedes oriantur? Quodsi tibi bona lubido fuerit patriae parentibusque gratificandi, posteroque tempore re publica restituta super omnis mortalis gloria agita&lt;bis&gt;<a class="footnoteLink" href="#note_LCL522_524_42" id="target_note_LCL522_524_42"><sup>42</sup></a> tuaque unius mors vita clarior erit. <span class="br"></span><span class="lineNumber">7</span><span class="br"></span>Nam vivos interdum 

</p><notes><section class="footnotes"><ul><li class="note" id="note_LCL522_524_42"><a class="footnoteCrossrefLink" href="#target_note_LCL522_524_42" title="Click to highlight in text"><sup class="lineRef">42</sup><span class="italic">suppl.</span> <span class="italic">Jordan</span>: agita (bi, <span class="italic">evanuit</span>) <span class="italic">V</span></a></li><script type="text/javascript">document.getElementById('note_LCL522_524_42').style.display = "none";</script></ul></section></notes></section>