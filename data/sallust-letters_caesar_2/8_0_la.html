<section class="div1 language" lang="la"><header><hgroup><h1>SALLUST</h1></hgroup></header><p class="noindent">
pollet quin animus magis aut minus mature, postremo tamen succumbat. <span class="br"></span><span class="lineNumber">5</span><span class="br"></span>Saepe iam audivi qui reges, quae civitates et nationes per opulentiam magna imperia amiserint quae per virtutem inopes ceperant; id &lt;ad&gt;eo<a class="footnoteLink" href="#note_LCL522_510_30" id="target_note_LCL522_510_30"><sup>30</sup></a> haud mirandum est. <span class="br"></span><span class="lineNumber">6</span><span class="br"></span>Nam ubi bonus deteriorem divitiis magis clarum magisque acceptum videt, primo aestuat multaque in pectore volvit; sed ubi gloria honorem magis in dies, virtutem opulentia vincit, animus ad voluptatem a vero deficit. <span class="br"></span><span class="lineNumber">7</span><span class="br"></span>Quippe gloria industria alitur; ubi eam dempseris ipsa per se virtus amara atque aspera est. <span class="br"></span><span class="lineNumber">8</span><span class="br"></span>Postremo ubi divitiae clarae habentur, ibi omnia bona vilia sunt: fides, probitas, pudor, pudicitia. <span class="br"></span><span class="lineNumber">9</span><span class="br"></span>Nam ad virtutem una ardua via<a class="footnoteLink" href="#note_LCL522_510_31" id="target_note_LCL522_510_31"><sup>31</sup></a> est; ad pecuniam qua quoique lubet nititur; et malis et bonis rebus ea creatur.</p>
<p><span class="br"></span><span class="lineNumber">10</span><span class="br"></span>Ergo in primis auctoritatem pecuniae demito. Neque de capite neque de honore ex copiis quisquam magis aut minus iudicaverit, sicut neque praetor neque consul ex opulentia verum ex dignitate creetur. <span class="br"></span><span class="lineNumber">11</span><span class="br"></span>Sed de magistratu facile populi iudicium fit; iudices a paucis probari regnum est, ex pecunia legi inhonestum. Quare omnes primae classis iudicare placet, sed numero plures quam iudicant. <span class="br"></span><span class="lineNumber">12</span><span class="br"></span>Neque Rhodios neque alias civitates unquam iudiciorum 




</p><notes><section class="footnotes"><ul><li class="note" id="note_LCL522_510_30"><a class="footnoteCrossrefLink" href="#target_note_LCL522_510_30" title="Click to highlight in text"><sup class="lineRef">30</sup>id &lt;ad&gt;eo] <span class="italic">Asulanus</span>: ideo <span class="italic">V</span></a></li><script type="text/javascript">document.getElementById('note_LCL522_510_30').style.display = "none";</script><li class="note" id="note_LCL522_510_31"><a class="footnoteCrossrefLink" href="#target_note_LCL522_510_31" title="Click to highlight in text"><sup class="lineRef">31</sup>via <span class="italic">om.</span> <span class="italic">V<sup>1</sup>, s.s. V<sup>2</sup></span>: una et ardua via <span class="italic">Aldus</span>: via ardua <span class="italic">Jordan</span></a></li><script type="text/javascript">document.getElementById('note_LCL522_510_31').style.display = "none";</script></ul></section></notes></section>