<section class="div1 language" lang="la"><header><hgroup><h1>SALLUST</h1></hgroup></header>
<h1><span class="ac">&lt;EPISTULAE&gt; AD CAESAREM SENEM DE RE PUBLICA</span></h1>
<span class="label"><span class="ac">&lt;II&gt;</span></span>
<p class="noindent">1. Scio ego quam difficile atque asperum factu sit consilium dare regi aut imperatori, postremo quoiquam mortali, quoius opes in excelso sunt; quippe cum et illis consultorum copiae adsint neque de futuro quisquam satis callidus satisque prudens sit. <span class="br"></span><span class="lineNumber">2</span><span class="br"></span>Quin etiam saepe prava magis quam bona consilia prospere eveniunt, quia plerasque res fortuna ex libidine sua agitat.</p>
<p><span class="br"></span><span class="lineNumber">3</span><span class="br"></span>Sed mihi studium fuit adulescentulo rem publicam capessere, atque in ea cognoscenda multam magnamque curam habui; non ita ut magistratum modo caperem, quem multi malis artibus adepti erant, sed etiam ut rem publicam domi militiaeque quantumque armis, viris, opulentia



</p><notes></notes></section>