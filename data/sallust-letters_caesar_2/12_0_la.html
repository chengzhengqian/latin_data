<section class="div1 language" lang="la"><header><hgroup><h1>SALLUST</h1></hgroup></header>
<p><span class="br"></span><span class="lineNumber">6</span><span class="br"></span>Igitur ubi plebs senatui sicuti corpus animo oboedit eiusque consulta exsequitur, patres<a class="footnoteLink" href="#note_LCL522_518_36" id="target_note_LCL522_518_36"><sup>36</sup></a> consilio valere decet, populo supervacuanea est calliditas. <span class="br"></span><span class="lineNumber">7</span><span class="br"></span>Itaque maiores nostri, cum bellis asperrumis premerentur, equis, viris, pecunia amissa, numquam defessi sunt armati de imperio certare. Non inopia aerarii, non vis hostium, non adversa res ingentem eorum animum subegit quin quae<a class="footnoteLink" href="#note_LCL522_518_37" id="target_note_LCL522_518_37"><sup>37</sup></a> virtute ceperant simul cum anima retinerent. <span class="br"></span><span class="lineNumber">8</span><span class="br"></span>Atque ea magis fortibus consiliis quam bonis proeliis patrata sunt. Quippe apud illos una res publica erat, ei omnes consulebant, factio contra hostis parabatur, corpus atque ingenium patriae, non suae quisque potentiae exercitabat. <span class="br"></span><span class="lineNumber">9</span><span class="br"></span>At hoc tempore contra ea homines nobiles, quorum animos socordia atque ignavia invasit, ignarei laboris, hostium, militiae, domi factione instructi per superbiam cunctis gentibus moderantur.</p>
<p>11. Itaque patres, quorum consilio antea dubia res publica stabiliebatur, oppressi ex aliena libidine huc atque illuc fluctuantes agitantur; interdum alia deinde alia decernunt; uti eorum, qui dominantur, simultas aut gratia fert,<a class="footnoteLink" href="#note_LCL522_518_38" id="target_note_LCL522_518_38"><sup>38</sup></a> ita bonum malumque publicum aestumant.</p>
<p><span class="br"></span><span class="lineNumber">2</span><span class="br"></span>Quodsi aut libertas aequa omnium aut sententia obscurior esset, maioribus opibus res publica et minus potens nobilitas esset. <span class="br"></span><span class="lineNumber">3</span><span class="br"></span>Sed quoniam coaequari gratiam<a class="footnoteLink" href="#note_LCL522_518_39" id="target_note_LCL522_518_39"><sup>39</sup></a> omnium 




</p><notes><section class="footnotes"><ul><li class="note" id="note_LCL522_518_36"><a class="footnoteCrossrefLink" href="#target_note_LCL522_518_36" title="Click to highlight in text"><sup class="lineRef">36</sup>patris <span class="italic">V</span></a></li><script type="text/javascript">document.getElementById('note_LCL522_518_36').style.display = "none";</script><li class="note" id="note_LCL522_518_37"><a class="footnoteCrossrefLink" href="#target_note_LCL522_518_37" title="Click to highlight in text"><sup class="lineRef">37</sup>quin quae <span class="italic">ed. Mant.</span>: quique <span class="italic">V</span></a></li><script type="text/javascript">document.getElementById('note_LCL522_518_37').style.display = "none";</script><li class="note" id="note_LCL522_518_38"><a class="footnoteCrossrefLink" href="#target_note_LCL522_518_38" title="Click to highlight in text"><sup class="lineRef">38</sup><span class="italic">ed. Mant.</span>: fertur <span class="italic">V</span></a></li><script type="text/javascript">document.getElementById('note_LCL522_518_38').style.display = "none";</script><li class="note" id="note_LCL522_518_39"><a class="footnoteCrossrefLink" href="#target_note_LCL522_518_39" title="Click to highlight in text"><sup class="lineRef">39</sup><span class="italic">Aldus</span>: gratia <span class="italic">V</span></a></li><script type="text/javascript">document.getElementById('note_LCL522_518_39').style.display = "none";</script></ul></section></notes></section>