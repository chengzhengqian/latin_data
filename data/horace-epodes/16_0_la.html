<section class="div1 language" lang="la"><header><hgroup><h1>Horace</h1></hgroup></header><section class="div2"><p class="lineGroup">
<span class="line">mittis nec firmo iuveni neque naris obesae?</span><span class="linebreak"></span>
<span class="line indent2">namque sagacius unus odoror,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>polypus an gravis hirsutis cubet hircus in alis,</span><span class="linebreak"></span>
<span class="line indent2">quam canis acer ubi lateat sus.</span><span class="linebreak"></span>
<span class="line">qui sudor vietis et quam malus undique membris</span><span class="linebreak"></span>
<span class="line indent2">crescit odor, cum pene soluto</span><span class="linebreak"></span>
<span class="line">indomitam properat rabiem sedare, neque illi</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>iam manet umida creta colorque</span><span class="linebreak"></span>
<span class="line">stercore fucatus crocodili, iamque subando</span><span class="linebreak"></span>
<span class="line indent2">tenta cubilia tectaque rumpit!</span><span class="linebreak"></span>
<span class="line">vel mea cum saevis agitat fastidia verbis:</span><span class="linebreak"></span>
<span class="line indent2">“Inachia langues minus ac me;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Inachiam ter nocte potes, mihi semper ad unum</span><span class="linebreak"></span>
<span class="line indent2">mollis opus. pereat male, quae te</span><span class="linebreak"></span>
<span class="line">Lesbia quaerenti taurum monstravit inertem,</span><span class="linebreak"></span>
<span class="line indent2">cum mihi Cous adesset Amyntas,</span><span class="linebreak"></span>
<span class="line">cuius in indomito constantior inguine nervus</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>quam nova collibus arbor inhaeret.</span><span class="linebreak"></span>
<span class="line">muricibus Tyriis iteratae vellera lanae</span><span class="linebreak"></span>
<span class="line indent2">cui properabantur? tibi nempe,</span><span class="linebreak"></span>
<span class="line">ne foret aequalis inter conviva, magis quem</span><span class="linebreak"></span>
<span class="line indent2">diligeret mulier sua quam te.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>o ego non felix, quam tu fugis ut pavet acris</span><span class="linebreak"></span>
<span class="line indent2">agna lupos capreaeque leones!”</span><span class="linebreak"></span>
</p>
</section>
<section class="div2">
<h2>13</h2>
<p class="lineGroup">
<span class="line">Horrida tempestas caelum contraxit et imbres</span><span class="linebreak"></span>
<span class="line indent2">nivesque deducunt Iovem; nunc mare, nunc silvae</span><span class="linebreak"></span>
</p></section><notes></notes></section>