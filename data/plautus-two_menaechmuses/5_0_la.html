<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">quia illum clamore uidi flagitarier.</span><span class="linebreak"></span>
<span class="line">ne mox erretis, iam nunc praedico prius:</span><span class="linebreak"></span>
<span class="line">idem est ambobus nomen geminis fratribus.</span><span class="linebreak"></span>
<span class="line">nunc in Epidamnum pedibus redeundum est mihi,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>ut hanc rem uobis examussim disputem.</span><span class="linebreak"></span>
<span class="line">si quis quid uestrum Epidamnum curari sibi</span><span class="linebreak"></span>
<span class="line">uelit, audacter imperato et dicito,</span><span class="linebreak"></span>
<span class="line">sed ita ut det unde curari id possit sibi.</span><span class="linebreak"></span>
<span class="line">nam nisi qui argentum dederit, nugas egerit;</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>qui dederit . . . magis maiores nugas egerit.</span><span class="linebreak"></span>
<span class="line">uerum illuc redeo unde abii atque uno asto in loco.</span><span class="linebreak"></span>
<span class="line">Epidamniensis illâ€™ quem dudum dixeram,</span><span class="linebreak"></span>
<span class="line">geminum illum puerum qui surrupuit alterum,</span><span class="linebreak"></span>
<span class="line">ei liberorum nisi diuitiae nil erat:</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>adoptat illum puerum surrupticium</span><span class="linebreak"></span>
<span class="line">sibi filium eique uxorem dotatam dedit,</span><span class="linebreak"></span>
<span class="line">eumque heredem fecit quom ipse obiit diem.</span><span class="linebreak"></span>
<span class="line">nam rus ut ibat forte, ut multum pluerat,</span><span class="linebreak"></span>
<span class="line">ingressus fluuium rapidum ab urbe hau longule,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>rapidus raptori pueri subduxit pedes</span><span class="linebreak"></span>
<span class="line">apstraxitque hominem in maxumam malam crucem.</span><span class="linebreak"></span>
<span class="line">illi diuitiae euenerunt maxumae.</span><span class="linebreak"></span>
<span class="line">is illic habitat geminus surrupticius.</span><span class="linebreak"></span>
<span class="line">nunc ille geminus, qui Syracusis habet,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>hodie in Epidamnum uenit cum seruo suo</span><span class="linebreak"></span>
<span class="line"><span class="br"></span><span class="lineNumber">71</span><span class="br"></span>hunc quaeritatum geminum germanum suom.</span><span class="linebreak"></span>
<span class="line">* * *</span><span class="linebreak"></span></p></div>
<notes><section class="footnotes"><ul><li class="note text" id="note_LCL061_432_71-77"><sup class="lineRef">71-77</sup><span class="italic">prologus in A longior fuisse uidetur</span></li></ul></section></notes></section>