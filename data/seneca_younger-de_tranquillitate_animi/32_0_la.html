<section class="div1 language" lang="la"><p class="noindent">
prosecuturi aut ad iudicium saepe litigantis aut ad sponsalia saepe nubentis et lecticam adsectati quibusdam locis etiam tulerunt. Dein domum cum supervacua redeuntes lassitudine iurant nescire se ipsos, quare exierint, ubi fuerint, postero die erraturi <span class="br"></span><span class="lineNumber">5</span><span class="br"></span> per eadem illa vestigia. Omnis itaque labor aliquo referatur, aliquo respiciat! Non industria inquietos, sed insanos falsae rerum imagines agitant. Nam ne illi quidem sine aliqua spe moventur; proritat illos alicuius rei species, cuius vanitatem capta mens non <span class="br"></span><span class="lineNumber">6</span><span class="br"></span> coarguit. Eodem modo unumquemque ex his, qui ad augendam turbam exeunt, inanes et leves causae per urbem circumducunt; nihilque habentem, in quod laboret, lux orta expellit, et cum multorum frustra liminibus inlisus nomenculatores persalutavit, a multis exclusus neminem ex omnibus difficilius domi <span class="br"></span><span class="lineNumber">7</span><span class="br"></span> quam se convenit. Ex hoc malo dependet illud taeterrimum vitium, auscultatio et publicorum secretorumque inquisitio et multarum rerum scientia, quae nec tuto narrantur nec tuto audiuntur.</p>
<span class="br"></span><span class="lineNumber">1</span><span class="br"></span><p>13. Hoc secutum puto Democritum ita coepisse: “Qui tranquille volet vivere, nec privatim agat multa nec publice,” ad supervacua scilicet referentem. Nam si necessaria sunt, et privatim et publice non tantum multa sed innumerabilia agenda sunt; ubi<span class="br"></span><span class="lineNumber"></span><span class="br"></span>
</p><notes></notes></section>