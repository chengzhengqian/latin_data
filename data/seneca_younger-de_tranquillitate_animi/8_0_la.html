<section class="div1 language" lang="la"><p class="noindent">
deinceps proprietates sunt sed unus effectus vitii, sibi displicere. Hoc oritur ab intemperie animi et cupiditatibus timidis aut parum prosperis, ubi aut non audent quantum concupiscunt, aut non consequuntur et in spem toti prominent; semper instabiles mobilesque sunt, quod necesse est accidere pendentibus. Ad vota sua omni via tendunt et inhonesta se ac difficilia docent coguntque, et ubi sine praemio labor est, torquet illos irritum dedecus, nec <span class="br"></span><span class="lineNumber">8</span><span class="br"></span> dolent prava se sed<a class="footnoteLink" href="#note_LCL254_216_1" id="target_note_LCL254_216_1"><sup>1</sup></a> frustra voluisse. Tunc illos et paenitentia coepti tenet et incipiendi timor subrepitque illa animi iactatio non invenientis exitum, quia nec imperare cupiditatibus suis nec obsequi possunt, et cunctatio vitae parum se explicantis et inter <span class="br"></span><span class="lineNumber">9</span><span class="br"></span> destituta vota torpentis animi situs. Quae omnia graviora sunt, ubi odio infelicitatis operosae ad otium perfugerunt, ad secreta studia, quae pati non potest animus ad civilia erectus agendique cupidus et natura inquies, parum scilicet in se solaciorum habens; ideo detractis oblectationibus, quas ipsae occupationes discurrentibus praebent, domum, solitudinem, parietes non fert, invitus aspicit se sibi relictum.</p>
<span class="br"></span><span class="lineNumber">10</span><span class="br"></span><p>Hinc illud est taedium et displicentia sui et nusquam residentis animi volutatio et otii sui tristis
 
</p><notes><section class="footnotes"><ul><li class="note" id="note_LCL254_216_1"><a class="footnoteCrossrefLink" href="#target_note_LCL254_216_1" title="Click to highlight in text"><sup class="lineRef">1</sup>sed <span class="italic">added by Haase</span>.</a></li><script type="text/javascript">document.getElementById('note_LCL254_216_1').style.display = "none";</script></ul></section></notes></section>