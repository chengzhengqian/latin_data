<section class="div1 language" lang="la"><p class="noindent">
aliter ac solet metuit. Nec umquam cura solvimur, ubi totiens nos aestimari putamus quotiens aspici; nam et multa incidunt, quae invitos denudent, et, ut bene cedat tanta sui diligentia, non tamen iucunda vita aut secura est semper sub persona viventium. <span class="br"></span><span class="lineNumber">2</span><span class="br"></span> At illa quantum habet voluptatis sincera et per se inornata<a class="footnoteLink" href="#note_LCL254_278_1" id="target_note_LCL254_278_1"><sup>1</sup></a> simplicitas, nihil obtendens moribus suis! Subit tamen et haec vita contemptus periculum, si omnia omnibus patent; sunt enim qui fastidiant quicquid propius adierunt. Sed nec virtuti periculum est, ne admota oculis revilescat, et satius est simplicitate contemni quam perpetua simulatione torqueri. Modum tamen rei adhibeamus; multum interest, simpliciter vivas an neglegenter.</p>
<span class="br"></span><span class="lineNumber">3</span><span class="br"></span><p>Multum et in se recedendum est; conversatio enim dissimilium bene composita disturbat et renovat adfectus et quicquid imbecillum in animo nec per-curatum est exulcerat. Miscenda tamen ista et alternanda sunt, solitudo et frequentia. Illa nobis faciet hominum desiderium, haec nostri, et erit altera alterius remedium; odium turbae sanabit solitudo, taedium solitudinis turba.</p>
<span class="br"></span><span class="lineNumber">4</span><span class="br"></span><p>Nec in eadem intentione aequaliter retinenda mens est, sed ad iocos devocanda. Cum puerulis Socrates ludere non erubescebat, et Cato vino laxabat animum curis publicis fatigatum, et Scipio triumphale
 
</p><notes><section class="footnotes"><ul><li class="note" id="note_LCL254_278_1"><a class="footnoteCrossrefLink" href="#target_note_LCL254_278_1" title="Click to highlight in text"><sup class="lineRef">1</sup>per se inornata <span class="italic">A</span>: prorsus inornata <span class="italic">Gertz</span>: per se ornata <span class="italic">inferior <span class="sc">mss</span></span>.</a></li><script type="text/javascript">document.getElementById('note_LCL254_278_1').style.display = "none";</script></ul></section></notes></section>