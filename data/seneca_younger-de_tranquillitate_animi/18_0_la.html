<section class="div1 language" lang="la"><p class="noindent">
multumque negotiorum ferunt. Et haec refugienda sunt, ex quibus nova occupatio multiplexque nascetur, nec accedendum eo, unde liber regressus non sit; iis admovenda manus est, quorum finem aut facere aut certe sperare possis, relinquenda, quae latius actu procedunt nec ubi proposueris desinunt.</p>
<span class="br"></span><span class="lineNumber">1</span><span class="br"></span><p>7. Hominum utique dilectus habendus est: an digni sint quibus partem vitae nostrae impendamus, an ad illos temporis nostri iactura perveniat; quidam <span class="br"></span><span class="lineNumber">2</span><span class="br"></span> enim ultro officia nobis nostra imputant. Athenodorus ait ne ad cenam quidem se iturum ad eum, qui sibi nil pro hoc debiturus sit. Puto intellegis multo minus ad eos iturum, qui cum amicorum officiis paria mensa faciunt, qui fericula pro congiaris numerant, quasi in alienum honorem intemperantes sint. Deme illis testes spectatoresque, non delectabit popina secreta.</p>
<p>Considerandum est, utrum natura tua agendis rebus an otioso studio contemplationique aptior sit, et eo inclinandum, quo te vis ingenii feret. Isocrates Ephorum iniecta manu a foro subduxit utiliorem componendis monumentis historiarum ratus; male enim respondent coacta ingenia, reluctante natura irritus labor est.<a class="footnoteLink" href="#note_LCL254_236_1" id="target_note_LCL254_236_1"><sup>1</sup></a></p>
<span class="br"></span><span class="lineNumber">3</span><span class="br"></span><p>Nihil tamen aeque oblectaverit animum, quam amicitia fidelis et dulcis. Quantum bonum est, ubi praeparata sunt pectora, in quae tuto secretum omne descendat, quorum conscientiam minus quam tuam

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_236_1"><a class="footnoteCrossrefLink" href="#target_note_LCL254_236_1" title="Click to highlight in text"><sup class="lineRef">1</sup><span class="italic">The paragraph, evidently out of place, is assigned by Haase to a position before</span> necesse est 6. 2: <span class="italic">alii alia</span>.</a></li><script type="text/javascript">document.getElementById('note_LCL254_236_1').style.display = "none";</script></ul></section></notes></section>