<section class="div1 language" lang="la"><p class="noindent">
spectaculum comparaverant, sicut plerisque ignaris etiam puerilium litterarum libri non studiorum instrumenta sed cenationum ornamenta sunt. Paretur itaque librorum quantum satis sit, nihil in apparatum. <span class="br"></span><span class="lineNumber">6</span><span class="br"></span> “Honestius,” inquis, “hoc se impensae quam in Corinthia pictasque tabulas effuderint.” Vitiosum est ubique, quod nimium est. Quid habes, cur ignoscas homini armaria e<a class="footnoteLink" href="#note_LCL254_248_1" id="target_note_LCL254_248_1"><sup>1</sup></a> citro atque ebore captanti, corpora conquirenti aut ignotorum auctorum aut improbatorum et inter tot milia librorum oscitanti, cui voluminum suorum frontes maxime placent <span class="br"></span><span class="lineNumber">7</span><span class="br"></span> titulique? Apud desidiosissimos ergo videbis quicquid orationum historiarumque est, tecto tenus exstructa loculamenta; iam enim inter balnearia et thermas bybliotheca quoque ut necessarium domus ornamentum expolitur. Ignoscerem plane, si studiorum nimia cupidine erraretur. Nunc ista conquisita, cum imaginibus suis discripta sacrorum opera ingeniorum in speciem et cultum parietum comparantur.</p>
<span class="br"></span><span class="lineNumber">1</span><span class="br"></span><p>10. At in aliquod genus vitae difficile incidisti et tibi ignoranti vel publica fortuna vel privata laqueum impegit, quem nec solvere possis nec rumpere. Cogita compeditos primo aegre ferre onera et impedimenta crurum; deinde ubi non indignari illa sed pati proposuerunt, necessitas fortiter ferre docet, consuetudo facile. Invenies in quolibet genere vitae oblectamenta et remissiones et voluptates, si
 
</p><notes><section class="footnotes"><ul><li class="note" id="note_LCL254_248_1"><a class="footnoteCrossrefLink" href="#target_note_LCL254_248_1" title="Click to highlight in text"><sup class="lineRef">1</sup>e <span class="italic">added by Gertz</span>.</a></li><script type="text/javascript">document.getElementById('note_LCL254_248_1').style.display = "none";</script></ul></section></notes></section>