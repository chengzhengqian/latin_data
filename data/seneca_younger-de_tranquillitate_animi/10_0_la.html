<section class="div1 language" lang="la"><p class="noindent">
componens, quod proprium aegri est, nihil diu pati et mutationibus ut remediis uti.</p>
<span class="br"></span><span class="lineNumber">13</span><span class="br"></span><p>Inde peregrinationes suscipiuntur vagae et invia litora<a class="footnoteLink" href="#note_LCL254_220_1" id="target_note_LCL254_220_1"><sup>1</sup></a> pererrantur et modo mari se modo terra experitur semper praesentibus infesta levitas. “Nunc Campaniam petamus.” Iam delicata fastidio sunt: “Inculta videantur, Bruttios et Lucaniae saltus persequamur.” Aliquid tamen inter deserta amoeni requiritur, in quo luxuriosi oculi longo locorum horrentium squalore releventur: “Tarentum petatur laudatusque portus et hiberna caeli mitioris et regio vel antiquae satis opulenta turbae.” Nimis diu a plausu et fragore aures vacaverunt, iuvat iam et humano sanguine frui: “Iam flectamus cursum <span class="br"></span><span class="lineNumber">14</span><span class="br"></span> ad urbem.”<a class="footnoteLink" href="#note_LCL254_220_2" id="target_note_LCL254_220_2"><sup>2</sup></a> Aliud ex alio iter suscipitur et spectacula spectaculis mutantur. Ut ait Lucretius:</p>
<p class="lineGroup">
<span class="line indent4">Hoc se quisque modo semper fugit.</span><span class="linebreak"></span>
</p>
<p>Sed quid prodest, si non effugit? Sequitur se ipse <span class="br"></span><span class="lineNumber">15</span><span class="br"></span> et urget gravissimus comes. Itaque scire debemus non locorum vitium esse quo laboramus, sed nostrum; infirmi sumus ad omne tolerandum, nec laboris patientes nec voluptatis nec nostri nec ullius rei diutius. Hoc quosdam egit ad mortem, quod proposita saepe mutando in eadem revolvebantur et non


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_220_1"><a class="footnoteCrossrefLink" href="#target_note_LCL254_220_1" title="Click to highlight in text"><sup class="lineRef">1</sup>invia litora <span class="italic">Castiglioni</span>: et inlitora <span class="italic">A</span>: et aliena litora <span class="italic">Joh. Müller</span>.</a></li><script type="text/javascript">document.getElementById('note_LCL254_220_1').style.display = "none";</script><li class="note" id="note_LCL254_220_2"><a class="footnoteCrossrefLink" href="#target_note_LCL254_220_2" title="Click to highlight in text"><sup class="lineRef">2</sup>iam flectamus cursum ad urbem <span class="italic">transferred by Hermes</span> (<span class="italic">after Gertz</span>) <span class="italic">from a position after</span> turbae.</a></li><script type="text/javascript">document.getElementById('note_LCL254_220_2').style.display = "none";</script></ul></section></notes></section>