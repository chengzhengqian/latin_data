<section class="div1 language" lang="la"><p class="noindent">
tractabile incideris, ut plus otio ac litteris vindices, nec aliter quam in periculosa navigatione subinde portum petas nec expectes, donec res te dimittant, sed ab illis te ipse diiungas.</p>
<span class="br"></span><span class="lineNumber">1</span><span class="br"></span><p>6. Inspicere autem debebimus primum nosmet ipsos, deinde ea quae adgrediemur negotia, deinde eos, quorum causa aut cum quibus.</p>
<span class="br"></span><span class="lineNumber">2</span><span class="br"></span><p>Ante omnia necesse est se ipsum aestimare, quia fere plus nobis videmur posse quam possumus. Alius eloquentiae fiducia prolabitur, alius patrimonio suo plus imperavit quam ferre posset, alius infirmum corpus laborioso pressit officio. Quorundam parum idonea est verecundia rebus civilibus, quae firmam frontem desiderant; quorundam contumacia non facit ad aulam; quidam non habent iram in potestate et illos ad temeraria verba quaelibet indignatio effert; quidam urbanitatem nesciunt continere nec periculosis abstinent salibus. Omnibus his utilior negotio quies est; ferox impatiensque natura irritamenta nociturae libertatis evitet.</p>
<span class="br"></span><span class="lineNumber">3</span><span class="br"></span><p>Aestimanda sunt deinde ipsa, quae adgredimur, et vires nostrae cum rebus, quas temptaturi sumus, comparandae; debet enim semper plus esse virium in actore quam in opere; necesse est opprimant <span class="br"></span><span class="lineNumber">4</span><span class="br"></span> onera, quae ferente maiora sunt. Quaedam praeterea non tam magna sunt negotia quam fecunda 
</p><notes></notes></section>