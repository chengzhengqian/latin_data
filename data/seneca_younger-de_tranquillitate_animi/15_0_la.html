<section class="div1 language" lang="la"><p class="noindent">
si quis fauces oppresserit, stes tamen et silentio iuves. Numquam inutilis est opera civis boni; auditus visusque, voltu, nutu, obstinatione tacita <span class="br"></span><span class="lineNumber">7</span><span class="br"></span> incessuque ipso prodest. Ut salutaria quaedam,<a class="footnoteLink" href="#note_LCL254_230_1" id="target_note_LCL254_230_1"><sup>1</sup></a> quae citra gustum tactumque odore proficiunt, ita virtus utilitatem etiam ex longinquo et latens fundit. Sive spatiatur et se utitur suo iure, sive precarios habet excessus cogiturque vela contrahere, sive otiosa mutaque est et in<a class="footnoteLink" href="#note_LCL254_230_2" id="target_note_LCL254_230_2"><sup>2</sup></a> angusto circumsaepta, sive adaperta, in quocumque habitu est, proficit. Quid tu parum utile putas exemplum bene quiescentis? <span class="br"></span><span class="lineNumber">8</span><span class="br"></span> Longe itaque optimum est miscere otium rebus, quotiens actuosa vita impedimentis fortuitis aut civitatis condicione prohibebitur; numquam enim usque eo interclusa sunt omnia, ut nulli actioni locus honestae sit.</p>
<span class="br"></span><span class="lineNumber">1</span><span class="br"></span><p>5. Numquid potes invenire urbem miseriorem quam Atheniensium fuit, cum illam triginta tyranni divellerent? Mille trecentos cives, optimum quemque occiderant nec finem ideo faciebant, sed irritabat se ipsa saevitia. In qua civitate erat Areos pagos, religiosissimum iudicium, in qua senatus populusque senatu similis, coibat cotidie carnificum triste collegium et infelix curia tyrannis angustabatur<a class="footnoteLink" href="#note_LCL254_230_3" id="target_note_LCL254_230_3"><sup>3</sup></a>! Poteratne illa civitas conquiescere, in qua tot tyranni


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_230_1"><a class="footnoteCrossrefLink" href="#target_note_LCL254_230_1" title="Click to highlight in text"><sup class="lineRef">1</sup>quacdam <span class="italic">added by P. Thomas</span>.</a></li><script type="text/javascript">document.getElementById('note_LCL254_230_1').style.display = "none";</script><li class="note inline" id="note_LCL254_230_2"><a class="footnoteCrossrefLink" href="#target_note_LCL254_230_2" title="Click to highlight in text"><sup class="lineRef">2</sup>in <span class="italic">added by P. Thomas</span>.</a></li><script type="text/javascript">document.getElementById('note_LCL254_230_2').style.display = "none";</script><li class="note" id="note_LCL254_230_3"><a class="footnoteCrossrefLink" href="#target_note_LCL254_230_3" title="Click to highlight in text"><sup class="lineRef">3</sup>angustabatur <span class="italic">Gertz</span>: angusta <span class="italic">A</span>.</a></li><script type="text/javascript">document.getElementById('note_LCL254_230_3').style.display = "none";</script></ul></section></notes></section>