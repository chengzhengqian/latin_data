<section class="div1 language" lang="la"><p class="noindent">
vero nullum officium sollemne nos citat, inhibendae <span class="br"></span><span class="lineNumber">2</span><span class="br"></span> actiones. Nam qui multa agit, saepe fortunae potestatem sui facit, quam tutissimum est raro experiri, ceterum semper de illa cogitare et nihil sibi de fide eius promittere. “Navigabo, nisi si quid inciderit” et “Praetor fiam, nisi si quid obstiterit” et “Negotiatio mihi respondebit, nisi si quid intervenerit.” <span class="br"></span><span class="lineNumber">3</span><span class="br"></span> Hoc est quare sapienti nihil contra opinionem dicamus accidere: non illum casibus hominum excerpimus sed erroribus, nec illi omnia ut voluit cedunt, sed ut cogitavit; imprimis autem cogitavit aliquid posse propositis suis resistere. Necesse est autem levius ad animum pervenire destitutae cupiditatis dolorem, cui successum non utique promiseris.</p>
<span class="br"></span><span class="lineNumber">1</span><span class="br"></span><p>14. Faciles etiam nos facere debemus, ne nimis destinatis rebus indulgeamus, transeamusque in ea, in quae nos casus deduxerit, nec mutationem aut consili aut status pertimescamus, dummodo nos levitas, inimicissimum quieti vitium, non excipiat. Nam et pertinacia necesse est anxia et misera sit, cui fortuna saepe aliquid extorquet, et levitas multo gravior nusquam se continens. Utrumque infestum est tranquillitati, et nihil mutare posse et nihil pati. <span class="br"></span><span class="lineNumber">2</span><span class="br"></span> Utique animus ab omnibus externis in se revocandus est. Sibi confidat, se gaudeat, sua suspiciat, recedat quantum potest ab alienis et se sibi adplicet, damna 
</p><notes></notes></section>