<section class="div1 language" lang="la"><p class="noindent">
dicendus. Dabimus te in omnem memoriam, clarissimum caput, Gaianae cladis magna portio!</p>
<span class="br"></span><span class="lineNumber">1</span><span class="br"></span><p>15. Sed nihil prodest privatae tristitiae causas abiecisse; occupat enim nonnumquam odium generis humani. Cum cogitaveris, quam sit rara simplicitas et quam ignota innocentia et vix umquam, nisi cum expedit, fides, et occurrit tot scelerum felicium turba<a class="footnoteLink" href="#note_LCL254_272_1" id="target_note_LCL254_272_1"><sup>1</sup></a> et libidinis lucra damnaque pariter invisa et ambitio usque eo iam se suis non continens terminis, ut per turpitudinem splendeat: agitur animus in noctem et velut eversis virtutibus, quas nec sperare licet nec <span class="br"></span><span class="lineNumber">2</span><span class="br"></span> habere prodest, tenebrae oboriuntur. In hoc itaque flectendi sumus, ut omnia vulgi vitia non invisa nobis sed ridicula videantur et Democritum potius imitemur quam Heraclitum. Hic enim, quotiens in publicum processerat, flebat, ille ridebat; huic omnia quae agimus miseriae, illi ineptiae videbantur. Elevanda ergo omnia et facili animo ferenda; humanius est <span class="br"></span><span class="lineNumber">3</span><span class="br"></span> deridere vitam quam deplorare. Adice quod de humano quoque genere melius meretur qui ridet illud quam qui luget; ille ei spei bonae aliquid relinquit, hic autem stulte deflet quae corrigi posse desperat. Et universa contemplanti maioris animi est qui risum non tenet quam qui lacrimas, quando lenissimum adfectum animi movet et nihil magnum, nihil

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_272_1"><a class="footnoteCrossrefLink" href="#target_note_LCL254_272_1" title="Click to highlight in text"><sup class="lineRef">1</sup>et occurrit tot scelerum felicium turba <span class="italic">transposed by Hermes after Koch from a position after</span> generis humani.</a></li><script type="text/javascript">document.getElementById('note_LCL254_272_1').style.display = "none";</script></ul></section></notes></section>