<section class="div1 language" lang="la">
<h1><span class="sc">Liber IX</span></h1>
<h1><span class="sc">Ad Serenum</span></h1>
<h1><span class="sc">De Tranquillitate Animi</span></h1>
<span class="br"></span><span class="lineNumber">1</span><span class="br"></span><p>1. <span class="sc">Serenus</span><a class="footnoteLink" href="#note_LCL254_202_1" id="target_note_LCL254_202_1"><sup>1</sup></a>: Inquirenti mihi in me quaedam vitia apparebant, Seneca,<a class="footnoteLink" href="#note_LCL254_202_2" id="target_note_LCL254_202_2"><sup>2</sup></a> retecta, in aperto posita, quae manu prenderem, quaedam obscuriora et in recessu, quaedam non continua sed ex intervallis redeuntia, quae vel molestissima dixerim, ut hostis vagos et ex occasionibus adsilientis, per quos neutrum licet, nec tamquam in bello paratum esse nec tamquam in pace securum.</p>
<span class="br"></span><span class="lineNumber">2</span><span class="br"></span><p>Illum tamen habitum in me maxime deprendo (quare enim non verum ut medico fatear?) nec bona fide liberatum me iis, quae timebam et oderam, nec rursus obnoxium; in statu ut non pessimo, ita maxime querulo et moroso positus sum: nec aegroto <span class="br"></span><span class="lineNumber">3</span><span class="br"></span> nec valeo. Non est, quod dicas omnium virtutium tenera esse principia, tempore illis duramentum et robur accedere. Non ignoro etiam quae in speciem


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_202_1"><a class="footnoteCrossrefLink" href="#target_note_LCL254_202_1" title="Click to highlight in text"><sup class="lineRef">1</sup>Serenus <span class="italic">added by Haase</span>.</a></li><script type="text/javascript">document.getElementById('note_LCL254_202_1').style.display = "none";</script><li class="note" id="note_LCL254_202_2"><a class="footnoteCrossrefLink" href="#target_note_LCL254_202_2" title="Click to highlight in text"><sup class="lineRef">2</sup>Seneca <span class="italic">added by Gertz</span>.</a></li><script type="text/javascript">document.getElementById('note_LCL254_202_2').style.display = "none";</script></ul></section></notes></section>