<section class="div1 language" lang="la"><p class="noindent">
Quanto ille felicior, qui nihil ulli debet, nisi cui <span class="br"></span><span class="lineNumber">9</span><span class="br"></span> facillime negat, sibi! Sed quoniam non est nobis tantum roboris, angustanda certe sunt patrimonia, ut minus ad iniurias fortunae simus expositi. Habiliora sunt corpora in bello illa, quae in arma sua contrahi possunt, quam quae superfunduntur et undique magnitudo sua vulneribus obicit. Optimus pecuniae modus est, qui nec in paupertatem cadit, nec procul a paupertate discedit.</p>
<span class="br"></span><span class="lineNumber">1</span><span class="br"></span><p>9. Placebit autem haec nobis mensura, si prius parsimonia placuerit, sine qua nec ullae opes sufficiunt, nec ullae non<a class="footnoteLink" href="#note_LCL254_244_1" id="target_note_LCL254_244_1"><sup>1</sup></a> satis patent, praesertim cum in vicino remedium sit et possit ipsa paupertas in divitias <span class="br"></span><span class="lineNumber">2</span><span class="br"></span> se advocata frugalitate convertere. Adsuescamus a nobis removere pompam, et usus rerum, non ornamenta, metiri. Cibus famem domet, potio sitim, libido qua necesse est fluat; discamus membris nostris inniti, cultum victumque non ad nova exempla componere, sed ut maiorum mores suadent; discamus continentiam augere, luxuriam coercere, gloriam temperare, iracundiam lenire, paupertatem aequis oculis aspicere, frugalitatem colere, etiam si multos pudebit, eo plus<a class="footnoteLink" href="#note_LCL254_244_2" id="target_note_LCL254_244_2"><sup>2</sup></a> desideriis naturalibus parvo parata remedia adhibere, spes effrenatas et animum in futura imminentem velut sub vinculis habere, id agere, ut divitias a nobis potius quam a fortuna petamus. <span class="br"></span><span class="lineNumber">3</span><span class="br"></span> Non potest umquam tanta varietas et iniquitas casuum ita depelli, ut non multum procellarum

 
</p><notes><section class="footnotes"><ul><li class="note" id="note_LCL254_244_1"><a class="footnoteCrossrefLink" href="#target_note_LCL254_244_1" title="Click to highlight in text"><sup class="lineRef">1</sup>nec ulle non <span class="italic">A</span>: nec cum illa ullae non <span class="italic">Haase</span>: nec cum illa non <span class="italic">Gertz</span>: nec ullae domus <span class="italic">Schultess</span>: nec ullae sortes <span class="italic">Birt</span>.</a></li><script type="text/javascript">document.getElementById('note_LCL254_244_1').style.display = "none";</script><li class="note" id="note_LCL254_244_2"><a class="footnoteCrossrefLink" href="#target_note_LCL254_244_2" title="Click to highlight in text"><sup class="lineRef">2</sup>pudebit, eo plus <span class="italic">Basore</span>: pudebit ej plus <span class="italic">A</span>: pudebit templi eius <span class="italic">Madvig</span>: pudebit eius cultus <span class="italic">Koch</span>: pudebit eius <span class="italic">Rossbach</span>: pudebit eius; placeat <span class="italic">Schultess: alii alia</span>.</a></li><script type="text/javascript">document.getElementById('note_LCL254_244_2').style.display = "none";</script></ul></section></notes></section>