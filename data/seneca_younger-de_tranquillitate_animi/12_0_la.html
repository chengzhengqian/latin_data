<section class="div1 language" lang="la"><p class="noindent">
prodesse velit singulis universisque ingenio, voce, consilio. Nec enim is solus rei publicae prodest, qui candidatos extrahit et tuetur reos et de pace belloque censet, sed qui iuventutem exhortatur, qui in tanta bonorum praeceptorum inopia virtutem instillat<a class="footnoteLink" href="#note_LCL254_224_1" id="target_note_LCL254_224_1"><sup>1</sup></a> animis, qui ad pecuniam luxuriamque cursu ruentis prensat ac retrahit et, si nihil aliud, certe <span class="br"></span><span class="lineNumber">4</span><span class="br"></span> moratur, in privato publicum negotium agit. An ille plus praestat, qui inter peregrinos et cives aut urbanus praetor adeuntibus adsessoris verba pronuntiat, quam qui quid sit iustitia, quid pietas, quid patientia, quid fortitudo, quid mortis contemptus, quid deorum intellectus, quam tutum gratuitumque bonum<a class="footnoteLink" href="#note_LCL254_224_2" id="target_note_LCL254_224_2"><sup>2</sup></a> sit <span class="br"></span><span class="lineNumber">5</span><span class="br"></span> bona conscientia? Ergo si tempus in studia conferas, quod subduxeris officiis, non deserueris nec munus detrectaveris. Neque enim ille solus militat, qui in acie stat et cornu dextrum laevumque defendit, sed et<a class="footnoteLink" href="#note_LCL254_224_3" id="target_note_LCL254_224_3"><sup>3</sup></a> qui portas tuetur et statione minus periculosa, non otiosa tamen fungitur vigiliasque servat et armamentario praeest; quae ministeria, quamvis incruenta sint, in numerum stipendiorum veniunt. <span class="br"></span><span class="lineNumber">6</span><span class="br"></span> Si te ad studia revocaveris, omne vitae fastidium effugeris nec noctem fieri optabis taedio lucis, nec tibi gravis eris nec aliis supervacuus; multos in amicitiam adtrahes adfluetque ad te optumus quisque.



<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_224_1"><a class="footnoteCrossrefLink" href="#target_note_LCL254_224_1" title="Click to highlight in text"><sup class="lineRef">1</sup>instillat <span class="italic">Haase</span>: instituat <span class="italic">A</span>: insinuat <span class="italic">Petschenig</span>.</a></li><script type="text/javascript">document.getElementById('note_LCL254_224_1').style.display = "none";</script><li class="note" id="note_LCL254_224_2"><a class="footnoteCrossrefLink" href="#target_note_LCL254_224_2" title="Click to highlight in text"><sup class="lineRef">2</sup>quam tutum gratuitumque bonum <span class="italic">Joh. MÃ¼ller</span>: quantum gratuitorum hominum <span class="italic">A</span>.</a></li><script type="text/javascript">document.getElementById('note_LCL254_224_2').style.display = "none";</script><li class="note" id="note_LCL254_224_3"><a class="footnoteCrossrefLink" href="#target_note_LCL254_224_3" title="Click to highlight in text"><sup class="lineRef">3</sup>et <span class="italic">commonly added</span>.</a></li><script type="text/javascript">document.getElementById('note_LCL254_224_3').style.display = "none";</script></ul></section></notes></section>