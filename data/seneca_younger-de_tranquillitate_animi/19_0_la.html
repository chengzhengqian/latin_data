<section class="div1 language" lang="la"><p class="noindent">
timeas, quorum sermo sollicitudinem leniat, sententia consilium expediat, hilaritas tristitiam dissipet, conspectus ipse delectet! Quos scilicet vacuos, quantum fieri poterit, a cupiditatibus eligemus; serpunt enim vitia et in proximum quemque transiliunt et <span class="br"></span><span class="lineNumber">4</span><span class="br"></span> contactu nocent. Itaque quemadmodum<a class="footnoteLink" href="#note_LCL254_238_1" id="target_note_LCL254_238_1"><sup>1</sup></a> in pestilentia curandum est, ne correptis iam corporibus et morbo flagrantibus adsideamus, quia pericula trahemus adflatuque ipso laborabimus, ita in amicorum legendis ingeniis dabimus operam, ut quam minime inquinatos adsumamus; initium morbi est aegris sana miscere. Nec hoc praeceperim tibi, ut neminem nisi sapientem sequaris aut adtrahas. Ubi enim istum invenies, quem tot saeculis quaerimus? Pro <span class="br"></span><span class="lineNumber">5</span><span class="br"></span> optimo sit minime malus! Vix tibi esset facultas dilectus felicioris, si inter Platonas et Xenophontas et illum Socratici fetus proventum bonos quaereres, aut si tibi potestas Catonianae fieret aetatis, quae plerosque dignos tulit, qui Catonis saeculo nascerentur, sicut multos peiores quam umquam alias maximorumque molitores scelerum; utraque enim turba opus erat, ut Cato posset intellegi: habere debuit et bonos, quibus se adprobaret, et malos, in quibus vim <span class="br"></span><span class="lineNumber">6</span><span class="br"></span> suam experiretur. Nunc vero in tanta bonorum egestate minus fastidiosa fiat electio. Praecipue
 
</p><notes><section class="footnotes"><ul><li class="note" id="note_LCL254_238_1"><a class="footnoteCrossrefLink" href="#target_note_LCL254_238_1" title="Click to highlight in text"><sup class="lineRef">1</sup>quemadmodum <span class="italic">Hermes</span>: ut quod <span class="italic">A</span>: ut quondam <span class="italic">Gertz</span>: ut id <span class="italic">Petschenig</span>.</a></li><script type="text/javascript">document.getElementById('note_LCL254_238_1').style.display = "none";</script></ul></section></notes></section>