<section class="div1 language" lang="la"><p class="noindent">
atque aegra patientia; utique ubi causas fateri pudet et tormenta introsus egit verecundia, in angusto inclusae cupiditates sine exitu se ipsae strangulant. Inde maeror marcorque et mille fluctus mentis incertae, quam spes inchoatae suspensam habent, deploratae tristem; inde ille adfectus otium suum detestantium querentiumque nihil ipsos habere, quod agant et alienis incrementis inimicissima invidia. Alit enim livorem infelix inertia et omnes destrui <span class="br"></span><span class="lineNumber">11</span><span class="br"></span> cupiunt, quia se non potuere provehere; ex hac deinde aversatione alienorum processuum et suorum desperatione obirascens fortunae animus et de saeculo querens et in angulos se retrahens et poenae incubans suae, dum illum taedet sui pigetque. Natura enim humanus animus agilis est et pronus ad motus. Grata omnis illi excitandi se abstrahendique materia est, gratior pessimis quibusque ingeniis, quae occupationibus libenter deteruntur. Ut ulcera quaedam nocituras manus adpetunt et tactu gaudent, et foedam <span class="br"></span><span class="lineNumber">12</span><span class="br"></span> corporum scabiem delectat quicquid exasperat, non aliter dixerim his mentibus, in quas<a class="footnoteLink" href="#note_LCL254_218_1" id="target_note_LCL254_218_1"><sup>1</sup></a> cupiditates velut mala ulcera eruperunt, voluptati esse laborem vexationemque. Sunt enim quaedam, quae corpus quoque nostrum cum quodam dolore delectent, ut versare se et mutare nondum fessum latus, et alio atque alio positu ventilari. Qualis ille Homericus Achilles est, modo pronus, modo supinus, in varios habitus se ipse
 
</p><notes><section class="footnotes"><ul><li class="note" id="note_LCL254_218_1"><a class="footnoteCrossrefLink" href="#target_note_LCL254_218_1" title="Click to highlight in text"><sup class="lineRef">1</sup>in quas <span class="italic">A</span>: in quis <span class="italic">Lipsius</span>.</a></li><script type="text/javascript">document.getElementById('note_LCL254_218_1').style.display = "none";</script></ul></section></notes></section>