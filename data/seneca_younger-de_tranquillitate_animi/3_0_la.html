<section class="div1 language" lang="la"><p class="noindent">
conspicua nec per multas dominorum elegantium successiones civitati nota, sed in usum posita, quae nullius convivae oculos nec voluptate moretur <span class="br"></span><span class="lineNumber">8</span><span class="br"></span> nec accendat invidia. Cum bene ista placuerunt, praestringit animum apparatus alicuius paedagogii, diligentius quam in tralatu vestita et auro culta mancipia et agmen servorum nitentium; iam domus etiam qua calcatur pretiosa et divitiis per omnes angulos dissipatis tecta ipsa fulgentia et adsectator comesque patrimoniorum pereuntium populus. Quid perlucentis ad imum aquas et circumfluentes ipsa convivia, quid epulas loquar scaena sua dignas? <span class="br"></span><span class="lineNumber">9</span><span class="br"></span> Circumfudit me ex longo frugalitatis situ venientem multo splendore luxuria et undique circumsonuit. Paulum titubat acies, facilius adversus illam animum quam oculos attollo. Recedo itaque non peior, sed tristior, nec inter illa frivola mea tam altus incedo tacitusque morsus subit et dubitatio, numquid illa meliora sint. Nihil horum me mutat, nihil tamen non concutit.</p>
<span class="br"></span><span class="lineNumber">10</span><span class="br"></span><p>Placet imperia praeceptorum<a class="footnoteLink" href="#note_LCL254_206_1" id="target_note_LCL254_206_1"><sup>1</sup></a> sequi et in mediam ire rem publicam; placet honores fascisque non scilicet purpura aut virgis abductum capessere, sed ut amicis propinquisque et omnibus civibus, omnibus deinde mortalibus paratior utiliorque sim. Promptus,
 
</p><notes><section class="footnotes"><ul><li class="note" id="note_LCL254_206_1"><a class="footnoteCrossrefLink" href="#target_note_LCL254_206_1" title="Click to highlight in text"><sup class="lineRef">1</sup>imperia praeceptorum <span class="italic">Gertz</span>: inpreceptorum <span class="italic">A</span>.</a></li><script type="text/javascript">document.getElementById('note_LCL254_206_1').style.display = "none";</script></ul></section></notes></section>