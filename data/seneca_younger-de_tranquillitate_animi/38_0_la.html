<section class="div1 language" lang="la"><p class="noindent">
tam iniqua praemia fortunam persolvere. Et quid sibi quisque tunc speret, cum videat pessima optimos <span class="br"></span><span class="lineNumber">2</span><span class="br"></span> pati? Quid ergo est? Vide quomodo quisque illorum tulerit, et si fortes fuerunt, ipsorum illos animo desidera, si muliebriter et ignave perierunt, nihil perit; aut digni sunt, quorum virtus tibi placeat, aut indigni, quorum desideretur ignavia. Quid enim est turpius quam si maximi viri timidos fortiter <span class="br"></span><span class="lineNumber">3</span><span class="br"></span> moriendo faciunt? Laudemus totiens dignum laudibus et dicamus: “Tanto fortior, tanto felicior! Omnes effugisti casus, livorem, morbum; existi ex custodia; non tu dignus mala fortuna dis visus es, sed indignus, in quem iam aliquid fortuna posset.” Subducentibus vero se et in ipsa morte ad vitam <span class="br"></span><span class="lineNumber">4</span><span class="br"></span> respectantibus manus iniciendae sunt! Neminem flebo laetum, neminem flentem; ille lacrimas meas ipse abstersit, hic suis lacrimis effecit, ne ullis dignus sit. Ego Herculem fleam, quod vivus uritur, aut Regulum, quod tot clavis configitur, aut Catonem, quod vulnera vulnerat<a class="footnoteLink" href="#note_LCL254_276_1" id="target_note_LCL254_276_1"><sup>1</sup></a> sua? Omnes isti levi temporis impensa invenerunt, quomodo aeterni fierent, et ad immortalitatem moriendo venerunt.</p>
<span class="br"></span><span class="lineNumber">1</span><span class="br"></span><p>17. Est et illa sollicitudinum non mediocris materia, si te anxie componas nec ullis simpliciter ostendas, qualis multorum vita est, ficta, ostentationi parata; torquet enim adsidua observatio sui et deprendi

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_276_1"><a class="footnoteCrossrefLink" href="#target_note_LCL254_276_1" title="Click to highlight in text"><sup class="lineRef">1</sup>vulnerat <span class="italic">added by Rossbach</span>.</a></li><script type="text/javascript">document.getElementById('note_LCL254_276_1').style.display = "none";</script></ul></section></notes></section>