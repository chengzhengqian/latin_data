<section class="div1 language" lang="la"><p class="noindent">
laborant, dignitatem dico et eloquentiae famam et quicquid ad alienum suffragium venit, mora convalescere—et quae veras vires parant et quae ad placendum fuco quodam subornant,<a class="footnoteLink" href="#note_LCL254_204_1" id="target_note_LCL254_204_1"><sup>1</sup></a> expectant annos, donec paulatim colorem diuturnitas ducat—, sed ego vereor, ne consuetudo, quae rebus adfert constantiam, hoc vitium mihi altius figat. Tam malorum quam bonorum longa conversatio amorem induit.</p>
<span class="br"></span><span class="lineNumber">4</span><span class="br"></span><p>Haec animi inter utrumque dubii nec ad recta fortiter nec ad prava vergentis infirmitas qualis sit, non tam semel tibi possum quam per partes ostendere; dicam quae accidant mihi: tu morbo <span class="br"></span><span class="lineNumber">5</span><span class="br"></span> nomen invenies. Tenet me summus amor parsimoniae, fateor; placet non in ambitionem cubile compositum, non ex arcula prolata vestis, non ponderibus ac mille tormentis splendere cogentibus expressa, sed domestica et vilis, nec servata nec <span class="br"></span><span class="lineNumber">6</span><span class="br"></span> sumenda sollicite; placet cibus, quem nec parent familiae nec spectent, non ante multos imperatus dies nec multorum manibus ministratus, sed parabilis facilisque, nihil habens arcessiti pretiosive, ubilibet non defuturus, nec patrimonio nec corpori gravis, non <span class="br"></span><span class="lineNumber">7</span><span class="br"></span> rediturus qua intraverit; placet minister incultus et rudis vernula, argentum grave rustici patris sine ullo nomine artificis, et mensa non varietate macularum
 
</p><notes><section class="footnotes"><ul><li class="note" id="note_LCL254_204_1"><a class="footnoteCrossrefLink" href="#target_note_LCL254_204_1" title="Click to highlight in text"><sup class="lineRef">1</sup>subornant <span class="italic">Gertz</span>: subornantur <span class="italic">A</span>.</a></li><script type="text/javascript">document.getElementById('note_LCL254_204_1').style.display = "none";</script></ul></section></notes></section>