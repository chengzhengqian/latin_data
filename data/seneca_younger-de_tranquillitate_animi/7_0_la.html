<section class="div1 language" lang="la"><p class="noindent">


transferre verba ad illorum formam necesse est; res ipsa, de qua agitur, aliquo signanda nomine est, quod appellationis Graecae vim debet habere, non <span class="br"></span><span class="lineNumber">4</span><span class="br"></span> faciem. Ergo quaerimus, quomodo animus semper aequali secundoque cursu eat propitiusque sibi sit et sua laetus aspiciat et hoc gaudium non interrumpat, sed placido statu maneat nec adtollens se umquam nec deprimens. Id tranquillitas erit. Quomodo ad hanc perveniri possit, in universum quaeramus; sumes tu ex publico remedio quantum voles. <span class="br"></span><span class="lineNumber">5</span><span class="br"></span> Totum interim vitium in medium protrahendum est, ex quo agnoscet quisque partem suam; simul tu intelleges, quanto minus negotii habeas cum fastidio tui quam ii, quos ad professionem speciosam alligatos et sub ingenti titulo laborantis in sua simulatione pudor magis quam voluntas tenet.</p>
<span class="br"></span><span class="lineNumber">6</span><span class="br"></span><p>Omnes in eadem causa sunt, et hi qui levitate vexantur ac taedio adsiduaque mutatione propositi, quibus semper magis placet quod reliquerunt, et illi, qui marcent et oscitantur. Adice eos, qui non aliter quam quibus difficilis somnus est versant se et hoc atque illo modo componunt, donec quietem lassitudine inveniant. Statum vitae suae reformando<a class="footnoteLink" href="#note_LCL254_214_1" id="target_note_LCL254_214_1"><sup>1</sup></a> subinde in eo novissime manent, in quo illos non mutandi odium sed senectus ad novandum pigra deprendit. Adice et illos, qui non constantiae vitio parum leves sunt sed inertiae, et vivunt non quomodo <span class="br"></span><span class="lineNumber">7</span><span class="br"></span> volunt, sed quomodo coeperunt. Innumerabiles
 
</p><notes><section class="footnotes"><ul><li class="note" id="note_LCL254_214_1"><a class="footnoteCrossrefLink" href="#target_note_LCL254_214_1" title="Click to highlight in text"><sup class="lineRef">1</sup>reformando <span class="italic">Koch</span>: formando <span class="italic">A</span>.</a></li><script type="text/javascript">document.getElementById('note_LCL254_214_1').style.display = "none";</script></ul></section></notes></section>