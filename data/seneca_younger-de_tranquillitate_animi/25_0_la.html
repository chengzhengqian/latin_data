<section class="div1 language" lang="la"><p class="noindent">
volueris mala putare levia potius quam invidiosa <span class="br"></span><span class="lineNumber">2</span><span class="br"></span> facere. Nullo melius nomine de nobis natura meruit, quae cum sciret quibus aerumnis nasceremur, calamitatum mollimentum consuetudinem invenit, cito in familiaritatem gravissima adducens. Nemo duraret, si rerum adversarum eandem vim adsiduitas haberet <span class="br"></span><span class="lineNumber">3</span><span class="br"></span> quam primus ictus. Omnes cum fortuna copulati sumus. Aliorum aurea catena est et laxa, aliorum arta et sordida; sed quid refert? Eadem custodia universos circumdedit alligatique sunt etiam qui alligaverunt, nisi forte tu leviorem in sinistra catenam putas. Alium honores, alium opes vinciunt; quosdam nobilitas, quosdam humilitas premit; quibusdam aliena supra caput imperia sunt, quibusdam sua; quosdam exilia uno loco tenent, quosdam sacerdotia. <span class="br"></span><span class="lineNumber">4</span><span class="br"></span> Omnis vita servitium est. Adsuescendum est itaque condicioni suae et quam minimum de illa querendum et quicquid habet circa se commodi adprendendum; nihil tam acerbum est, in quo non aequus animus solacium inveniat. Exiguae saepe areae in multos usus discribentis arte patuerunt et quamvis angustum pedem<a class="footnoteLink" href="#note_LCL254_250_1" id="target_note_LCL254_250_1"><sup>1</sup></a> dispositio fecit habitabilem. Adhibe rationem difficultatibus; possunt et dura molliri et angusta laxari et gravia scite ferentis minus premere.</p>
<span class="br"></span><span class="lineNumber">5</span><span class="br"></span><p>Non sunt praeterea cupiditates in longinquum mittendae, sed in vicinum illis egredi permittamus,

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_250_1"><a class="footnoteCrossrefLink" href="#target_note_LCL254_250_1" title="Click to highlight in text"><sup class="lineRef">1</sup>angustum pedem <span class="italic">A</span>: angustam sedem <span class="italic">Cornelissen</span>.</a></li><script type="text/javascript">document.getElementById('note_LCL254_250_1').style.display = "none";</script></ul></section></notes></section>