<section class="div1 language" lang="la"><p class="noindent">
Mirer ad me aliquando pericula accessisse, quae circa me semper erraverint? Magna pars hominum est, quae navigatura de tempestate non cogitat. <span class="br"></span><span class="lineNumber">8</span><span class="br"></span> Numquam me in voce<a class="footnoteLink" href="#note_LCL254_258_1" id="target_note_LCL254_258_1"><sup>1</sup></a> bona mali pudebit auctoris. Publilius, tragicis comicisque vehementior ingeniis, quotiens mimicas ineptias et verba ad summam caveam spectantia reliquit, inter multa alia coturno, non tantum sipario, fortiora et hoc ait:</p>
<p class="lineGroup">
<span class="line indent2">Cuivis potest accidere quod cuiquam potest.</span><span class="linebreak"></span>
</p>
<p>Hoc si quis in medullas demiserit et omnia aliena mala, quorum ingens cotidie copia est, sic aspexerit, tamquam liberum illis et ad se iter sit, multo ante se <span class="br"></span><span class="lineNumber">9</span><span class="br"></span> armabit quam petatur; sero animus ad periculorum patientiam post pericula instruitur. “Non putavi hoc futurum” et “Umquam tu hoc eventurum credidisses?” Quare autem non? Quae sunt divitiae, quas non egestas et fames et mendicitas a tergo sequatur? Quae dignitas, cuius non praetextam et augurale et lora patricia sordes comitentur et exprobratio notae et mille maculae et extrema contemptio? Quod regnum est, cui non parata sit ruina et proculcatio et dominus et carnifex? Nec magnis ista intervallis divisa, sed horae momentum <span class="br"></span><span class="lineNumber">10</span><span class="br"></span> interest inter solium et aliena genua. Scito ergo omnem condicionem versabilem esse et quicquid in ullum incurrit posse in te quoque incurrere. Locuples

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_258_1"><a class="footnoteCrossrefLink" href="#target_note_LCL254_258_1" title="Click to highlight in text"><sup class="lineRef">1</sup>voce <span class="italic">added by Gertz</span>.</a></li><script type="text/javascript">document.getElementById('note_LCL254_258_1').style.display = "none";</script></ul></section></notes></section>