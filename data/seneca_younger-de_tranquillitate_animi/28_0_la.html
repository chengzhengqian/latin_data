<section class="div1 language" lang="la"><p class="noindent">
prae se ferunt. Idem evenire nobis scias; saepe <span class="br"></span><span class="lineNumber">5</span><span class="br"></span> enim causa moriendi est timide mori. Fortuna illa, quae ludos sibi facit: “Quo,” inquit, “te reservem, malum et trepidum animal? Eo magis convulneraberis et confodieris, quia nescis praebere iugulum At tu et vives diutius et morieris expeditius, qui ferrum non subducta cervice nec manibus oppositis <span class="br"></span><span class="lineNumber">6</span><span class="br"></span> sed animose recipis.” Qui mortem timebit, nihil umquam pro homine vivo faciet. At qui sciet hoc sibi cum conciperetur statim condictum, vivet ad formulam et simul illud quoque eodem animi robore praestabit, ne quid ex iis, quae eveniunt, subitum sit. Quicquid enim fieri potest, quasi futurum sit, prospiciendo malorum omnium impetus molliet, qui ad praeparatos expectantesque nihil adferunt novi; securis et beata tantum spectantibus graves veniunt. Morbus est, captivitas, ruina, ignis; nihil horum <span class="br"></span><span class="lineNumber">7</span><span class="br"></span> repentinum est: sciebam, in quam tumultuosum me contubernium natura clusisset. Totiens in vicinia mea conclamatum est; totiens praeter limen immaturas exequias fax cereusque praecessit; saepe a latere ruentis aedificii fragor sonuit; multos ex iis, quos forum, curia, sermo mecum contraxerat, nox abstulit et iunctas sodalium manus capulus<a class="footnoteLink" href="#note_LCL254_256_1" id="target_note_LCL254_256_1"><sup>1</sup></a> interscidit.
 
</p><notes><section class="footnotes"><ul><li class="note" id="note_LCL254_256_1"><a class="footnoteCrossrefLink" href="#target_note_LCL254_256_1" title="Click to highlight in text"><sup class="lineRef">1</sup>capulus <span class="italic">Basore</span>: copulas <span class="italic">codex Ambros. C</span> 293: copulatas (1 <span class="italic">added by first hand</span>) <span class="italic">A</span>: copiates <span class="italic">Madvig</span>: speculator <span class="italic">Gertz: others change or omit</span> iunctas.</a></li><script type="text/javascript">document.getElementById('note_LCL254_256_1').style.display = "none";</script></ul></section></notes></section>