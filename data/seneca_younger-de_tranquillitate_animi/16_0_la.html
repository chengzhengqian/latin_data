<section class="div1 language" lang="la"><p class="noindent">
erant quot satellites<a class="footnoteLink" href="#note_LCL254_232_1" id="target_note_LCL254_232_1"><sup>1</sup></a> essent? Ne spes quidem ulla recipiendae libertatis animis poterat offerri, nec ulli remedio locus apparebat contra tantam vim malorum. Unde enim miserae civitati tot Harmodios? <span class="br"></span><span class="lineNumber">2</span><span class="br"></span> Socrates tamen in medio erat et lugentis patres consolabatur et desperantis de re publica exhortabatur et divitibus opes suas metuentibus exprobrabat seram periculosae avaritiae paenitentiam et imitari volentibus magnum circumferebat exemplar, cum inter triginta dominos liber incederet. <span class="br"></span><span class="lineNumber">3</span><span class="br"></span> Hunc tamen Athenae ipsae in carcere occiderunt, et qui tuto insultaverat agmini tyrannorum, eius libertatem libertas non tulit. Licet scias et in adflicta re publica esse occasionem sapienti viro ad se proferendum et in florenti ac beata petulantiam,<a class="footnoteLink" href="#note_LCL254_232_2" id="target_note_LCL254_232_2"><sup>2</sup></a> invidiam, <span class="br"></span><span class="lineNumber">4</span><span class="br"></span> mille alia inertia vitia regnare. Utcumque ergo se res publica dabit, utcumque fortuna permittet, ita aut explicabimus nos aut contrahemus, utique movebimus nec alligati metu torpebimus. Immo ille vir fuerit, qui periculis undique imminentibus, armis circa et catenis frementibus non alliserit virtutem nec absconderit; non est enim servare se obruere. <span class="br"></span><span class="lineNumber">5</span><span class="br"></span> Vere,<a class="footnoteLink" href="#note_LCL254_232_3" id="target_note_LCL254_232_3"><sup>3</sup></a> ut opinor, Curius Dentatus aiebat, malle se esse mortuum quam vivere; ultimum malorum est e vivorum numero exire, antequam moriaris. Sed faciendum erit, si in rei publicae tempus minus



<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_232_1"><a class="footnoteCrossrefLink" href="#target_note_LCL254_232_1" title="Click to highlight in text"><sup class="lineRef">1</sup><span class="italic">Hermes after Madvig adds</span> satis <span class="italic">before</span> satellites.</a></li><script type="text/javascript">document.getElementById('note_LCL254_232_1').style.display = "none";</script><li class="note" id="note_LCL254_232_2"><a class="footnoteCrossrefLink" href="#target_note_LCL254_232_2" title="Click to highlight in text"><sup class="lineRef">2</sup>petulantiarn <span class="italic">Lipsius</span>: pecuniam <span class="italic">A</span>.</a></li><script type="text/javascript">document.getElementById('note_LCL254_232_2').style.display = "none";</script><li class="note" id="note_LCL254_232_3"><a class="footnoteCrossrefLink" href="#target_note_LCL254_232_3" title="Click to highlight in text"><sup class="lineRef">3</sup>vere <span class="italic">added by Haupt</span>.</a></li><script type="text/javascript">document.getElementById('note_LCL254_232_3').style.display = "none";</script></ul></section></notes></section>