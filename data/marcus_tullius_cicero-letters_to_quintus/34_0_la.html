<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

Caepioni tantundem solutum est. mihi ad id quod cogito
hoc quod habeo satis est. sive enim restituimur sive desperamur,
nihil amplius opus est.</p>
<p>Tu, si forte quid erit molestiae, te ad Crassum et ad Calidium
<span class="br"></span><span class="lineNumber">8</span><span class="br"></span>conferas censeo. quantum Hortensio credendum
sit nescio. me summa simulatione amoris summaque adsiduitate
cottidiana sceleratissime insidiosissimeque tractavit
adiuncto Q.<a class="footnoteLink" href="#note_LCL462_72_10" id="target_note_LCL462_72_10"><sup>10</sup></a> Arrio. quorum ego consiliis, promissis,
praeceptis destitutus in hanc calamitatem incidi. sed haec
<span class="br"></span><span class="lineNumber">9</span><span class="br"></span>occultabis, ne quid obsint; illud caveto (et eo puto per
Pomponium fovendum tibi esse ipsum Hortensium), ne
ille versus, qui in te erat collatus cum aedilitatem petebas,
de lege Aurelia, falso testimonio confirmetur. nihil enim
tam timeo quam ne, cum intellegent<a class="footnoteLink" href="#note_LCL462_72_11" id="target_note_LCL462_72_11"><sup>11</sup></a> homines quantum
misericordiae nobis tuae preces et tua salus adlatura sit,
oppugnent te vehementius. Messallam tui studiosum esse
arbitror. Pompeium etiam simulatorem puto. sed haec utinam
&lt;ne&gt;<a class="footnoteLink" href="#note_LCL462_72_12" id="target_note_LCL462_72_12"><sup>12</sup></a> experiare! quod precarer deos nisi meas preces
audire desissent. verum tamen precor ut his infinitis
nostris malis contenti sint, in quibus non modo tamen nullius
inest peccati infamia sed omnis dolor est quod optime
factis poena maxima est constituta.</p>
</section><notes><section class="footnotes"><ul><li class="note" id="note_LCL462_72_10"><a class="footnoteCrossrefLink" href="#target_note_LCL462_72_10" title="Click to highlight in text"><sup class="lineRef">10</sup>quoque (<span class="italic">Lamb. marg.</span>)</a></li><script type="text/javascript">document.getElementById('note_LCL462_72_10').style.display = "none";</script><li class="note" id="note_LCL462_72_11"><a class="footnoteCrossrefLink" href="#target_note_LCL462_72_11" title="Click to highlight in text"><sup class="lineRef">11</sup>-gant (<span class="italic">coni. SB</span>*)</a></li><script type="text/javascript">document.getElementById('note_LCL462_72_11').style.display = "none";</script><li class="note" id="note_LCL462_72_12"><a class="footnoteCrossrefLink" href="#target_note_LCL462_72_12" title="Click to highlight in text"><sup class="lineRef">12</sup>(<span class="italic">Baiter</span>)</a></li><script type="text/javascript">document.getElementById('note_LCL462_72_12').style.display = "none";</script></ul></section></notes></section>