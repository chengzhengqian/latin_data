<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quaedam dulcedo iracundiae sive dicendi sal facetiaeque
valuissent, nihil sane esset quod nos paeniteret. et mediocri
me dolore putas adfici cum audiam qua sit existimatione
Vergilius, qua tuus vicinus, C. Octavius? nam si te
interioribus vicinis tuis, Ciliciensi et Syriaco, anteponis,
valde magnum facis! atque is dolor est quod, cum ii
quos nominavi te innocentia non vincant, vincunt tamen
artificio benevolentiae colligendae, qui neque Cyrum
Xenophontis neque Agesilaum noverint, quorum regum
summo imperio nemo umquam verbum ullum asperius
audivit.</p>
<p><span class="br"></span><span class="lineNumber">8</span><span class="br"></span>Sed haec a principio tibi praecipiens quantum profecerim
non ignoro. nunc tamen decedens, id quod mihi iam
facere videris, relinque, quaeso, quam iucundissimam memoriam
tui. successorem habes perblandum; cetera valde
illius adventu tua requirentur. in litteris mittendis (saepe
ad te scripsi) nimium te exorabilem<a class="footnoteLink" href="#note_LCL462_54_12" id="target_note_LCL462_54_12"><sup>12</sup></a> praebuisti. tolle
omnis, si potes, iniquas, tolle inusitatas, tolle contrarias.
Statius mihi narravit scriptas ad te solere adferri, a se legi,
et si iniquae sint<a class="footnoteLink" href="#note_LCL462_54_13" id="target_note_LCL462_54_13"><sup>13</sup></a> fieri te certiorem; ante quam vero ipse
ad te venisset, nullum delectum litterarum fuisse, ex eo
esse volumina selectarum epistularum quae reprehendi
<span class="br"></span><span class="lineNumber">9</span><span class="br"></span>solerent. hoc de genere nihil te nunc quidem moneo (sero
est enim, ac scire potes multa me varie diligenterque
monuisse); illud tamen quod Theopompo mandavi cum






</p></section><notes><section class="footnotes"><ul><li class="note" id="note_LCL462_54_12"><a class="footnoteCrossrefLink" href="#target_note_LCL462_54_12" title="Click to highlight in text"><sup class="lineRef">12</sup>inex- (<span class="italic">Corr.</span>)</a></li><script type="text/javascript">document.getElementById('note_LCL462_54_12').style.display = "none";</script><li class="note" id="note_LCL462_54_13"><a class="footnoteCrossrefLink" href="#target_note_LCL462_54_13" title="Click to highlight in text"><sup class="lineRef">13</sup>essent <span class="italic">Wes.</span></a></li><script type="text/javascript">document.getElementById('note_LCL462_54_13').style.display = "none";</script></ul></section></notes></section>