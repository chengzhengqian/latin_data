<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

ἄλλων,’ totum occidisse, inimicos a me partim non oppugnatos,
partim etiam esse defensos, meum non modo
animum sed ne odium quidem esse liberum, unumque ex
omnibus Caesarem esse inventum qui me tantum quantum
ego vellem amaret, aut etiam, sicut alii putant, hunc
unum esse qui &lt;a me amari&gt;<a class="footnoteLink" href="#note_LCL462_184_9" id="target_note_LCL462_184_9"><sup>9</sup></a> vellet. quorum tamen nihil
est eius modi ut ego me non multa<a class="footnoteLink" href="#note_LCL462_184_10" id="target_note_LCL462_184_10"><sup>10</sup></a> consolatione cottidie
leniam: sed illa erit consolatio maxima, si una erimus. nunc
ad illa vel gravissimum accedit desiderium tui.</p>
<p><span class="br"></span><span class="lineNumber">5</span><span class="br"></span>Gabinium si, ut Pansa putat oportuisse, defendissem,
concidissem. qui illum oderunt (ii sunt toti ordines), propter
quem oderunt, me ipsum odisse coepissent. tenui me,
ut puto, egregie, tantum ut facerem quantum &lt;faciendum&gt;<a class="footnoteLink" href="#note_LCL462_184_11" id="target_note_LCL462_184_11"><sup>11</sup></a>
omnes viderent; et in omni summa, ut mones,
valde me ad otium pacemque converto.</p>
<p><span class="br"></span><span class="lineNumber">6</span><span class="br"></span>De libris Tyrannio est cessator; Chrysippo dicam. sed
res operosa est et hominis perdiligentis. sentio ipse, qui in
summo studio nihil adsequor. de Latinis vero quo me vertam
nescio; ita mendose<a class="footnoteLink" href="#note_LCL462_184_12" id="target_note_LCL462_184_12"><sup>12</sup></a> et scribuntur et veneunt. sed
tamen, quod fieri poterit, non neglegam. †Crebrius†,<a class="footnoteLink" href="#note_LCL462_184_13" id="target_note_LCL462_184_13"><sup>13</sup></a> ut
ante ad te scripsi, Romae est et, quod valde iuvat, omnia
debere tibi<a class="footnoteLink" href="#note_LCL462_184_14" id="target_note_LCL462_184_14"><sup>14</sup></a> renuntiat. ab aerario puto confectum esse
dum absum.</p>
<p><span class="br"></span><span class="lineNumber">7</span><span class="br"></span>Quattuor tragoedias sedecim diebus absolvisse cum









</p></section><notes><section class="footnotes"><ul><li class="note" id="note_LCL462_184_9"><a class="footnoteCrossrefLink" href="#target_note_LCL462_184_9" title="Click to highlight in text"><sup class="lineRef">9</sup>(<span class="italic">SB</span>)</a></li><script type="text/javascript">document.getElementById('note_LCL462_184_9').style.display = "none";</script><li class="note" id="note_LCL462_184_10"><a class="footnoteCrossrefLink" href="#target_note_LCL462_184_10" title="Click to highlight in text"><sup class="lineRef">10</sup>multa non (<span class="italic">Crat.</span>)</a></li><script type="text/javascript">document.getElementById('note_LCL462_184_10').style.display = "none";</script><li class="note" id="note_LCL462_184_11"><a class="footnoteCrossrefLink" href="#target_note_LCL462_184_11" title="Click to highlight in text"><sup class="lineRef">11</sup>(<span class="italic">coni. Watt</span>)</a></li><script type="text/javascript">document.getElementById('note_LCL462_184_11').style.display = "none";</script><li class="note" id="note_LCL462_184_12"><a class="footnoteCrossrefLink" href="#target_note_LCL462_184_12" title="Click to highlight in text"><sup class="lineRef">12</sup>mendosi <span class="italic">coni. SB</span></a></li><script type="text/javascript">document.getElementById('note_LCL462_184_12').style.display = "none";</script><li class="note" id="note_LCL462_184_13"><a class="footnoteCrossrefLink" href="#target_note_LCL462_184_13" title="Click to highlight in text"><sup class="lineRef">13</sup>C. Rebilus <span class="italic">Or.</span></a></li><script type="text/javascript">document.getElementById('note_LCL462_184_13').style.display = "none";</script><li class="note" id="note_LCL462_184_14"><a class="footnoteCrossrefLink" href="#target_note_LCL462_184_14" title="Click to highlight in text"><sup class="lineRef">14</sup>qui omnia adnuat debere tibi valde (<span class="italic">SB</span>)</a></li><script type="text/javascript">document.getElementById('note_LCL462_184_14').style.display = "none";</script></ul></section></notes></section>