<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quidem cum desiderio, nunc vero etiam cum timore! atque
has scito litteras me solas accepisse post illas quas tuus
nauta attulit Ulbia datas.</p>
<p>Sed cetera, ut scribis, praesenti sermoni reserventur;
hoc tamen non queo differre: Id. Mai. senatus frequens
divinus fuit in supplicatione Gabinio deneganda. adiurat
Procilius hoc nemini accidisse. foris valde plauditur. mihi
cum sua sponte iucundum tum iucundius quod me absente.
est enim εἰλικρινὲς iudicium, sine oppugnatione,</p>
<p><span class="br"></span><span class="lineNumber">2</span><span class="br"></span>sine gratia nostra. &lt;ab&gt;eram autem<a class="footnoteLink" href="#note_LCL462_108_1" id="target_note_LCL462_108_1"><sup>1</sup></a> quod Idibus et postridie
fuerat dictum de agro Campano actum iri, ut est
actum. in hac causa mihi aqua haeret. sed plura quam
constitueram. coram enim.</p>
<p>Vale, mi optime et optatissime frater, et advola. idem te
pueri nostri rogant.</p>
<p>Illud scilicet: cenabis cum veneris.</p>
</section>
<section class="div2">
<section class="opener">
12 (II.9)
<span class="dateline">
<span class="italic"><span class="name">Scr. in Tusculano c.</span> m. Iun. an. <span class="date">56,</span> ut vid.</span>
</span>
<span class="salute"><span class="sc">marcus quinto fratri salutem</span></span>
</section>
<p><span class="br"></span><span class="lineNumber">1</span><span class="br"></span>Tu metuis ne me interpelles? primum, si in isto essem,<a class="footnoteLink" href="#note_LCL462_108_1" id="target_note_LCL462_108_1"><sup>1</sup></a>
tu scis quid sit interpellare otiantem. sed<a class="footnoteLink" href="#note_LCL462_108_2" id="target_note_LCL462_108_2"><sup>2</sup></a> mehercule mihi





</p></section><notes><section class="footnotes"><ul><li class="note" id="note_LCL462_108_1"><a class="footnoteCrossrefLink" href="#target_note_LCL462_108_1" title="Click to highlight in text"><sup class="lineRef">1</sup>eram ante (<span class="italic">Sternkopf</span>)</a></li><script type="text/javascript">document.getElementById('note_LCL462_108_1').style.display = "none";</script><li class="note" id="note_LCL462_108_2"><a class="footnoteCrossrefLink" href="#target_note_LCL462_108_2" title="Click to highlight in text"><sup class="lineRef">2</sup>antea (<span class="italic">vel</span> ante a) te is (<span class="italic">SB</span>)</a></li><script type="text/javascript">document.getElementById('note_LCL462_108_2').style.display = "none";</script></ul></section></notes></section>