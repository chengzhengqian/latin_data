<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
scribas, tu quicquam ab alio mutuaris? et †πλεος†<a class="footnoteLink" href="#note_LCL462_186_15" id="target_note_LCL462_186_15"><sup>15</sup></a> quaeris,
cum Electram et †Troadam†<a class="footnoteLink" href="#note_LCL462_186_16" id="target_note_LCL462_186_16"><sup>16</sup></a> scripseris? cessator esse
noli et illud ‘γνῶθι σεαυτόν’ noli putare ad adrogantiam
minuendam solum esse dictum verum etiam ut bona
nostra norimus. sed et istas et Erigonam mihi velim mittas.
habes &lt;ad&gt;<a class="footnoteLink" href="#note_LCL462_186_17" id="target_note_LCL462_186_17"><sup>17</sup></a> duas epistulas proximas.</p>
<p><span class="br"></span><span class="lineNumber">8</span><span class="br"></span>Romae et maxime in<a class="footnoteLink" href="#note_LCL462_186_18" id="target_note_LCL462_186_18"><sup>18</sup></a> Appia ad Martis mira proluvies.
Crassipedis ambulatio ablata, horti, tabernae plurimae.
magna vis aquae usque ad piscinam publicam. viget illud
Homeri:</p>
<blockquote><p><span class="line">ἤματ᾿ ὀπωρινῷ, ὅτε λαβρότατον χέει ὕδωρ</span><span class="linebreak"></span>
<span class="line">Ζεύς, ὅτε δή Ῥ᾿ ἄνδρεσσι κοτεσσάμενος</span><span class="linebreak"></span>
<span class="line indent4">χαλεπήνῃ.</span><span class="linebreak"></span></p></blockquote>
<p class="noindent">cadit enim in absolutionem Gabini:</p>
<blockquote><p><span class="line">οἳ βίῃ εἰν ἀγορῇ σκολιὰς κρίνωσι θέμιστας,</span><span class="linebreak"></span>
<span class="line">ἐκ δὲ δίκην ἐλάωσι, θεῶν ὄπιν οὐκ ἀλέγοντες.</span><span class="linebreak"></span></p></blockquote>
<p class="noindent"><span class="br"></span><span class="lineNumber">9</span><span class="br"></span>sed haec non curare decrevi. Romam cum venero, quae
perspexero scribam ad te et maxime de dictatura, et ad Labienum
et ad Ligurium litteras dabo.</p>
<p>Hanc scripsi ante &lt;lucem&gt; ad lychnuchum ligneolum,
qui mihi erat periucundus quod eum te aiebant, cum esses
Sami, curasse faciendum.</p>
<p>Vale, mi suavissime et optime frater.</p>
</section><notes><section class="footnotes"><ul><li class="note" id="note_LCL462_186_15"><a class="footnoteCrossrefLink" href="#target_note_LCL462_186_15" title="Click to highlight in text"><sup class="lineRef">15</sup>Πλέοντας <span class="italic">coni. SB</span></a></li><script type="text/javascript">document.getElementById('note_LCL462_186_15').style.display = "none";</script><li class="note" id="note_LCL462_186_16"><a class="footnoteCrossrefLink" href="#target_note_LCL462_186_16" title="Click to highlight in text"><sup class="lineRef">16</sup>Troadas <span class="italic">Wes</span>.</a></li><script type="text/javascript">document.getElementById('note_LCL462_186_16').style.display = "none";</script><li class="note" id="note_LCL462_186_17"><a class="footnoteCrossrefLink" href="#target_note_LCL462_186_17" title="Click to highlight in text"><sup class="lineRef">17</sup>(<span class="italic">Vict</span>.)</a></li><script type="text/javascript">document.getElementById('note_LCL462_186_17').style.display = "none";</script><li class="note" id="note_LCL462_186_18"><a class="footnoteCrossrefLink" href="#target_note_LCL462_186_18" title="Click to highlight in text"><sup class="lineRef">18</sup> et <span class="italic">vel om</span>. (<span class="italic">Wes</span>.)</a></li><script type="text/javascript">document.getElementById('note_LCL462_186_18').style.display = "none";</script></ul></section></notes></section>