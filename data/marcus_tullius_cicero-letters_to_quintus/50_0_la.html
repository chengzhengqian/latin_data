<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

nostram Crassipedi prid. &lt;Non.&gt; Apr. esse desponsam,
ceteraque de re publica privataque perscripseram.
postea sunt haec acta: Non. Apr. senatus consulto Pompeio
pecunia decreta in rem frumentariam ad HS |<span class="sc">c͞c͞c͞c͞</span>| sed
eodem die vehementer actum de agro Campano clamore
<span class="br"></span><span class="lineNumber">2</span><span class="br"></span>senatus prope contionali. acriorem causam inopia pecuniae
faciebat et annonae caritas. non praetermittam ne
illud quidem: M. Furium Flaccum, equitem Romanum,
hominem nequam, Capitolini et Mercuriales de collegio
eiecerunt praesentem ad pedes unius cuiusque iacentem.
||</p>
<p>A. d. <span class="sc">viii</span> Id. Apr. sponsalia Crassipedi praebui. huic
convivio puer optimus, Quintus tuus meusque, quod perleviter
commotus fuerat, defuit. a. d. <span class="sc">vi</span> Id. Apr. veni ad
Quintum eumque vidi plane integrum, multumque is mecum
sermonem habuit et perhumanum de discordiis mulierum
nostrarum. quid quaeris? nihil festivius. Pomponia
autem etiam de te questa est. sed haec coram agemus.</p>
<p><span class="br"></span><span class="lineNumber">3</span><span class="br"></span>A puero ut discessi, in aream tuam veni. res agebatur
multis structoribus. Longidium<a class="footnoteLink" href="#note_LCL462_104_1" id="target_note_LCL462_104_1"><sup>1</sup></a> redemptorem cohortatus
sum; &lt;f&gt;idem<a class="footnoteLink" href="#note_LCL462_104_2" id="target_note_LCL462_104_2"><sup>2</sup></a> mihi faciebat se velle nobis placere. domus
erit egregia (magis enim cerni iam poterat quam quantum
ex forma iudicabamus); itemque nostra celeriter aedificabatur.</p>
<p>Eo die cenavi apud Crassipedem. cenatus in hortos ad




</p></section><notes><section class="footnotes"><ul><li class="note" id="note_LCL462_104_1"><a class="footnoteCrossrefLink" href="#target_note_LCL462_104_1" title="Click to highlight in text"><sup class="lineRef">1</sup>longilium (<span class="italic">Harvey</span>)</a></li><script type="text/javascript">document.getElementById('note_LCL462_104_1').style.display = "none";</script><li class="note" id="note_LCL462_104_2"><a class="footnoteCrossrefLink" href="#target_note_LCL462_104_2" title="Click to highlight in text"><sup class="lineRef">2</sup>(<span class="italic">Vict.</span>)</a></li><script type="text/javascript">document.getElementById('note_LCL462_104_2').style.display = "none";</script></ul></section></notes></section>