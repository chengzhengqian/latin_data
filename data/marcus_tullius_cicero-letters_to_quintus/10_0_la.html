<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quisque voluit dixit et quam voluit diu; quibus ille rebus
fortasse nimis lenis videretur, nisi haec lenitas illam severitatem
tueretur. cogebantur Sullani homines quae per vim
et metum abstulerant reddere; qui in magistratibus iniuriose
decreverant, eodem ipsis privatis erat iure parendum.
haec illius severitas acerba videretur, nisi multis
condimentis humanitatis mitigaretur.</p>
<p><span class="br"></span><span class="lineNumber">22</span><span class="br"></span>Quod si haec lenitas grata Romae est, ubi tanta adrogantia
est, tam immoderata libertas, tam infinita hominum
licentia, denique tot magistratus, tot auxilia, tanta vis &lt;populi&gt;,<a class="footnoteLink" href="#note_LCL462_24_18" id="target_note_LCL462_24_18"><sup>18</sup></a> tanta senatus auctoritas, quam iucunda tandem
praetoris comitas in Asia potest esse! in qua tanta multitudo
civium, tanta sociorum, tot urbes, tot civitates unius
hominis nutum intuentur, ubi nullum auxilium est, nulla
conquestio, nullus senatus, nulla contio. qua re permagni
hominis est et cum ipsa natura moderati tum vero etiam
doctrina atque optimarum artium studiis eruditi sic se adhibere
in tanta potestate ut nulla alia potestas ab iis quibus
<span class="br"></span><span class="lineNumber">23</span><span class="br"></span>is praesit desideretur, &lt;ut est&gt;<a class="footnoteLink" href="#note_LCL462_24_19" id="target_note_LCL462_24_19"><sup>19</sup></a> Cyrus ille a Xenophonte
non ad historiae fidem scriptus sed ad effigiem iusti imperi,
cuius summa gravitas ab illo philosopho cum singulari
comitate coniungitur. quos quidem libros non sine causa
noster ille Africanus de manibus ponere non solebat. nullum
est enim praetermissum in iis officium diligentis et
moderati imperi; eaque si sic coluit ille qui privatus futurus
numquam fuit, quonam modo retinenda sunt iis quibus
imperium ita datum est ut redderent et ab iis legibus





</p></section><notes><section class="footnotes"><ul><li class="note" id="note_LCL462_24_18"><a class="footnoteCrossrefLink" href="#target_note_LCL462_24_18" title="Click to highlight in text"><sup class="lineRef">18</sup>(<span class="italic">Ern.</span>)</a></li><script type="text/javascript">document.getElementById('note_LCL462_24_18').style.display = "none";</script><li class="note" id="note_LCL462_24_19"><a class="footnoteCrossrefLink" href="#target_note_LCL462_24_19" title="Click to highlight in text"><sup class="lineRef">19</sup>(<span class="italic">SB</span>)</a></li><script type="text/javascript">document.getElementById('note_LCL462_24_19').style.display = "none";</script></ul></section></notes></section>