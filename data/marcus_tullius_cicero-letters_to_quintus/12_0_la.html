<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

omnia plena clementiae, mansuetudinis, humanitatis.</p>
<p><span class="br"></span><span class="lineNumber">26</span><span class="br"></span>Quantum vero illud est beneficium tuum quod iniquo
et gravi vectigali aedilicio cum<a class="footnoteLink" href="#note_LCL462_28_21" id="target_note_LCL462_28_21"><sup>21</sup></a> magnis nostris simultatibus
Asiam liberasti! etenim si unus homo nobilis queritur
palam te, quod edixeris ne ad ludos pecuniae decernerentur,
HS <span class="sc">c͞c͞</span> sibi eripuisse, quanta tandem pecunia penderetur
si omnium nomine quicumque Romae ludos facerent
(quod erat iam institutum) erogaretur? quamquam has
querelas hominum nostrorum illo consilio oppressimus
(quod in Asia nescio quonam modo, Romae quidem non
mediocri cum admiratione laudatur), quod, cum ad templum
monumentumque nostrum civitates pecunias decrevissent,
cumque id et pro meis magnis meritis et pro tuis
maximis beneficiis summa sua voluntate fecissent, nominatimque
lex exciperet ut ad templum et monumentum
capere liceret, cumque id quod dabatur non esset interiturum
sed in ornamentis templi futurum, ut non mihi potius
quam populo Romano ac dis immortalibus datum videretur,
tamen id in quo erat dignitas, erat lex, erat eorum qui
faciebant voluntas accipiendum non putavi cum aliis de
causis tum etiam ut animo aequiore ferrent ii quibus nec
deberetur nec liceret.</p>
<p><span class="br"></span><span class="lineNumber">27</span><span class="br"></span>Quapropter incumbe toto animo et studio omni in eam
rationem qua adhuc usus es, ut eos quos tuae fidei potestatique
senatus populusque Romanus commisit et credidit

</p></section><notes><section class="footnotes"><ul><li class="note" id="note_LCL462_28_21"><a class="footnoteCrossrefLink" href="#target_note_LCL462_28_21" title="Click to highlight in text"><sup class="lineRef">21</sup>-liciorum (<span class="italic">Hotomanus et Lünemann</span>)</a></li><script type="text/javascript">document.getElementById('note_LCL462_28_21').style.display = "none";</script></ul></section></notes></section>