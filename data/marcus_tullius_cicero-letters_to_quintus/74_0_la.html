<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

instar exspectet. Trebatium vero meum quod isto
admisceas nihil est. ego illum ad Caesarem misi, qui mihi
iam satis fecit; si ipsi minus, praestare nihil debeo teque
item ab eo vindico et libero. quod scribis te a Caesare cottidie
plus diligi, immortaliter gaudeo. Balbum vero, qui est
istius rei, quem ad modum scribis, adiutor, in oculis fero.
Trebonium meum a te amari teque ab illo pergaudeo.</p>
<p><span class="br"></span><span class="lineNumber">10</span><span class="br"></span>De tribunatu quod scribis, ego vero nominatim petivi
Curtio et mihi ipse Caesar nominatim Curtio paratum esse
rescripsit<a class="footnoteLink" href="#note_LCL462_152_17" id="target_note_LCL462_152_17"><sup>17</sup></a> meamque in rogando verecundiam obiurgavit.
si cui praeterea petiero, id quod etiam Oppio dixi ut ad illum
scriberet, facile patiar mihi negari, quoniam illi qui
mihi molesti sunt sibi negari a me non facile patiuntur. ego
Curtium, id quod ipsi dixi, non modo rogatione sed etiam
testimonio tuo diligo, quod litteris tuis studium illius in salutem
nostram facile perspexi.</p>
<p>De Britannicis rebus cognovi ex tuis litteris nihil esse
nec quod metuamus nec quod gaudeamus. de publicis negotiis,
quae vis ad te Tironem scribere, neglegentius ad te
ante scribebam quod omnia minima maxima ad Caesarem
mitti sciebam.</p>
<p><span class="br"></span><span class="lineNumber">11</span><span class="br"></span>Rescripsi epistulae maximae, audi nunc de minuscula.
in qua primum est de Clodi ad Caesarem litteris; in quo
Caesaris consilium probo, quod tibi amantissime petenti
veniam non dedit uti ullum ad illam furiam verbum rescriberet.

</p></section><notes><section class="footnotes"><ul><li class="note" id="note_LCL462_152_17"><a class="footnoteCrossrefLink" href="#target_note_LCL462_152_17" title="Click to highlight in text"><sup class="lineRef">17</sup>perscripsit (<span class="italic">cod. Ambrosianus</span>*)</a></li><script type="text/javascript">document.getElementById('note_LCL462_152_17').style.display = "none";</script></ul></section></notes></section>