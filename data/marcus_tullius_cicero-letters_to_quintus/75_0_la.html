<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

alterum est de Calventi Mari oratione: quod scribis
tibi placere me ad eam rescribere, miror,<a class="footnoteLink" href="#note_LCL462_154_18" id="target_note_LCL462_154_18"><sup>18</sup></a> praesertim cum
illam nemo lecturus sit si ego nihil rescripsero, meam in illum
pueri omnes tamquam dictata perdiscant. libros meos
[omnis] quos exspectas incohavi, sed conficere non possum
his diebus. orationes efflagitatas pro Scauro et pro
Plancio absolvi. poema ad Caesarem quod institueram incidi.
tibi quod rogas, quoniam ipsi fontes iam sitiunt, si
quid habebo spati, scribam.</p>
<p><span class="br"></span><span class="lineNumber">12</span><span class="br"></span>Venio ad tertiam. Balbum quod ais mature Romam
bene comitatum esse venturum mecumque adsidue usque
ad Id. Mai. futurum, id mihi pergratum perque iucundum.
quod me in eadem epistula, sicut saepe antea, cohortaris
ad ambitionem et ad laborem, faciam equidem; sed quando
vivemus?</p>
<p><span class="br"></span><span class="lineNumber">13</span><span class="br"></span>Quarta epistula mihi reddita est Id. Sept., quam a. d.
<span class="sc">iiii</span> Id. Sext. ex Britannia dederas. in ea nihil sane erat novi
praeter Erigonam (quam si ab Oppio accepero, scribam ad
te quid sentiam, nec dubito quin mihi placitura sit) et,
quod &lt;paene&gt;<a class="footnoteLink" href="#note_LCL462_154_19" id="target_note_LCL462_154_19"><sup>19</sup></a> praeterii, de eo quem scripsisti de Milonis





</p></section><notes><section class="footnotes"><ul><li class="note" id="note_LCL462_154_18"><a class="footnoteCrossrefLink" href="#target_note_LCL462_154_18" title="Click to highlight in text"><sup class="lineRef">18</sup>miror <span class="italic">post</span> scribis (<span class="italic">SB</span>)</a></li><script type="text/javascript">document.getElementById('note_LCL462_154_18').style.display = "none";</script><li class="note" id="note_LCL462_154_19"><a class="footnoteCrossrefLink" href="#target_note_LCL462_154_19" title="Click to highlight in text"><sup class="lineRef">19</sup>(<span class="italic">Wes.</span>)</a></li><script type="text/javascript">document.getElementById('note_LCL462_154_19').style.display = "none";</script></ul></section></notes></section>