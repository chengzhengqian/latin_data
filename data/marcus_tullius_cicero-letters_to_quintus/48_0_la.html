<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

emeret eam familiam a Catone. quae simul atque abducta
est, Racilius, qui unus est hoc tempore tribunus pl.,
rem patefecit eosque homines sibi emptos esse dixit (sic
enim placuerat) et tabula<a class="footnoteLink" href="#note_LCL462_100_3" id="target_note_LCL462_100_3"><sup>3</sup></a> proscripsit se familiam Catonianam
venditurum. in eam tabulam magni risus consequebantur.</p>
<p>Hunc igitur Catonem Lentulus a legibus removit et eos
qui de Caesare monstra promulgarunt, quibus intercederet
nemo. nam quod de Pompeio Caninius agit sane quam
refrixit. neque enim res probatur et Pompeius noster in
amicitia P. Lentuli vituperatur. et hercule non est idem;
nam apud perditissimam illam atque infimam faecem
populi propter Milonem suboffendit et boni multa ab eo
desiderant, multa reprehendunt. Marcellinus autem hoc
uno mihi quidem non satis facit quod eum nimis aspere
tractat, quamquam id senatu non invito facit; quo ego me
libentius a curia et ab omni parte rei publicae subtraho.</p>
<p><span class="br"></span><span class="lineNumber">4</span><span class="br"></span>In iudiciis ii sumus qui fuimus. domus celebratur ita ut
cum maxime. unum accidit &lt;im&gt;prudentia Milonis incommodum
de Sex. C&lt;l&gt;oelio,<a class="footnoteLink" href="#note_LCL462_100_4" id="target_note_LCL462_100_4"><sup>4</sup></a> quem neque hoc tempore




</p></section><notes><section class="footnotes"><ul><li class="note" id="note_LCL462_100_3"><a class="footnoteCrossrefLink" href="#target_note_LCL462_100_3" title="Click to highlight in text"><sup class="lineRef">3</sup>tabulam (<span class="italic">Pareus</span>*)</a></li><script type="text/javascript">document.getElementById('note_LCL462_100_3').style.display = "none";</script><li class="note" id="note_LCL462_100_4"><a class="footnoteCrossrefLink" href="#target_note_LCL462_100_4" title="Click to highlight in text"><sup class="lineRef">4</sup>coelio <span class="italic">vel</span> caelio <span class="italic">vel</span> caecilio (<span class="italic">SB praeeunte Gruter</span>: Clodio
<span class="italic">Man., vulg</span>.)</a></li><script type="text/javascript">document.getElementById('note_LCL462_100_4').style.display = "none";</script></ul></section></notes></section>