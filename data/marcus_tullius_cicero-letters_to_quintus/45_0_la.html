<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>A. d. <span class="sc">iii</span>[<span class="sc">i</span>]<a class="footnoteLink" href="#note_LCL462_94_10" id="target_note_LCL462_94_10"><sup>10</sup></a> Id. Febr. dixi pro Bestia de ambitu apud
praetorem Cn. Domitium in foro medio maximo conventu
incidique in eum locum in dicendo cum Sestius multis
in templo Castoris vulneribus acceptis subsidio Bestiae
servatus esset. hic προῳκοδομησάμην quid&lt;d&gt;am<a class="footnoteLink" href="#note_LCL462_94_11" id="target_note_LCL462_94_11"><sup>11</sup></a> εὐκαίρως de iis quae in Sestium apparabantur crimina et
eum ornavi veris laudibus magno adsensu omnium. res
homini fuit vehementer grata. quae tibi eo scribo quod me
de retinenda Sesti gratia litteris saepe monuisti.</p>
<p><span class="br"></span><span class="lineNumber">7</span><span class="br"></span>Prid. Id. Febr. haec scripsi ante lucem. eo die apud
Pomponium in eius nuptiis eram cenaturus.</p>
<p>Cetera sunt in rebus nostris cuius<a class="footnoteLink" href="#note_LCL462_94_12" id="target_note_LCL462_94_12"><sup>12</sup></a> modi tu mihi fere
diffidenti praedicabas, plena dignitatis et gratiae; quae
quidem tua, mi frater, patientia, virtute, pietate, suavitate
etiam tibi mihique sunt restituta.</p>
<p>Domus tibi ad lacum<a class="footnoteLink" href="#note_LCL462_94_13" id="target_note_LCL462_94_13"><sup>13</sup></a> Pisonis †Luciniana† conducta
est; sed, ut spero, paucis mensibus post Kal. Quint. in tuam
commigrabis. tuam in Carinis mundi habitatores Lamiae<a class="footnoteLink" href="#note_LCL462_94_14" id="target_note_LCL462_94_14"><sup>14</sup></a>
conduxerunt.</p>
<p>A te post illam Ulbiensem epistulam nullas litteras accepi.
quid agas et ut te oblectes scire cupio maximeque te
ipsum videre quam primum.</p>
<p>Cura, mi frater, ut valeas et, quamquam est hiems, tamen
Sardiniam istam esse cogites.</p>
<p><span class="sc">xv</span> Kal. Mart.</p>
</section><notes><section class="footnotes"><ul><li class="note" id="note_LCL462_94_10"><a class="footnoteCrossrefLink" href="#target_note_LCL462_94_10" title="Click to highlight in text"><sup class="lineRef">10</sup>(<span class="italic">Aldus</span>)</a></li><script type="text/javascript">document.getElementById('note_LCL462_94_10').style.display = "none";</script><li class="note" id="note_LCL462_94_11"><a class="footnoteCrossrefLink" href="#target_note_LCL462_94_11" title="Click to highlight in text"><sup class="lineRef">11</sup>(<span class="italic">Vict.</span>)</a></li><script type="text/javascript">document.getElementById('note_LCL462_94_11').style.display = "none";</script><li class="note" id="note_LCL462_94_12"><a class="footnoteCrossrefLink" href="#target_note_LCL462_94_12" title="Click to highlight in text"><sup class="lineRef">12</sup>huius (<span class="italic">Man.</span>)</a></li><script type="text/javascript">document.getElementById('note_LCL462_94_12').style.display = "none";</script><li class="note" id="note_LCL462_94_13"><a class="footnoteCrossrefLink" href="#target_note_LCL462_94_13" title="Click to highlight in text"><sup class="lineRef">13</sup>lucum (<span class="italic">Jordan</span>)</a></li><script type="text/javascript">document.getElementById('note_LCL462_94_13').style.display = "none";</script><li class="note" id="note_LCL462_94_14"><a class="footnoteCrossrefLink" href="#target_note_LCL462_94_14" title="Click to highlight in text"><sup class="lineRef">14</sup>cami(a)e (<span class="italic">Man.</span>)</a></li><script type="text/javascript">document.getElementById('note_LCL462_94_14').style.display = "none";</script></ul></section></notes></section>