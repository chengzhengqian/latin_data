<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
plausu scripsisse ad Caesarem. ego vero facile patior ita
Caesarem existimare, illum quam maximum fuisse plausum,
et prorsus ita fuit; et tamen ille plausus qui illi datur
quodam modo nobis videtur dari.</p>
<p><span class="br"></span><span class="lineNumber">14</span><span class="br"></span>Reddita etiam mihi est pervetus epistula sed sero adlata,
in qua de aede Telluris et de porticu Catuli me admones.
fit utrumque diligenter. ad Telluris quidem etiam
tuam statuam locavi. item de hortis me quod admones, nec
fui umquam valde cupidus et nunc domus suppeditat mihi
hortorum amoenitatem.</p>
<p>Romam cum venissem a. d. <span class="sc">xiii</span> Kal. Oct., absolutum
offendi in aedibus tuis tectum. quod supra conclavia non
placuerat tibi esse multorum fastigiorum, id nunc honeste
vergit in tectum inferioris porticus.</p>
<p>Cicero noster dum ego absum<a class="footnoteLink" href="#note_LCL462_156_20" id="target_note_LCL462_156_20"><sup>20</sup></a> non cessavit apud rhetorem.
de eius eruditione quod labores nihil est, quoniam
ingenium eius nosti, studium ego video. cetera eius suscipio,
ut me putem praestare debere.</p>
<p><span class="br"></span><span class="lineNumber">15</span><span class="br"></span>Gabinium tres adhuc factiones postulant: L. Lentulus,
flaminis filius, qui iam de maiestate postulavit; Ti. Nero
cum bonis subscriptoribus; C. Memmius tribunus pl. cum
L. Capitone. ad urbem accessit a. d. <span class="sc">xii</span> Kal. Oct.; nihil turpius
nec desertius. sed his iudiciis nihil audeo confidere.
quod Cato non valebat, adhuc de pecuniis repetundis non




</p></section><notes><section class="footnotes"><ul><li class="note" id="note_LCL462_156_20"><a class="footnoteCrossrefLink" href="#target_note_LCL462_156_20" title="Click to highlight in text"><sup class="lineRef">20</sup>adsum (<span class="italic">Vict.</span>)</a></li><script type="text/javascript">document.getElementById('note_LCL462_156_20').style.display = "none";</script></ul></section></notes></section>