<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

erat postulatus. Pompeius a me valde contendit de reditu
in gratiam, sed adhuc nihil profecit nec, si ullam partem
<span class="br"></span><span class="lineNumber">16</span><span class="br"></span>libertatis tenebo, proficiet. tuas litteras vehementer exspecto.
quod scribis te audisse in candidatorum consularium
coitione me interfuisse, id falsum est. eius modi enim
pactiones in ea coitione factae sunt, quas postea Memmius
patefecit, ut nemo bonus interesse debuerit, et simul mihi
committendum non fuit ut iis coitionibus interessem quibus
Messalla excluderetur. cui quidem vehementer satis
facio rebus omnibus; ut arbitror, etiam Memmio. Domitio
ipsi multa iam feci quae voluit quaeque a me petivit. Scaurum
beneficio defensionis valde obligavi. adhuc erat valde
incertum et quando comitia et qui consules futuri essent.</p>
<p><span class="br"></span><span class="lineNumber">17</span><span class="br"></span>Cum hanc iam epistulam complicarem, tabellarii a vobis
venerunt a. d. <span class="sc">xi</span> Kal., septimo vicesimo die. o me sollicitum!
quantum ego dolui in Caesaris suavissimis litteris!
sed quo erant suaviores, eo maiorem<a class="footnoteLink" href="#note_LCL462_158_21" id="target_note_LCL462_158_21"><sup>21</sup></a> dolorem illius ille
casus adferebat. sed ad tuas venio litteras. primum tuam
remansionem etiam atque etiam probo, praesertim cum,
<span class="br"></span><span class="lineNumber">18</span><span class="br"></span>ut scribis, cum Caesare communicaris. Oppium miror
quicquam cum Publio; mihi enim non placuerat. quod
inferiore<a class="footnoteLink" href="#note_LCL462_158_22" id="target_note_LCL462_158_22"><sup>22</sup></a> epistula scribis me Id. Sept. Pompeio legatum
iri, id ego non audivi scripsique ad Caesarem &lt;neque&gt;<a class="footnoteLink" href="#note_LCL462_158_23" id="target_note_LCL462_158_23"><sup>23</sup></a>
Vibullium [Caesaris]<a class="footnoteLink" href="#note_LCL462_158_24" id="target_note_LCL462_158_24"><sup>24</sup></a> mandata de mea mansione ad Pompeium









</p></section><notes><section class="footnotes"><ul><li class="note" id="note_LCL462_158_21"><a class="footnoteCrossrefLink" href="#target_note_LCL462_158_21" title="Click to highlight in text"><sup class="lineRef">21</sup>maiorem &lt;mihi&gt; <span class="italic">coni. SB</span></a></li><script type="text/javascript">document.getElementById('note_LCL462_158_21').style.display = "none";</script><li class="note" id="note_LCL462_158_22"><a class="footnoteCrossrefLink" href="#target_note_LCL462_158_22" title="Click to highlight in text"><sup class="lineRef">22</sup>interiore (<span class="italic">Pluygers</span>)</a></li><script type="text/javascript">document.getElementById('note_LCL462_158_22').style.display = "none";</script><li class="note" id="note_LCL462_158_23"><a class="footnoteCrossrefLink" href="#target_note_LCL462_158_23" title="Click to highlight in text"><sup class="lineRef">23</sup>(<span class="italic">Madvig</span>)</a></li><script type="text/javascript">document.getElementById('note_LCL462_158_23').style.display = "none";</script><li class="note" id="note_LCL462_158_24"><a class="footnoteCrossrefLink" href="#target_note_LCL462_158_24" title="Click to highlight in text"><sup class="lineRef">24</sup>(<span class="italic">SB</span>)</a></li><script type="text/javascript">document.getElementById('note_LCL462_158_24').style.display = "none";</script></ul></section></notes></section>