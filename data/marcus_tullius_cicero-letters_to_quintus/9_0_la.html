<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

tam depravatis moribus, tam corruptrice provincia
divina videantur necesse est.</p>
<p>Haec institutio atque haec disciplina potest sustinere in
rebus statuendis et decernendis eam severitatem qua tu
in iis rebus usus es ex quibus non nullas simultates cum
magna mea laetitia susceptas habemus; nisi forte me Paconi
nescio cuius, hominis ne Graeci quidem ac Mysi aut
Phrygis potius, querelis moveri putas aut Tusceni, hominis
furiosi ac sordidi, vocibus, cuius tu ex impurissimis faucibus
inhonestissimam cupiditatem eripuisti summa cum
<span class="br"></span><span class="lineNumber">20</span><span class="br"></span>aequitate. haec<a class="footnoteLink" href="#note_LCL462_22_15" id="target_note_LCL462_22_15"><sup>15</sup></a> et cetera plena severitatis quae statuisti
in ista provincia non facile sine summa integritate sustineremus.
qua re sit summa in iure dicendo severitas, dum
modo ea ne varietur gratia sed conservetur aequabilis. sed
tamen parvi refert abs te ipso ius dici aequaliter et diligenter
nisi idem ab iis fiet quibus tu eius muneris aliquam partem
concesseris. ac mihi quidem videtur non sane magna
varietas esse negotiorum in administranda Asia, sed ea tota
iuris dictione maxime sustineri. in qua scientiae, praesertim
provincialis, ratio ipsa expedita est: constantia est adhibenda
et gravitas, quae resistat non solum gratiae verum
etiam suspicioni.</p>
<p><span class="br"></span><span class="lineNumber">21</span><span class="br"></span>Adiungenda etiam est facilitas in audiendo, lenitas in
decernendo, in satis faciendo ac disputando diligentia. his
rebus nuper C. Octavius iucundissimus fuit, apud quem
pr&lt;ox&gt;imus<a class="footnoteLink" href="#note_LCL462_22_16" id="target_note_LCL462_22_16"><sup>16</sup></a> lictor quievit,<a class="footnoteLink" href="#note_LCL462_22_17" id="target_note_LCL462_22_17"><sup>17</sup></a> tacuit accensus, quotiens





</p></section><notes><section class="footnotes"><ul><li class="note" id="note_LCL462_22_15"><a class="footnoteCrossrefLink" href="#target_note_LCL462_22_15" title="Click to highlight in text"><sup class="lineRef">15</sup>&lt;sed&gt; h- <span class="italic">coni. SB</span></a></li><script type="text/javascript">document.getElementById('note_LCL462_22_15').style.display = "none";</script><li class="note" id="note_LCL462_22_16"><a class="footnoteCrossrefLink" href="#target_note_LCL462_22_16" title="Click to highlight in text"><sup class="lineRef">16</sup>(<span class="italic">Or.</span>)</a></li><script type="text/javascript">document.getElementById('note_LCL462_22_16').style.display = "none";</script><li class="note" id="note_LCL462_22_17"><a class="footnoteCrossrefLink" href="#target_note_LCL462_22_17" title="Click to highlight in text"><sup class="lineRef">17</sup>qui fuit (<span class="italic">Pantagathus</span>)</a></li><script type="text/javascript">document.getElementById('note_LCL462_22_17').style.display = "none";</script></ul></section></notes></section>