<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
7 (II.3)
<span class="dateline">
<span class="italic"><span class="name">Scr. Romae prid.</span> Id. <span class="date">Febr. (d. <span class="sc">xv</span> Kal. Mart.) an. 56</span></span>
</span>
<span class="salute"><span class="sc">marcus quinto fratri salutem</span></span>
</section>
<p><span class="br"></span><span class="lineNumber">1</span><span class="br"></span>Scripsi ad te antea superiora. nunc cognosce postea
quae sint acta. [a]<a class="footnoteLink" href="#note_LCL462_88_1" id="target_note_LCL462_88_1"><sup>1</sup></a> Kal. Febr. legationes in Id. Febr. reiciebantur;
eo die res confecta non est. a. d. <span class="sc">iiii</span> Non. Febr.
Milo adfuit. ei Pompeius advocatus venit. dixit M. Marcellus
a me rogatus. honeste discessimus. prodicta<a class="footnoteLink" href="#note_LCL462_88_2" id="target_note_LCL462_88_2"><sup>2</sup></a> dies est in
vii Id. Febr. interim reiectis legationibus in Idus referebatur
de provinciis quaestorum et de ornandis praetoribus;
sed res multis querelis de re publica interponendis nulla
transacta est. C. Cato legem promulgavit de imperio Lentuli
abrogando. vestitum filius mutavit.</p>
<p><span class="br"></span><span class="lineNumber">2</span><span class="br"></span>A. d. <span class="sc">vii</span> Id. Febr. Milo adfuit. dixit Pompeius, sive
voluit. nam ut surrexit, operae Clodianae clamorem sustulerunt,
idque ei perpetua oratione contigit, non modo ut
acclamatione sed ut convicio et maledictis impediretur.
qui ut peroravit (nam in eo sane fortis fuit, non est deterritus,
dixit omnia atque interdum etiam silentio, cum auctoritate
pervicerat<a class="footnoteLink" href="#note_LCL462_88_3" id="target_note_LCL462_88_3"><sup>3</sup></a>)â€”sed ut peroravit, surrexit Clodius. ei
tantus clamor a nostris (placuerat enim referre gratiam) ut
neque mente nec lingua neque ore consisteret. ea res acta
est, cum hora sexta vix Pompeius perorasset, usque ad
horam octavam, cum omnia maledicta, versus denique
obscenissimi in Clodium et Clodiam dicerentur. ille furens
et exsanguis interrogabat suos in clamore ipso quis esset



</p></section><notes><section class="footnotes"><ul><li class="note" id="note_LCL462_88_1"><a class="footnoteCrossrefLink" href="#target_note_LCL462_88_1" title="Click to highlight in text"><sup class="lineRef">1</sup>(<span class="italic">Sternkopf</span>)</a></li><script type="text/javascript">document.getElementById('note_LCL462_88_1').style.display = "none";</script><li class="note" id="note_LCL462_88_2"><a class="footnoteCrossrefLink" href="#target_note_LCL462_88_2" title="Click to highlight in text"><sup class="lineRef">2</sup>producta (<span class="italic">Drakenborch</span>)</a></li><script type="text/javascript">document.getElementById('note_LCL462_88_2').style.display = "none";</script><li class="note" id="note_LCL462_88_3"><a class="footnoteCrossrefLink" href="#target_note_LCL462_88_3" title="Click to highlight in text"><sup class="lineRef">3</sup>peregerat (<span class="italic">Watt</span>)</a></li><script type="text/javascript">document.getElementById('note_LCL462_88_3').style.display = "none";</script></ul></section></notes></section>