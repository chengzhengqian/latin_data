<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

tenere rationem, diligentem<a class="footnoteLink" href="#note_LCL462_34_26" id="target_note_LCL462_34_26"><sup>26</sup></a> te<a class="footnoteLink" href="#note_LCL462_34_27" id="target_note_LCL462_34_27"><sup>27</sup></a> in rebus cognoscendis,
&lt;facilem&gt;<a class="footnoteLink" href="#note_LCL462_34_28" id="target_note_LCL462_34_28"><sup>28</sup></a> in hominibus audiendis admittendisque
praebere praeclarum magis est quam difficile. non est
enim positum in labore aliquo sed in quadam inductione
<span class="br"></span><span class="lineNumber">33</span><span class="br"></span>animi et voluntate. illa causa publicanorum quantam acerbitatem
adferat sociis intelleximus ex civibus qui nuper in
portoriis Italiae tollendis non tam de portorio quam de non
nullis iniuriis portitorum querebantur. qua re non ignoro
quid sociis accidat in ultimis terris, cum audierim in Italia
querelas civium. hic te ita versari ut et publicanis satis facias,
praesertim publicis male redemptis, et socios perire
non sinas divinae cuiusdam virtutis esse videtur, id est
tuae.</p>
<p>Ac primum Graecis id quod acerbissimum est, quod
sunt vectigales, non ita acerbum videri debet, propterea
quod sine imperio populi Romani suis institutis per se ipsi
ita fuerunt. nomen autem publicani aspernari non possunt,
qui pendere ipsi vectigal sine publicano non potuerint
quod iis aequaliter Sulla discripserat.<a class="footnoteLink" href="#note_LCL462_34_29" id="target_note_LCL462_34_29"><sup>29</sup></a> non esse autem
leniores in exigendis vectigalibus Graecos quam nostros
publicanos hinc intellegi potest quod Caunii nuper omnibusque<a class="footnoteLink" href="#note_LCL462_34_30" id="target_note_LCL462_34_30"><sup>30</sup></a>
ex insulis quae erant a Sulla Rhodiis attributae
confugerunt ad senatum, nobis ut potius vectigal quam
Rhodiis penderent. qua re nomen publicani neque ii debent
horrere qui semper vectigales fuerunt, neque ii aspernari
qui per se pendere vectigal non potuerunt, neque







</p></section><notes><section class="footnotes"><ul><li class="note" id="note_LCL462_34_26"><a class="footnoteCrossrefLink" href="#target_note_LCL462_34_26" title="Click to highlight in text"><sup class="lineRef">26</sup>facilem (<span class="italic">SB</span>)</a></li><script type="text/javascript">document.getElementById('note_LCL462_34_26').style.display = "none";</script><li class="note" id="note_LCL462_34_27"><a class="footnoteCrossrefLink" href="#target_note_LCL462_34_27" title="Click to highlight in text"><sup class="lineRef">27</sup>se <span class="italic">Petreius</span></a></li><script type="text/javascript">document.getElementById('note_LCL462_34_27').style.display = "none";</script><li class="note" id="note_LCL462_34_28"><a class="footnoteCrossrefLink" href="#target_note_LCL462_34_28" title="Click to highlight in text"><sup class="lineRef">28</sup><span class="italic">SB</span>)</a></li><script type="text/javascript">document.getElementById('note_LCL462_34_28').style.display = "none";</script><li class="note" id="note_LCL462_34_29"><a class="footnoteCrossrefLink" href="#target_note_LCL462_34_29" title="Click to highlight in text"><sup class="lineRef">29</sup>descr- (<span class="italic">Buecheler</span>)</a></li><script type="text/javascript">document.getElementById('note_LCL462_34_29').style.display = "none";</script><li class="note" id="note_LCL462_34_30"><a class="footnoteCrossrefLink" href="#target_note_LCL462_34_30" title="Click to highlight in text"><sup class="lineRef">30</sup>omnes qui (<span class="italic">SB</span>)</a></li><script type="text/javascript">document.getElementById('note_LCL462_34_30').style.display = "none";</script></ul></section></notes></section>