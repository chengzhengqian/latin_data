<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">


huic quantum credendum sit vide: non quin possint multi
esse provinciales viri boni, sed hoc sperare licet, iudicare
periculosum est. multis enim simulationum involucris tegitur
et quasi velis quibusdam obtenditur unius cuiusque
natura; frons, oculi, vultus persaepe mentiuntur, oratio
vero saepissime. quam ob rem qui potes reperire ex eo genere
hominum qui pecuniae cupiditate adducti careant iis
rebus omnibus a quibus nos divulsi esse non possumus, te
autem, alienum hominem, ament ex animo ac non sui
commodi causa simulent? mihi quidem permagnum videtur,
praesertim si idem homines privatum non fere quemquam,
praetores semper omnis amant. quo ex genere si
quem forte tui cognosti amantiorem (fieri enim potuit)
quam temporis, hunc vero ad tuum numerum libenter
adscribito; sin autem id non perspicies, nullum genus erit
in familiaritate cavendum magis, propterea quod et omnis
vias pecuniae norunt et omnia pecuniae causa faciunt et,
quicum victuri non sunt, eius existimationi consulere non
curant.</p>
<p><span class="br"></span><span class="lineNumber">16</span><span class="br"></span>Atque etiam e Graecis ipsis diligenter cavendae sunt
quaedam familiaritates praeter hominum perpaucorum si
qui sunt vetere Graecia digni; nunc<a class="footnoteLink" href="#note_LCL462_18_12" id="target_note_LCL462_18_12"><sup>12</sup></a> vero fallaces sunt
permulti et leves et diuturna servitute ad nimiam adsentationem
eruditi. quos ego universos adhiberi liberaliter,
optimum quemque hospitio amicitiaque coniungi dico
oportere: nimiae familiaritates eorum neque &lt;honestae
neque&gt;<a class="footnoteLink" href="#note_LCL462_18_13" id="target_note_LCL462_18_13"><sup>13</sup></a> iam<a class="footnoteLink" href="#note_LCL462_18_14" id="target_note_LCL462_18_14"><sup>14</sup></a> fideles sunt. non enim audent adversari





</p></section><notes><section class="footnotes"><ul><li class="note" id="note_LCL462_18_12"><a class="footnoteCrossrefLink" href="#target_note_LCL462_18_12" title="Click to highlight in text"><sup class="lineRef">12</sup>sic (<span class="italic">Ern.</span>)</a></li><script type="text/javascript">document.getElementById('note_LCL462_18_12').style.display = "none";</script><li class="note" id="note_LCL462_18_13"><a class="footnoteCrossrefLink" href="#target_note_LCL462_18_13" title="Click to highlight in text"><sup class="lineRef">13</sup>(<span class="italic">coni. Watt</span>)</a></li><script type="text/javascript">document.getElementById('note_LCL462_18_13').style.display = "none";</script><li class="note" id="note_LCL462_18_14"><a class="footnoteCrossrefLink" href="#target_note_LCL462_18_14" title="Click to highlight in text"><sup class="lineRef">14</sup>tam (<span class="italic">Ern.</span>)</a></li><script type="text/javascript">document.getElementById('note_LCL462_18_14').style.display = "none";</script></ul></section></notes></section>