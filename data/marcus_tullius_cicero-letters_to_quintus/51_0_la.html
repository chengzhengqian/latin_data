<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Pompeium lectica latus sum. luci eum convenire non potueram
quod afuerat; videre autem volebam quod eram
postridie Roma exiturus et quod ille in Sardiniam iter habebat.
hominem conveni et ab eo petivi ut quam primum
te nobis redderet; statim dixit. erat autem iturus, ut aiebat,
a. d. iii Id. Apr. ut aut &lt;Sa&gt;lebrone<a class="footnoteLink" href="#note_LCL462_106_3" id="target_note_LCL462_106_3"><sup>3</sup></a> aut Pisis conscenderet.
tu, mi frater, simul et ille venerit, primam navigationem,
dum modo idonea tempestas sit, ne omiseris.</p>
<p><span class="br"></span><span class="lineNumber">4</span><span class="br"></span>A.d. v Id. Apr. ante lucem hanc epistulam dictaveram
conscripseramque in itinere, ut eo die apud T. Titium in
Anagnino manerem. postridie autem in Laterio cogitabam,
inde, cum in Arpinati quinque dies fuissem, ire in
Pompeianum, rediens aspicere Cumanum, ut, quoniam in
Non. Mai. Miloni dies prodic&lt;t&gt;a est, prid. Non. Romae
essem teque, mi carissime et suavissime frater, ad eam
diem, ut sperabam, viderem. aedificationem Arcani ad
tuum adventum sustentari placebat.</p>
<p><span class="marginNote left">Fac,</span> mi frater, ut valeas quam primumque venias.</p>
</section>
<section class="div2">
<section class="opener">
11 (II.7)
<span class="dateline">
<span class="italic"><span class="name">Scr. Romae paulo post Id.</span> <span class="date">Mai. an. 56</span></span>
</span>
<span class="salute"><span class="sc">marcus quinto fratri salutem</span></span>
</section>
<p><span class="br"></span><span class="lineNumber">1</span><span class="br"></span>O litteras mihi tuas iucundissimas exspectatas, ac primo



</p></section><notes><section class="footnotes"><ul><li class="note" id="note_LCL462_106_3"><a class="footnoteCrossrefLink" href="#target_note_LCL462_106_3" title="Click to highlight in text"><sup class="lineRef">3</sup>labrone (<span class="italic">Wesseling</span>*)</a></li><script type="text/javascript">document.getElementById('note_LCL462_106_3').style.display = "none";</script></ul></section></notes></section>