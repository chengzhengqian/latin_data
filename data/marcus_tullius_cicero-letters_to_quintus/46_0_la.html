<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
8 (II.4)
<span class="dateline">
<span class="italic"><span class="name">Scr. Romae medio m.</span> <span class="date">Mart. an. 56</span></span>
</span>
<span class="salute"><span class="sc">marcus quinto fratri salutem</span></span>
</section>
<p><span class="br"></span><span class="lineNumber">1</span><span class="br"></span>Sestius noster absolutus est a. d. <span class="sc">ii</span> Id. Mart. et, quod
vehementer interfuit rei publicae, nullam videri in eius
modi causa dissensionem esse, omnibus sententiis absolutus
est. illud quod tibi curae saepe esse intellexeram, ne cui
iniquo relinqueremus vituperandi locum, qui nos ingratos
esse diceret nisi illius perversitatem quibusdam in rebus
quam humanissime ferremus, scito hoc nos in eo iudicio
consecutos esse ut omnium gratissimi iudicaremur. nam
defendendo moroso homini cumulatissime satis fecimus
et, id quod ille maxime cupiebat, Vatinium, a quo palam
oppugnabatur, arbitratu nostro concidimus dis hominibusque
plaudentibus. quin etiam Paullus noster, cum testis
productus esset in Sestium, confirmavit se nomen Vatini
delaturum si Macer Licinius cunctaretur, et Macer ab Sesti
subselliis surrexit ac se illi non defuturum adfirmavit.
quid quaeris? homo petulans et audax [Vatinius]<a class="footnoteLink" href="#note_LCL462_96_1" id="target_note_LCL462_96_1"><sup>1</sup></a> valde
perturbatus debilitatusque discessit.</p>
<p><span class="br"></span><span class="lineNumber">2</span><span class="br"></span>Quintus, filius tuus, puer optimus, eruditur egregie.
hoc nunc magis animum adverto quod Tyrannio docet
apud me. domus utriusque nostrum aedificatur strenue.
redemptori tuo dimidium pecuniae curavi. spero nos ante
hiemem contubernalis fore. de nostra Tullia tui mehercule
amantissima spero cum Crassipede nos confecisse. &lt;sed&gt;<a class="footnoteLink" href="#note_LCL462_96_2" id="target_note_LCL462_96_2"><sup>2</sup></a>
</p></section><notes><section class="footnotes"><ul><li class="note" id="note_LCL462_96_1"><a class="footnoteCrossrefLink" href="#target_note_LCL462_96_1" title="Click to highlight in text"><sup class="lineRef">1</sup>(<span class="italic">Baiter</span>)</a></li><script type="text/javascript">document.getElementById('note_LCL462_96_1').style.display = "none";</script><li class="note" id="note_LCL462_96_2"><a class="footnoteCrossrefLink" href="#target_note_LCL462_96_2" title="Click to highlight in text"><sup class="lineRef">2</sup>(<span class="italic">Sternkopf</span>)</a></li><script type="text/javascript">document.getElementById('note_LCL462_96_2').style.display = "none";</script></ul></section></notes></section>