<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
datum est ad quas revertendum est?</p>
<p><span class="br"></span><span class="lineNumber">24</span><span class="br"></span>Ac mihi quidem videntur huc omnia esse referenda iis
qui praesunt aliis, ut ii qui erunt in eorum imperio sint
quam beatissimi. quod tibi et esse antiquissimum et ab initio
fuisse, ut primum Asiam attigisti, constanti fama atque
omnium sermone celebratum est. est autem non modo
eius qui sociis et civibus sed etiam eius qui servis, qui mutis
pecudibus praesit eorum quibus praesit commodis utilitatique
<span class="br"></span><span class="lineNumber">25</span><span class="br"></span>servire. cuius quidem generis constare inter omnis
video abs te summam adhiberi diligentiam: nullum aes
alienum novum contrahi civitatibus, vetere autem magno
et gravi multas abs te esse liberatas; urbis compluris dirutas
ac paene desertas, in quibus unam Ioniae nobilissimam,
alteram Cariae, Samum et Halicarnassum, per te
esse recreatas; nullas esse in oppidis seditiones, nullas discordias;
provideri abs te ut civitates optimatium consiliis
administrentur; sublata Mysiae latrocinia, caedis multis
locis repressas, pacem tota provincia constitutam, neque
solum illa itinerum atque agrorum sed multo etiam plura
et maiora oppidorum et fanorum<a class="footnoteLink" href="#note_LCL462_26_20" id="target_note_LCL462_26_20"><sup>20</sup></a> latrocinia esse depulsa;
remotam a fama et a fortunis et ab otio locupletum illam
acerbissimam ministram praetorum avaritiae, calumniam;
sumptus et tributa civitatum ab omnibus qui earum civitatum
fines incolant tolerari aequaliter; facillimos esse aditus
ad te, patere auris tuas querelis omnium, nullius inopiam
ac solitudinem non modo illo populari accessu ac tribunali
sed ne domo quidem et cubiculo esse exclusam tuo; toto
denique imperio nihil acerbum esse, nihil crudele, atque

</p></section><notes><section class="footnotes"><ul><li class="note" id="note_LCL462_26_20"><a class="footnoteCrossrefLink" href="#target_note_LCL462_26_20" title="Click to highlight in text"><sup class="lineRef">20</sup>furtorum (<span class="italic">Vict.</span>)</a></li><script type="text/javascript">document.getElementById('note_LCL462_26_20').style.display = "none";</script></ul></section></notes></section>