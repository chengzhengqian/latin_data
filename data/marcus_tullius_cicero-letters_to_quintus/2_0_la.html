<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

saluti consulo, dum impudentiae non nullorum negotiatorum
resisto, dum nostram gloriam tua virtute augeri
expeto, feci non sapienter, praesertim cum id commiserim
ut ille alter annus etiam tertium posset adducere.</p>
<p><span class="br"></span><span class="lineNumber">3</span><span class="br"></span>Quod quoniam peccatum meum esse confiteor, est sapientiae
atque humanitatis tuae curare et perficere ut hoc
minus sapienter ame provisum diligentia tua corrigatur. ac
si te ipse vehementius ad omnis partis bene audiendi excitaris,
non ut cum aliis sed ut tecum iam ipse certes, si
omnem tuam mentem, curam, cogitationem ad excellendi<a class="footnoteLink" href="#note_LCL462_8_2" id="target_note_LCL462_8_2"><sup>2</sup></a>
in omnibus &lt;gene&gt;ribus<a class="footnoteLink" href="#note_LCL462_8_3" id="target_note_LCL462_8_3"><sup>3</sup></a> laudis cupiditatem incitaris,
mihi crede, unus annus additus labori tuo multorum annorum
laetitiam nobis, gloriam vero etiam posteris nostris
adferet.</p>
<p><span class="br"></span><span class="lineNumber">4</span><span class="br"></span>Quapropter hoc te primum rogo, ne contrahas ac demittas
animum neve te obrui tamquam fluctu sic magnitudine
negoti sinas contraque erigas ac resistas sive etiam
ultro occurras negotiis; neque enim eius modi partem rei
publicae geris in qua Fortuna dominetur, sed in qua plurimum
ratio possit et diligentia. quod si tibi bellum aliquod
magnum et periculosum administranti prorogatum imperium
viderem, tremerem animo quod eodem tempore esse
intellegerem etiam Fortunae potestatem in nos prorogatam.
<span class="br"></span><span class="lineNumber">5</span><span class="br"></span>nunc vero ea pars tibi rei publicae commissa est in
qua aut nullam aut perexiguam partem Fortuna tenet et
quae mihi tota in tua virtute ac moderatione animi posita
esse videatur. nullas, ut opinor, insidias hostium, nullam
proeli dimicationem, nullam defectionem sociorum, nullam
inopiam stipendi aut rei frumentariae, nullam seditionem
exercitus pertimescimus; quae persaepe sapientissimis


</p></section><notes><section class="footnotes"><ul><li class="note" id="note_LCL462_8_2"><a class="footnoteCrossrefLink" href="#target_note_LCL462_8_2" title="Click to highlight in text"><sup class="lineRef">2</sup>excellentem (<span class="italic">coni. Watt</span>*: -ntis <span class="italic">Ern.</span>)</a></li><script type="text/javascript">document.getElementById('note_LCL462_8_2').style.display = "none";</script><li class="note" id="note_LCL462_8_3"><a class="footnoteCrossrefLink" href="#target_note_LCL462_8_3" title="Click to highlight in text"><sup class="lineRef">3</sup>(<span class="italic">coni. Watt</span>)*</a></li><script type="text/javascript">document.getElementById('note_LCL462_8_3').style.display = "none";</script></ul></section></notes></section>