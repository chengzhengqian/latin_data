<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quam illorum aetas qui loquebantur. ego autem id
ipsum tum eram secutus, ne in nostra tempora incurrens
offenderem quempiam. nunc et id vitabo et loquar ipse<a class="footnoteLink" href="#note_LCL462_182_6" id="target_note_LCL462_182_6"><sup>6</sup></a>
tecum et tamen illa quae institueram ad te, si Romam venero,
mittam. puto enim te existimaturum a me illos libros
non sine aliquo meo stomacho esse relictos.</p>
<p><span class="br"></span><span class="lineNumber">3</span><span class="br"></span>Caesaris amore quem ad me perscripsit unice delector;
promissis iis quae ostendit non valde pendeo. nec sitio
honores nec desidero gloriam magisque eius voluntatis
perpetuitatem quam promissorum exitum exspecto. vivo
tamen in ea ambitione et labore quasi<a class="footnoteLink" href="#note_LCL462_182_7" id="target_note_LCL462_182_7"><sup>7</sup></a> id quod non postulo
exspectem.</p>
<p><span class="br"></span><span class="lineNumber">4</span><span class="br"></span>Quod me de versibus faciendis rogas, incredibile est,
mi frater, quam egeam tempore, nec sane satis commoveor
animo ad ea quae vis canenda. ἀμπώτεις vero et ea quae
ipse ego ne cogitando quidem consequor tu, qui omnis isto
eloquendi et exprimendi genere superasti, a me petis?
facerem tamen ut possem, sed, quod te minime fugit, opus
est ad poema quadam animi alacritate, quam plane mihi
tempora eripiunt. abduco equidem me ab omni rei publicae
cura dedoque litteris, sed tamen indicabo tibi quod
mehercule in primis te celatum volebam. angor,mi suavissime
frater, angor nullam esse rem publicam, nulla iudicia,
nostrumque hoc tempus aetatis, quod in illa auctoritate
senatoria florere debe&lt;ba&gt;t,<a class="footnoteLink" href="#note_LCL462_182_8" id="target_note_LCL462_182_8"><sup>8</sup></a> aut forensi labore iactari
aut domesticis litteris sustentari, illud vero quod a puero
adamaram, ‘πολλὸν ἀριστεύειν καὶ ὑπείροχος ἔμμεναι





</p></section><notes><section class="footnotes"><ul><li class="note" id="note_LCL462_182_6"><a class="footnoteCrossrefLink" href="#target_note_LCL462_182_6" title="Click to highlight in text"><sup class="lineRef">6</sup>et ipse</a></li><script type="text/javascript">document.getElementById('note_LCL462_182_6').style.display = "none";</script><li class="note" id="note_LCL462_182_7"><a class="footnoteCrossrefLink" href="#target_note_LCL462_182_7" title="Click to highlight in text"><sup class="lineRef">7</sup>quam (<span class="italic">Ursinus</span>)</a></li><script type="text/javascript">document.getElementById('note_LCL462_182_7').style.display = "none";</script><li class="note" id="note_LCL462_182_8"><a class="footnoteCrossrefLink" href="#target_note_LCL462_182_8" title="Click to highlight in text"><sup class="lineRef">8</sup>(<span class="italic">Man.</span>)</a></li><script type="text/javascript">document.getElementById('note_LCL462_182_8').style.display = "none";</script></ul></section></notes></section>