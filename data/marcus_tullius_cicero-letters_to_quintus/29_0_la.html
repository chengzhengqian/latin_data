<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

tam nihil&lt;i&gt;<a class="footnoteLink" href="#note_LCL462_62_27" id="target_note_LCL462_62_27"><sup>27</sup></a> sit. sed tanto dolore Aesopus est adfectus
propter servi scelus et audaciam ut nihil ei gratius facere
possis quam si illum per te reciperarit.</p>
<p><span class="br"></span><span class="lineNumber">15</span><span class="br"></span>Nunc ea cognosce quae maxime exoptas. rem publicam
funditus amisimus, adeo ut &lt;C.&gt;<a class="footnoteLink" href="#note_LCL462_62_28" id="target_note_LCL462_62_28"><sup>28</sup></a> Cato, adulescens nullius
consili sed tamen civis Romanus et Cato, vix vivus effugerit
quod, cum Gabinium de ambitu vellet postulare neque
praetores diebus aliquot adiri possent vel potestatem sui
facerent, in contionem ascendit et Pompeium ‘privatum
dictatorem’ appellavit. propius nihil est factum quam ut
occideretur. ex hoc qui sit status totius rei publicae videre
potes.</p>
<p><span class="br"></span><span class="lineNumber">16</span><span class="br"></span>Nostrae tamen causae non videntur homines defuturi.
mirandum in modum profitentur, offerunt se, pollicentur.
equidem cum spe sum maxima tum maiore etiam animo:
spe, ut<a class="footnoteLink" href="#note_LCL462_62_29" id="target_note_LCL462_62_29"><sup>29</sup></a> superiores fore nos confidam;<a class="footnoteLink" href="#note_LCL462_62_30" id="target_note_LCL462_62_30"><sup>30</sup></a> animo, ut in hac
re publica ne casum quidem ullum pertimescam.<a class="footnoteLink" href="#note_LCL462_62_31" id="target_note_LCL462_62_31"><sup>31</sup></a> sed
tamen se res sic habet: si diem nobis dixerit, tota Italia
concurret, ut multiplicata gloria discedamus; sin autem vi
agere conabitur, spero fore studiis non solum amicorum
sed etiam alienorum ut vi resistamus. omnes et se et suos
amicos, clientis, libertos, servos, pecunias denique suas
pollicentur. nostra antiqua manus bonorum ardet [et]<a class="footnoteLink" href="#note_LCL462_62_32" id="target_note_LCL462_62_32"><sup>32</sup></a>
studio nostri atque amore. si qui antea aut alieniores fuerant
aut languidiores, nunc horum regum odio se cum
bonis coniungunt. Pompeius omnia pollicetur et Caesar;
quibus ego ita credo ut nihil de mea comparatione deminuam.
tribuni pl. designati sunt nobis amici, consules se






</p></section><notes><section class="footnotes"><ul><li class="note" id="note_LCL462_62_27"><a class="footnoteCrossrefLink" href="#target_note_LCL462_62_27" title="Click to highlight in text"><sup class="lineRef">27</sup>iam nihil (<span class="italic">Man.</span>)</a></li><script type="text/javascript">document.getElementById('note_LCL462_62_27').style.display = "none";</script><li class="note" id="note_LCL462_62_28"><a class="footnoteCrossrefLink" href="#target_note_LCL462_62_28" title="Click to highlight in text"><sup class="lineRef">28</sup>(<span class="italic">Or.</span>)</a></li><script type="text/javascript">document.getElementById('note_LCL462_62_28').style.display = "none";</script><li class="note" id="note_LCL462_62_29"><a class="footnoteCrossrefLink" href="#target_note_LCL462_62_29" title="Click to highlight in text"><sup class="lineRef">29</sup>sperent (<span class="italic">A. Klotz</span>)</a></li><script type="text/javascript">document.getElementById('note_LCL462_62_29').style.display = "none";</script><li class="note" id="note_LCL462_62_30"><a class="footnoteCrossrefLink" href="#target_note_LCL462_62_30" title="Click to highlight in text"><sup class="lineRef">30</sup>confidant (<span class="italic">R. Klotz</span>)</a></li><script type="text/javascript">document.getElementById('note_LCL462_62_30').style.display = "none";</script><li class="note" id="note_LCL462_62_31"><a class="footnoteCrossrefLink" href="#target_note_LCL462_62_31" title="Click to highlight in text"><sup class="lineRef">31</sup>-escant</a></li><script type="text/javascript">document.getElementById('note_LCL462_62_31').style.display = "none";</script><li class="note" id="note_LCL462_62_32"><a class="footnoteCrossrefLink" href="#target_note_LCL462_62_32" title="Click to highlight in text"><sup class="lineRef">32</sup>(<span class="italic">Man.</span>)</a></li><script type="text/javascript">document.getElementById('note_LCL462_62_32').style.display = "none";</script></ul></section></notes></section>