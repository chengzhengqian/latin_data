<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

scripseras ut, si quid esset quod ad te diligentius perferri
vellem, illi darem, quod mehercule hisce litteris quas vulgo
ad te mitto nihil fere scribo quod, si in alicuius manus
inciderit, moleste ferendum sit. &lt;nunc&gt;<a class="footnoteLink" href="#note_LCL462_162_28" id="target_note_LCL462_162_28"><sup>28</sup></a> Minucio me et
Salvio et Labeoni reservabam. Labeo aut tarde proficiscetur
aut hic manebit. Hippodamus ne num quid vellem quidem
rogavit.</p>
<p><span class="br"></span><span class="lineNumber">22</span><span class="br"></span>T. Pinarius amabilis ad me de te litteras mittit, se
maxime litteris, sermonibus, cenis denique tuis delectari.
is homo semper me delectavit fraterque eius mecum est
multum. qua re, uti instituisti, complectere adulescentem.</p>
<p><span class="br"></span><span class="lineNumber">23</span><span class="br"></span>Quod multos dies epistulam in manibus habui propter
commorationem tabellariorum, ideo &lt;eo&gt;<a class="footnoteLink" href="#note_LCL462_162_29" id="target_note_LCL462_162_29"><sup>29</sup></a> multa coniecta
sunt, aliud alio tempore, velut hoc: T. Anicius mihi saepe
iam dixit sese tibi suburbanum si quod invenisset non dubitaturum
esse emere. in eius sermone ego utrumque soleo
admirari, et te de suburbano emendo cum ad illum
scribas non modo ad me non scribere sed etiam aliam in
sententiam [de suburbano]<a class="footnoteLink" href="#note_LCL462_162_30" id="target_note_LCL462_162_30"><sup>30</sup></a> scribere, et cum ad illum
scribas nihil te recordari [de se]<a class="footnoteLink" href="#note_LCL462_162_31" id="target_note_LCL462_162_31"><sup>31</sup></a> de ep&lt;ist&gt;ulis illis quas
in Tusculano eius tu mihi ostendisti, nihil de praeceptis
Epicharmi, γνῶθι πῶς ἄλλῳ κέχρηται, totum denique
vultum, sermonem, animum eius, quem ad modum conicio,
<span class="br"></span><span class="lineNumber">24</span><span class="br"></span>quasi *.<a class="footnoteLink" href="#note_LCL462_162_32" id="target_note_LCL462_162_32"><sup>32</sup></a> sed haec tu videris. de suburbano cura ut
sciam quid velis et simul ne quid ille turbet vide.</p>
<p>Quid praeterea? quid? etiam. Gabinius a.d. <span class="sc">iiii</span> Kal.
Oct. noctu in urbem introierat<a class="footnoteLink" href="#note_LCL462_162_33" id="target_note_LCL462_162_33"><sup>33</sup></a> et hodie hora <span class="sc">viii</span>, cum






</p></section><notes><section class="footnotes"><ul><li class="note" id="note_LCL462_162_28"><a class="footnoteCrossrefLink" href="#target_note_LCL462_162_28" title="Click to highlight in text"><sup class="lineRef">28</sup>(<span class="italic">SB</span>)</a></li><script type="text/javascript">document.getElementById('note_LCL462_162_28').style.display = "none";</script><li class="note" id="note_LCL462_162_29"><a class="footnoteCrossrefLink" href="#target_note_LCL462_162_29" title="Click to highlight in text"><sup class="lineRef">29</sup>(<span class="italic">Goodyear</span>)</a></li><script type="text/javascript">document.getElementById('note_LCL462_162_29').style.display = "none";</script><li class="note" id="note_LCL462_162_30"><a class="footnoteCrossrefLink" href="#target_note_LCL462_162_30" title="Click to highlight in text"><sup class="lineRef">30</sup>(<span class="italic">Man.</span>)</a></li><script type="text/javascript">document.getElementById('note_LCL462_162_30').style.display = "none";</script><li class="note" id="note_LCL462_162_31"><a class="footnoteCrossrefLink" href="#target_note_LCL462_162_31" title="Click to highlight in text"><sup class="lineRef">31</sup>(<span class="italic">Hervagius</span>)</a></li><script type="text/javascript">document.getElementById('note_LCL462_162_31').style.display = "none";</script><li class="note" id="note_LCL462_162_32"><a class="footnoteCrossrefLink" href="#target_note_LCL462_162_32" title="Click to highlight in text"><sup class="lineRef">32</sup><span class="italic">excidit aliquid velut</span> ἀπομεμαθηκέναι (<span class="italic">T-P</span>)</a></li><script type="text/javascript">document.getElementById('note_LCL462_162_32').style.display = "none";</script><li class="note" id="note_LCL462_162_33"><a class="footnoteCrossrefLink" href="#target_note_LCL462_162_33" title="Click to highlight in text"><sup class="lineRef">33</sup>introierit (<span class="italic">Wes.</span>)</a></li><script type="text/javascript">document.getElementById('note_LCL462_162_33').style.display = "none";</script></ul></section></notes></section>