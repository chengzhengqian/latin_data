<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

hominem quem ego et ex suis civibus et ex multis aliis cottidie
magis cognosco nobiliorem esse prope quam civitatem
suam.</p>
<p><span class="br"></span><span class="lineNumber">6</span><span class="br"></span>At enim Graecis solis indulgeo. quid? L. Caecilium
nonne omni ratione placavi? quem hominem! qua ira, quo
spiritu! quem denique praeter Tuscenium, cuius causa sanari
non potest, non mitigavi? ecce supra caput homo levis
ac sordidus sed tamen equestri censu,<a class="footnoteLink" href="#note_LCL462_52_10" id="target_note_LCL462_52_10"><sup>10</sup></a> Catienus! etiam is
lenietur. cuius tu in patrem quod fuisti asperior non reprehendo.
certo enim scio te fecisse cum causa. sed quid opus
fuit eius modi litteris quas ad ipsum misisti? illum crucem
sibi ipsum constituere, ex qua tu eum ante detraxisses; te
curaturum fumo<a class="footnoteLink" href="#note_LCL462_52_11" id="target_note_LCL462_52_11"><sup>11</sup></a> ut combureretur plaudente tota provincia.
quid vero ad C. Fabium nescio quem (nam eam
quoque epistulam T. Catienus circumgestat), renuntiari
tibi Licinium plagiarium cum suo pullo miluino tributa
exigere? deinde rogas Fabium ut et patrem et filium vivos
comburat, si possit; si minus, ad te mittat uti iudicio comburantur.
hae litterae abs te per iocum missae ad C.
Fabium, si modo sunt tuae, cum leguntur, invidiosam atrocitatem
verborum habent.</p>
<p><span class="br"></span><span class="lineNumber">7</span><span class="br"></span>Ac si omnium mearum litterarum praecepta repetes,
intelleges esse nihil a me nisi orationis acerbitatem et iracundiam
et, si forte, raro litterarum missarum indiligentiam
reprehensam. quibus quidem in rebus si apud te
plus auctoritas mea quam tua sive natura paulo acrior sive




</p></section><notes><section class="footnotes"><ul><li class="note" id="note_LCL462_52_10"><a class="footnoteCrossrefLink" href="#target_note_LCL462_52_10" title="Click to highlight in text"><sup class="lineRef">10</sup>incessu (<span class="italic">Vict.</span>)</a></li><script type="text/javascript">document.getElementById('note_LCL462_52_10').style.display = "none";</script><li class="note" id="note_LCL462_52_11"><a class="footnoteCrossrefLink" href="#target_note_LCL462_52_11" title="Click to highlight in text"><sup class="lineRef">11</sup>vivus <span class="italic">Housman ap. Watt</span></a></li><script type="text/javascript">document.getElementById('note_LCL462_52_11').style.display = "none";</script></ul></section></notes></section>