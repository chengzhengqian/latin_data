<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

optime ostendunt, praetores habemus amicissimos et
acerrimos<a class="footnoteLink" href="#note_LCL462_64_33" id="target_note_LCL462_64_33"><sup>33</sup></a> civis, Domitium, Nigidium, Memmium, Lentulum;
bonos etiam alios, sed hos singularis. qua re
magnum animum fac habeas et spem bonam. de singulis
tamen rebus quae cottidie gerentur<a class="footnoteLink" href="#note_LCL462_64_34" id="target_note_LCL462_64_34"><sup>34</sup></a> faciam te crebro
certiorem.</p>
</section>
<section class="div2">
<section class="opener">
3 (I.3)
<span class="dateline">
<span class="italic"><span class="name">Scr. Thessalonica Id.</span> Iun. an. <span class="date">58</span></span>
</span>
<span class="salute"><span class="sc">marcus quinto fratri salutem</span></span>
</section>
<p><span class="br"></span><span class="lineNumber">1</span><span class="br"></span>Mi frater, mi frater, mi frater, tune id veritus es ne ego
iracundia aliqua adductus pueros ad te sine litteris miserim
aut etiam ne te videre noluerim? ego tibi irascerer? tibi
ego possem irasci? scilicet; tu enim me adflixisti, tui me inimici,
tua me invidia ac non ego te misere perdidi. meus ille
laudatus consulatus mihi te, liberos, patriam, fortunas, tibi
velim ne quid eripuerit praeter unum me. sed certe a te
mihi omnia semper honesta et iucunda ceciderunt, a me
tibi luctus meae calamitatis, metus tuae, desiderium, maeror,
solitudo. ego te videre noluerim? immo vero me a te
videri nolui. non enim vidisses fratrem tuum, non eum
quem reliqueras, non eum quem noras, non eum quem
flens flentem, prosequentem proficiscens dimiseras, ne
vestigium quidem eius nec simulacrum sed quandam
effigiem spirantis mortui.</p>
</section><notes><section class="footnotes"><ul><li class="note" id="note_LCL462_64_33"><a class="footnoteCrossrefLink" href="#target_note_LCL462_64_33" title="Click to highlight in text"><sup class="lineRef">33</sup>acerbissimos</a></li><script type="text/javascript">document.getElementById('note_LCL462_64_33').style.display = "none";</script><li class="note" id="note_LCL462_64_34"><a class="footnoteCrossrefLink" href="#target_note_LCL462_64_34" title="Click to highlight in text"><sup class="lineRef">34</sup>gerantur (<span class="italic">SB</span>)</a></li><script type="text/javascript">document.getElementById('note_LCL462_64_34').style.display = "none";</script></ul></section></notes></section>