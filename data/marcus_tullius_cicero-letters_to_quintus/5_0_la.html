<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

existimatione sua ut propter amorem in nos fraternum
<span class="br"></span><span class="lineNumber">11</span><span class="br"></span>etiam de nostra<a class="footnoteLink" href="#note_LCL462_14_7" id="target_note_LCL462_14_7"><sup>7</sup></a> laboret. quaestorem habes non tuo iudicio
delectum sed eum quem sors dedit. hunc oportet et sua
sponte esse moderatum et tuis institutis ac praeceptis
obtemperare. quorum si quis forte esset sordidior, ferres
eatenus quoad per se neglegeret eas leges quibus esset
adstrictus, non ut ea potestate quam tu ad dignitatem
permisisses ad quaestum uteretur. neque enim mihi sane
placet, praesertim cum hi mores tantum iam ad nimiam
lenitatem et ad ambitionem incubuerint, scrutari te omnis
sordis, excutere unum quemque eorum, sed, quanta sit in
quoque fides, tantum cuique committere.</p>
<p>Atque [inter nos]<a class="footnoteLink" href="#note_LCL462_14_8" id="target_note_LCL462_14_8"><sup>8</sup></a> eos quos tibi comites et adiutores negotiorum
publicorum dedit ipsa res publica dumtaxat finibus
<span class="br"></span><span class="lineNumber">12</span><span class="br"></span>iis praestabis quos ante praescripsi. quos vero aut ex
domesticis convictionibus<a class="footnoteLink" href="#note_LCL462_14_9" id="target_note_LCL462_14_9"><sup>9</sup></a> aut ex<a class="footnoteLink" href="#note_LCL462_14_10" id="target_note_LCL462_14_10"><sup>10</sup></a> necessariis apparitionibus
tecum esse voluisti, qui quasi ex cohorte praetoris
appellari solent, horum non modo facta sed etiam dicta
omnia praestanda nobis sunt. sed habes eos tecum quos
possis recte facientis facile diligere, minus consulentis
existimationi tuae facillime coercere. a quibus, rudis cum
esses, videtur potuisse tua liberalitas decipi (nam ut quisque
est vir optimus, ita difficillime esse alios improbos suspicatur);
nunc vero tertius hic annus habeat integritatem
<span class="br"></span><span class="lineNumber">13</span><span class="br"></span>eandem quam superiores, cautiorem autem<a class="footnoteLink" href="#note_LCL462_14_11" id="target_note_LCL462_14_11"><sup>11</sup></a> ac diligentiorem.







</p></section><notes><section class="footnotes"><ul><li class="note" id="note_LCL462_14_7"><a class="footnoteCrossrefLink" href="#target_note_LCL462_14_7" title="Click to highlight in text"><sup class="lineRef">7</sup>demonstrare (<span class="italic">Crat. marg.</span>)</a></li><script type="text/javascript">document.getElementById('note_LCL462_14_7').style.display = "none";</script><li class="note" id="note_LCL462_14_8"><a class="footnoteCrossrefLink" href="#target_note_LCL462_14_8" title="Click to highlight in text"><sup class="lineRef">8</sup>(<span class="italic">SB</span>)</a></li><script type="text/javascript">document.getElementById('note_LCL462_14_8').style.display = "none";</script><li class="note" id="note_LCL462_14_9"><a class="footnoteCrossrefLink" href="#target_note_LCL462_14_9" title="Click to highlight in text"><sup class="lineRef">9</sup>convinc- <span class="italic">vel</span> coniunc- (<span class="italic">Vict.</span>)</a></li><script type="text/javascript">document.getElementById('note_LCL462_14_9').style.display = "none";</script><li class="note" id="note_LCL462_14_10"><a class="footnoteCrossrefLink" href="#target_note_LCL462_14_10" title="Click to highlight in text"><sup class="lineRef">10</sup>in <span class="italic">coni. SB</span></a></li><script type="text/javascript">document.getElementById('note_LCL462_14_10').style.display = "none";</script><li class="note" id="note_LCL462_14_11"><a class="footnoteCrossrefLink" href="#target_note_LCL462_14_11" title="Click to highlight in text"><sup class="lineRef">11</sup>etiam (<span class="italic">Lamb.</span>)</a></li><script type="text/javascript">document.getElementById('note_LCL462_14_11').style.display = "none";</script></ul></section></notes></section>