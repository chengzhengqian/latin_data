<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">


fuit suspectus, neque ego quae ad te de illo scripsi scripsi
meo iudicio; sed cum ratio salusque omnium nostrum qui
ad rem publicam accedimus non veritate solum sed etiam
fama niteretur, sermones ad te aliorum semper, non mea
iudicia perscripsi. qui quidem quam frequentes essent et
quam graves adventu suo Statius ipse cognovit. etenim
intervenit non nullorum querelis quae apud me de illo ipso
habebantur et sentire potuit sermones iniquorum in suum
potissimum nomen erumpere.</p>
<p><span class="br"></span><span class="lineNumber">3</span><span class="br"></span>Quod autem me maxime movere solebat, cum audiebam
illum plus apud te posse quam gravitas istius<a class="footnoteLink" href="#note_LCL462_48_3" id="target_note_LCL462_48_3"><sup>3</sup></a> aetatis,
imperi, prudentiae postularet—quam multos enim mecum
egisse putas ut se Statio commendarem, quam multa
autem ipsum ἀφελῶς<a class="footnoteLink" href="#note_LCL462_48_4" id="target_note_LCL462_48_4"><sup>4</sup></a> mecum in sermone ita posuisse, ‘id
mihi non placuit,’ ‘monui,’ ‘suasi,’ ‘deterrui’? quibus in
rebus etiam si fidelitas summa est (quod prorsus credo,
quoniam tu ita iudicas), tamen species ipsa tam gratiosi
liberti aut servi dignitatem habere nullam potest. atque
hoc sic habeto (nihil enim<a class="footnoteLink" href="#note_LCL462_48_5" id="target_note_LCL462_48_5"><sup>5</sup></a> nec temere dicere nec astute
reticere debeo), materiam omnem sermonum eorum qui
de te detrahere velint Statium dedisse; antea tantum intellegi
potuisse iratos tuae &lt;se&gt;veritati esse non nullos, hoc
manumisso iratis quod loquerentur non defuisse.</p>
<p><span class="br"></span><span class="lineNumber">4</span><span class="br"></span>Nunc respondebo ad eas epistulas quas mihi reddidit
L. Caesius, cui,<a class="footnoteLink" href="#note_LCL462_48_6" id="target_note_LCL462_48_6"><sup>6</sup></a> quoniam ita te velle intellego, nullo loco
deero; quarum altera est de Blaundeno<a class="footnoteLink" href="#note_LCL462_48_7" id="target_note_LCL462_48_7"><sup>7</sup></a> Zeuxide, quem





</p></section><notes><section class="footnotes"><ul><li class="note" id="note_LCL462_48_3"><a class="footnoteCrossrefLink" href="#target_note_LCL462_48_3" title="Click to highlight in text"><sup class="lineRef">3</sup>illius (<span class="italic">Vict.</span>)</a></li><script type="text/javascript">document.getElementById('note_LCL462_48_3').style.display = "none";</script><li class="note" id="note_LCL462_48_4"><a class="footnoteCrossrefLink" href="#target_note_LCL462_48_4" title="Click to highlight in text"><sup class="lineRef">4</sup>ἀσφαῶς (<span class="italic">Vict.</span>)</a></li><script type="text/javascript">document.getElementById('note_LCL462_48_4').style.display = "none";</script><li class="note" id="note_LCL462_48_5"><a class="footnoteCrossrefLink" href="#target_note_LCL462_48_5" title="Click to highlight in text"><sup class="lineRef">5</sup>tamen (<span class="italic">Brunus</span>)</a></li><script type="text/javascript">document.getElementById('note_LCL462_48_5').style.display = "none";</script><li class="note" id="note_LCL462_48_6"><a class="footnoteCrossrefLink" href="#target_note_LCL462_48_6" title="Click to highlight in text"><sup class="lineRef">6</sup>qui</a></li><script type="text/javascript">document.getElementById('note_LCL462_48_6').style.display = "none";</script><li class="note" id="note_LCL462_48_7"><a class="footnoteCrossrefLink" href="#target_note_LCL462_48_7" title="Click to highlight in text"><sup class="lineRef">7</sup>blainde(no) <span class="italic">vel sim.</span> (<span class="italic">Tyrrell</span>)</a></li><script type="text/javascript">document.getElementById('note_LCL462_48_7').style.display = "none";</script></ul></section></notes></section>