<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
essem admonitus ab ipso, vide per homines amantis tui,
quod est facile, ut haec genera tollantur epistularum: primum
iniquarum, deinde contrariarum, tum absurde et
inusitate scriptarum, postremo in aliquem contumeliosarum.
atque ego haec tam esse quam audio non puto; et si
sunt occupationibus tuis minus animadversa, nunc perspice
et purga. legi epistulam quam ipse scripsisse Sulla
nomenclator dictus est, non probandam; legi non nullas
iracundas.</p>
<p><span class="br"></span><span class="lineNumber">10</span><span class="br"></span>Sed tempore ipso de epistulis. nam cum hanc paginam
tenerem, L. Flavius, praetor designatus, ad me venit,
homo mihi valde familiaris. is mihi te ad procuratores suos
litteras misisse, quae mihi visae sunt iniquissimae, ne quid
de bonis quae L. Octavi Nasonis fuissent, cui L. Flavius
heres est, deminuerent ante quam C. Fundanio pecuniam
solvissent, itemque misisse ad Apollonidensis ne de bonis
quae Octavi fuissent deminui paterentur prius quam Fundanio
debitum solutum esset. haec mihi veri similia non
videntur. sunt enim a prudentia tua remotissima. ne deminuat
heres? quid si infitiatur? quid si omnino non debet?
quid? praetor solet iudicare deberi? quid? ego Fundanio
non cupio, non amicus sum, non misericordia moveor?
nemo magis. sed vis<a class="footnoteLink" href="#note_LCL462_56_14" id="target_note_LCL462_56_14"><sup>14</sup></a> iuris eius modi est quibusdam in rebus
ut nihil sit loci gratiae. atque ita mihi dicebat Flavius
scriptum in ea epistula quam tuam esse dicebat, te aut
quasi amicis tuis gratias acturum aut quasi inimicis incommodaturum.
<span class="br"></span><span class="lineNumber">11</span><span class="br"></span>quid multa? ferebat id<a class="footnoteLink" href="#note_LCL462_56_15" id="target_note_LCL462_56_15"><sup>15</sup></a> graviter, vehementer
mecum querebatur orabatque ut ad te quam diligentissime
scriberem. quod facio et te prorsus vehementer


</p></section><notes><section class="footnotes"><ul><li class="note" id="note_LCL462_56_14"><a class="footnoteCrossrefLink" href="#target_note_LCL462_56_14" title="Click to highlight in text"><sup class="lineRef">14</sup>via (<span class="italic">Mueller</span>)</a></li><script type="text/javascript">document.getElementById('note_LCL462_56_14').style.display = "none";</script><li class="note" id="note_LCL462_56_15"><a class="footnoteCrossrefLink" href="#target_note_LCL462_56_15" title="Click to highlight in text"><sup class="lineRef">15</sup>gr- id (<span class="italic">SB</span>: gr- <span class="italic">Watt</span>: gr- et <span class="italic">Lamb. Marg.</span>)</a></li><script type="text/javascript">document.getElementById('note_LCL462_56_15').style.display = "none";</script></ul></section></notes></section>