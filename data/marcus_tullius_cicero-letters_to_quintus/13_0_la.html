<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

diligas et omni ratione tueare et<a class="footnoteLink" href="#note_LCL462_30_22" id="target_note_LCL462_30_22"><sup>22</sup></a> esse quam beatissimos
velis. quod si te sors Afris aut Hispanis aut Gallis praefecisset,
immanibus ac barbaris nationibus, tamen esset
humanitatis tuae consulere eorum commodis et utilitati
salutique servire; cum vero ei generi hominum praesimus
non modo in quo ipsa sit sed etiam a quo ad alios pervenisse
putetur humanitas, certe iis eam potissimum tribuere
<span class="br"></span><span class="lineNumber">28</span><span class="br"></span>debemus a quibus accepimus. non enim me hoc iam
dicere pudebit, praesertim in ea vita atque iis rebus gestis
in quibus non potest residere inertiae aut levitatis ulla suspicio,
nos ea quae consecuti simus<a class="footnoteLink" href="#note_LCL462_30_23" id="target_note_LCL462_30_23"><sup>23</sup></a> iis studiis et artibus
esse adeptos quae sint nobis Graeciae monumentis disciplinisque
tradita. qua re praeter communem fidem quae
omnibus debetur, praeterea nos isti hominum generi
praecipue debere videmur ut, quorum praeceptis sumus
eruditi, apud eos ipsos quod ab iis didicerimus velimus
expromere.</p>
<p><span class="br"></span><span class="lineNumber">29</span><span class="br"></span>Atque ille quidem princeps ingeni et doctrinae Plato
tum denique fore beatas res publicas putavit si aut docti ac
sapientes homines eas regere coepissent aut ii qui regerent
omne suum studium in doctrina et sapientia collocarent.<a class="footnoteLink" href="#note_LCL462_30_24" id="target_note_LCL462_30_24"><sup>24</sup></a>
hanc coniunctionem videlicet potestatis et sapientiae saluti
censuit civitatibus esse posse. quod fortasse aliquando
universae rei publicae nostrae, nunc quidem profecto isti
provinciae contigit, ut is in ea summam potestatem haberet
cui in doctrina, cui in virtute atque humanitate percipienda
plurimum &lt;positum&gt;<a class="footnoteLink" href="#note_LCL462_30_25" id="target_note_LCL462_30_25"><sup>25</sup></a> a pueritia studi fuisset et




</p></section><notes><section class="footnotes"><ul><li class="note" id="note_LCL462_30_22"><a class="footnoteCrossrefLink" href="#target_note_LCL462_30_22" title="Click to highlight in text"><sup class="lineRef">22</sup>ut (<span class="italic">Facciolati</span>)</a></li><script type="text/javascript">document.getElementById('note_LCL462_30_22').style.display = "none";</script><li class="note" id="note_LCL462_30_23"><a class="footnoteCrossrefLink" href="#target_note_LCL462_30_23" title="Click to highlight in text"><sup class="lineRef">23</sup>Sumus (<span class="italic">SB</span>)</a></li><script type="text/javascript">document.getElementById('note_LCL462_30_23').style.display = "none";</script><li class="note" id="note_LCL462_30_24"><a class="footnoteCrossrefLink" href="#target_note_LCL462_30_24" title="Click to highlight in text"><sup class="lineRef">24</sup>-cassent (<span class="italic">Ern.</span>: -care <span class="italic">coni. SB</span>)</a></li><script type="text/javascript">document.getElementById('note_LCL462_30_24').style.display = "none";</script><li class="note" id="note_LCL462_30_25"><a class="footnoteCrossrefLink" href="#target_note_LCL462_30_25" title="Click to highlight in text"><sup class="lineRef">25</sup>(<span class="italic">Lamb., sed post</span> temporis)</a></li><script type="text/javascript">document.getElementById('note_LCL462_30_25').style.display = "none";</script></ul></section></notes></section>