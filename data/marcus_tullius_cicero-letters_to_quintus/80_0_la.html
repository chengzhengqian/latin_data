<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

edicto C. Alfi de maiestate eum adesse oporteret, concursu
magno et odio universi populi paene adflictus est. nihil illo
turpius; proximus est tamen Piso. itaque mirificum embolium
cogito in secundum librum meorum temporum<a class="footnoteLink" href="#note_LCL462_164_34" id="target_note_LCL462_164_34"><sup>34</sup></a>
includere, dicentem Apollinem in concilio deorum qualis
reditus duorum imperatorum futurus esset, quorum alter
exercitum perdidisset, alter vendidisset.</p>
<p><span class="br"></span><span class="lineNumber">25</span><span class="br"></span>Ex Britannia Caesar ad me Kal. Sept. dedit litteras,
quas ego accepi a. d. <span class="sc">iiii</span> Kal. Oct., satis commodas de Britannicis
rebus, quibus, ne admirer quod a te nullas acceperim;
scribit se sine te fuisse cum ad mare accesserit. ad eas
ego ei litteras nihil rescripsi, ne gratulandi quidem causa,
propter eius luctum.</p>
<p>Te oro etiam atque etiam, mi frater, ut valeas.</p>
</section>
<section class="div2">
<section class="opener">
22 (III.2)
<span class="dateline">
<span class="italic"><span class="name">Scr. Romae v Id.</span> <span class="date">Oct. an. 54</span></span>
</span>
<span class="salute">&lt;<span class="sc">marcus quinto fratri salutem</span>&gt;</span>
</section>
<p><span class="br"></span><span class="lineNumber">1</span><span class="br"></span>A. d. vi Id. Oct. Salvius Ostiam<a class="footnoteLink" href="#note_LCL462_164_1" id="target_note_LCL462_164_1"><sup>1</sup></a> vesperi navi profectus
erat cum iis rebus quas tibi domo mitti volueras. eodem die
Gabinium ad populum luculente calefecerat Memmius,
sic ut Calidio verbum facere pro eo non licuerit. postridie
autem eius diei qui erat tum futurus cum haec scribebam
ante lucem, apud Catonem erat divinatio in Gabinium futura
inter Memmium et Ti. Neronem et C. L. Antonios M.
f. putabamus fore ut Memmio daretur, etsi erat Neronis





</p></section><notes><section class="footnotes"><ul><li class="note" id="note_LCL462_164_34"><a class="footnoteCrossrefLink" href="#target_note_LCL462_164_34" title="Click to highlight in text"><sup class="lineRef">34</sup>librorum (<span class="italic">Mueller</span>)</a></li><script type="text/javascript">document.getElementById('note_LCL462_164_34').style.display = "none";</script><li class="note" id="note_LCL462_164_1"><a class="footnoteCrossrefLink" href="#target_note_LCL462_164_1" title="Click to highlight in text"><sup class="lineRef">1</sup> <span class="italic">anne</span> Ostia?</a></li><script type="text/javascript">document.getElementById('note_LCL462_164_1').style.display = "none";</script></ul></section></notes></section>