<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>Atque utinam me mortuum prius vidisses aut audisses,
utinam te non solum vitae sed etiam dignitatis meae superstitem
<span class="br"></span><span class="lineNumber">2</span><span class="br"></span>reliquissem! sed testor omnis deos me hac una voce
a morte esse revocatum, quod omnes in mea vita partem
aliquam tuae vitae repositam esse dicebant. qua in re peccavi
scelerateque feci. nam si occidissem, mors ipsa meam
pietatem amoremque in te facile defenderet: nunc commisi
ut vivo me careres, vivo me aliis indigeres, mea vox in
domesticis periculis potissimum occideret, quae saepe
alienissimis praesidio fuisset.</p>
<p>Nam quod ad te pueri sine litteris venerunt, quoniam
vides non fuisse iracundiam<a class="footnoteLink" href="#note_LCL462_66_1" id="target_note_LCL462_66_1"><sup>1</sup></a> in causa,<a class="footnoteLink" href="#note_LCL462_66_2" id="target_note_LCL462_66_2"><sup>2</sup></a> certe pigritia fuit et
<span class="br"></span><span class="lineNumber">3</span><span class="br"></span>quaedam infinita vis lacrimarum et dolorum. haec ipsa me
quo fletu putas scripsisse? eodem quo te legere certo scio.
an ego possum aut non cogitare aliquando de te aut umquam
sine lacrimis cogitare? cum enim te desidero, fratrem
solum desidero? ego vero suavitate [prope] fratrem,
&lt;aetate&gt;<a class="footnoteLink" href="#note_LCL462_66_3" id="target_note_LCL462_66_3"><sup>3</sup></a> prope aequalem, obsequio filium, consilio parentem.
quid mihi sine te umquam aut tibi sine me iucundum
fuit? quid quod eodem tempore desidero filiam? qua
pietate, qua modestia, quo ingenio! effigiem oris, sermonis,
animi mei. quid &lt;quod&gt;<a class="footnoteLink" href="#note_LCL462_66_4" id="target_note_LCL462_66_4"><sup>4</sup></a> filium venustissimum mihique
dulcissimum? quem ego ferus ac ferreus e complexu
dimisi meo, sapientiorem puerum quam vellem; sentiebat
enim miser iam quid ageretur. quid vero &lt;quod&gt;<a class="footnoteLink" href="#note_LCL462_66_5" id="target_note_LCL462_66_5"><sup>5</sup></a> tuum





</p></section><notes><section class="footnotes"><ul><li class="note" id="note_LCL462_66_1"><a class="footnoteCrossrefLink" href="#target_note_LCL462_66_1" title="Click to highlight in text"><sup class="lineRef">1</sup>-diae (<span class="italic">Lamb.</span>*)</a></li><script type="text/javascript">document.getElementById('note_LCL462_66_1').style.display = "none";</script><li class="note" id="note_LCL462_66_2"><a class="footnoteCrossrefLink" href="#target_note_LCL462_66_2" title="Click to highlight in text"><sup class="lineRef">2</sup>causam (<span class="italic">Lamb. marg.</span>* (<span class="italic">om.</span> in))</a></li><script type="text/javascript">document.getElementById('note_LCL462_66_2').style.display = "none";</script><li class="note" id="note_LCL462_66_3"><a class="footnoteCrossrefLink" href="#target_note_LCL462_66_3" title="Click to highlight in text"><sup class="lineRef">3</sup>(<span class="italic">Lamb.</span>)</a></li><script type="text/javascript">document.getElementById('note_LCL462_66_3').style.display = "none";</script><li class="note" id="note_LCL462_66_4"><a class="footnoteCrossrefLink" href="#target_note_LCL462_66_4" title="Click to highlight in text"><sup class="lineRef">4</sup>(<span class="italic">Lamb. marg.</span>)</a></li><script type="text/javascript">document.getElementById('note_LCL462_66_4').style.display = "none";</script><li class="note" id="note_LCL462_66_5"><a class="footnoteCrossrefLink" href="#target_note_LCL462_66_5" title="Click to highlight in text"><sup class="lineRef">5</sup>(<span class="italic">coni. Watt</span>)</a></li><script type="text/javascript">document.getElementById('note_LCL462_66_5').style.display = "none";</script></ul></section></notes></section>