<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

et ad me, ut tempora nostra non ut amor tuus fert, vere
perscribe. ego vitam, quoad aut putabo tua interesse aut
ad spem servandam esse, retinebo. tu nobis amicissimum
Sestium cognosces. credo tua causa velle Lentulum, qui
erit consul, quamquam sunt facta verbis difficiliora. tu et
quid opus sit<a class="footnoteLink" href="#note_LCL462_78_7" id="target_note_LCL462_78_7"><sup>7</sup></a> et quid sit videbis.</p>
<p>Omnino si tuam solitudinem communemque calamitatem
nemo despexerit, aut per te aliquid confici aut nullo
modo poterit; sin te quoque inimici vexare coeperint, ne
cessaris. non enim gladiis tecum<a class="footnoteLink" href="#note_LCL462_78_8" id="target_note_LCL462_78_8"><sup>8</sup></a> sed litibus agetur. verum
haec absint velim. te oro ut ad me de omnibus &lt;rebus&gt;<a class="footnoteLink" href="#note_LCL462_78_9" id="target_note_LCL462_78_9"><sup>9</sup></a>
rescribas et in me animi aut potius<a class="footnoteLink" href="#note_LCL462_78_10" id="target_note_LCL462_78_10"><sup>10</sup></a> consili minus putes
esse quam antea, amoris vero et offici non minus.</p>
</section>
<section class="div2">
<section class="opener">
5 (II.1)
<span class="dateline">
<span class="italic"><span class="name">Scr. Romae paulo ante</span> <span class="sc">xvi</span> Kal. Ian. an. <span class="date">57</span></span>
</span>
<span class="salute"><span class="sc">marcus quinto fratri salutem</span></span>
</section>
<p><span class="br"></span><span class="lineNumber">1</span><span class="br"></span>Epistulam quam legisti mane dederam; sed fecit humaniter
Licinius<a class="footnoteLink" href="#note_LCL462_78_1" id="target_note_LCL462_78_1"><sup>1</sup></a> quod ad me misso senatu vesperi venit, ut si
quid esset actum ad te, si mihi videretur, perscriberem.</p>
<p>Senatus fuit frequentior quam putabamus esse posse
mense Decembri sub dies festos. consulares nos fuimus et
duo consules designati, P. Servilius, M. Lucullus, Lepidus,
Volcacius, Glabrio; praetorii sane frequentes. fuimus omnino







</p></section><notes><section class="footnotes"><ul><li class="note" id="note_LCL462_78_7"><a class="footnoteCrossrefLink" href="#target_note_LCL462_78_7" title="Click to highlight in text"><sup class="lineRef">7</sup>quid possit <span class="italic">coni. Watt</span></a></li><script type="text/javascript">document.getElementById('note_LCL462_78_7').style.display = "none";</script><li class="note" id="note_LCL462_78_8"><a class="footnoteCrossrefLink" href="#target_note_LCL462_78_8" title="Click to highlight in text"><sup class="lineRef">8</sup>mecum (<span class="italic">Man.</span>)</a></li><script type="text/javascript">document.getElementById('note_LCL462_78_8').style.display = "none";</script><li class="note" id="note_LCL462_78_9"><a class="footnoteCrossrefLink" href="#target_note_LCL462_78_9" title="Click to highlight in text"><sup class="lineRef">9</sup>(<span class="italic">Or.</span>)</a></li><script type="text/javascript">document.getElementById('note_LCL462_78_9').style.display = "none";</script><li class="note" id="note_LCL462_78_10"><a class="footnoteCrossrefLink" href="#target_note_LCL462_78_10" title="Click to highlight in text"><sup class="lineRef">10</sup>potius aut (<span class="italic">Gul.</span>)</a></li><script type="text/javascript">document.getElementById('note_LCL462_78_10').style.display = "none";</script><li class="note" id="note_LCL462_78_1"><a class="footnoteCrossrefLink" href="#target_note_LCL462_78_1" title="Click to highlight in text"><sup class="lineRef">1</sup>Licinus <span class="italic">coni. SB</span></a></li><script type="text/javascript">document.getElementById('note_LCL462_78_1').style.display = "none";</script></ul></section></notes></section>