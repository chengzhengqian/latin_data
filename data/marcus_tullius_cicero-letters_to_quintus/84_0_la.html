<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

fratre Caecilio, Sulla filio. contra dixit L. Torquatus
<span class="br"></span><span class="lineNumber">3</span><span class="br"></span>omnibusque libentibus non obtinuit. quaeris quid fiat de
Gabinio: sciemus de maiestate triduo; quo quidem in iudicio
odio premitur omnium generum, maxime testibus laeditur,<a class="footnoteLink" href="#note_LCL462_172_2" id="target_note_LCL462_172_2"><sup>2</sup></a>
accusatoribus frigidissimis utitur. consilium varium,
quaesitor gravis et firmus Alfius, Pompeius vehemens in
iudicibus rogandis. quid futurum sit nescio, locum tamen
illi<a class="footnoteLink" href="#note_LCL462_172_3" id="target_note_LCL462_172_3"><sup>3</sup></a> in civitate non video. animum praebeo ad illius perniciem
moderatum, ad rerum eventum lenissimum.</p>
<p><span class="br"></span><span class="lineNumber">4</span><span class="br"></span>Habes fere de omnibus rebus. unum illud addam: Cicero
tuus nosterque summo studio est Paeoni sui rhetoris,
hominis, opinor, valde exercitati et boni. sed nostrum instituendi
genus esse paulo eruditius et θετικώτερον non
ignoras. qua re neque ego impediri Ciceronis iter atque illam
disciplinam volo et ipse puer magis illo declamatorio
genere duci et delectari videtur. in quo quoniam ipsi
quoque fuimus, patiamur illum ire nostris itineribus, eodem
enim perventurum esse confidimus; sed tamen, si
nobiscum eum rus aliquo eduxerimus, in hanc nostram rationem
consuetudinemque inducemus. magna enim nobis
a te proposita merces est, quam certe nostra culpa numquam
minus adsequemur.</p>
<p>Quibus in locis et qua spe hiematurus sis ad me quam
diligentissime scribas velim.</p>
</section><notes><section class="footnotes"><ul><li class="note" id="note_LCL462_172_2"><a class="footnoteCrossrefLink" href="#target_note_LCL462_172_2" title="Click to highlight in text"><sup class="lineRef">2</sup>caeditur (<span class="italic">Pluygers</span>)</a></li><script type="text/javascript">document.getElementById('note_LCL462_172_2').style.display = "none";</script><li class="note" id="note_LCL462_172_3"><a class="footnoteCrossrefLink" href="#target_note_LCL462_172_3" title="Click to highlight in text"><sup class="lineRef">3</sup>illum (<span class="italic">Vict.</span>)</a></li><script type="text/javascript">document.getElementById('note_LCL462_172_3').style.display = "none";</script></ul></section></notes></section>