<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

concipere posset. M. Curtio tribunatum ab eo petivi (nam
Domitius se derideri putasset, si esset a me rogatus; hoc
enim est eius cottidianum, se ne tribunum militum quidem
facere. etiam in senatu lusit Appium collegam propterea
isse ad Caesarem ut aliquem tribunatum auferret), sed
in alterum annum. id enim<a class="footnoteLink" href="#note_LCL462_134_3" id="target_note_LCL462_134_3"><sup>3</sup></a> Curtius ita volebat.</p>
<p><span class="br"></span><span class="lineNumber">4</span><span class="br"></span>Tu quem ad modum me censes oportere esse et in re
publica et in nostris inimicitiis, ita et esse et fore, oricula
<span class="br"></span><span class="lineNumber">5</span><span class="br"></span>infima, scito, molliorem. res Romanae se sic habebant: erat
non nulla spes comitiorum sed incerta, erat aliqua suspicio
dictaturae, ne ea quidem certa, summum otium forense
sed senescentis magis civitatis quam acquiescentis, sententia
autem nostra in senatu eius modi magis ut alii nobis
adsentiantur quam nosmet ipsi. ‘τοιαῦθ’ ὁ τλήμων πόλεμος ἐξεργάζεται.’</p>
</section>
<section class="div2">
<section class="opener">
19 (II.15)
<span class="dateline">
<span class="italic"><span class="name">Scr. Romae ex.</span> m. Quint. an. <span class="date">54</span></span>
</span>
<span class="salute">&lt;<span class="sc">marcus quinto fratri salutem</span>&gt;</span>
</section>
<p><span class="br"></span><span class="lineNumber">1</span><span class="br"></span>Calamo &lt;bono&gt;<a class="footnoteLink" href="#note_LCL462_134_1" id="target_note_LCL462_134_1"><sup>1</sup></a> et atramento temperato, charta etiam
dentata res agetur. scribis enim te meas litteras superiores
vix legere potuisse. in quo nihil eorum, mi frater, fuit quae
putas. neque enim occupatus eram neque perturbatus nec
iratus alicui. sed hoc facio semper ut, quicumque calamus
in manus meas venerit, eo sic utar tamquam bono.</p>
<p><span class="br"></span><span class="lineNumber">2</span><span class="br"></span>Verum attende nunc, mi optime et suavissime frater, ad


</p></section><notes><section class="footnotes"><ul><li class="note" id="note_LCL462_134_3"><a class="footnoteCrossrefLink" href="#target_note_LCL462_134_3" title="Click to highlight in text"><sup class="lineRef">3</sup>et (<span class="italic">Mueller</span>*)</a></li><script type="text/javascript">document.getElementById('note_LCL462_134_3').style.display = "none";</script><li class="note" id="note_LCL462_134_1"><a class="footnoteCrossrefLink" href="#target_note_LCL462_134_1" title="Click to highlight in text"><sup class="lineRef">1</sup>(<span class="italic">Wes.</span>*)</a></li><script type="text/javascript">document.getElementById('note_LCL462_134_1').style.display = "none";</script></ul></section></notes></section>