<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
possum. quam autem te velim cautum esse in scribendo ex
hoc conicito quod ego ad te ne haec quidem scribo quae
palam in re publica turbantur, ne cuiusquam animum
meae litterae interceptae offendant. qua re domestica cura
te levatum volo; in re publica scio quam sollicitus esse
soleas.</p>
<p>Video Messallam nostrum consulem, si per interregem,
sine iudicio; si per dictatorem, tamen sine periculo. odi nihil
habet, Hortensi calor multum valebit, Gabini absolutio
lex impunitatis putatur. ἐν παρέργῳ: de dictatore tamen
actum adhuc nihil est. Pompeius abest, Appius miscet,
Hirrus parat, multi intercessores numerantur, populus
non curat, principes nolunt, ego quiesco.</p>
<p><span class="br"></span><span class="lineNumber">4</span><span class="br"></span>De mancipiis quod mihi polliceris, valde te amo et sum
equidem, uti scribis, et Romae et &lt;in&gt; praediis infrequens.
sed cave, amabo, quicquam quod ad meum commodum
attineat, nisi maximo tuo commodo et maxima tua facultate,
mi frater, cogitaris.</p>
<p><span class="br"></span><span class="lineNumber">5</span><span class="br"></span>De epistula Vatini risi. sed me ab eo ita observari
sci&lt;t&gt;o<a class="footnoteLink" href="#note_LCL462_196_5" id="target_note_LCL462_196_5"><sup>5</sup></a> ut eius ista odia non sorbeam solum sed etiam
concoquam.</p>
<p><span class="br"></span><span class="lineNumber">6</span><span class="br"></span>Quod me hortaris ut absolvam, habeo absolutum suave,
mihi quidem uti videtur, ἔπος ad Caesarem; sed quaero
locupletem tabellarium, ne accidat<a class="footnoteLink" href="#note_LCL462_196_5" id="target_note_LCL462_196_5"><sup>5</sup></a> quod Erigonae tuae,





</p></section><notes><section class="footnotes"><ul><li class="note" id="note_LCL462_196_5"><a class="footnoteCrossrefLink" href="#target_note_LCL462_196_5" title="Click to highlight in text"><sup class="lineRef">5</sup>scio (<span class="italic">SB</span>)</a></li><script type="text/javascript">document.getElementById('note_LCL462_196_5').style.display = "none";</script><li class="note" id="note_LCL462_196_6"><a class="footnoteCrossrefLink" href="#target_note_LCL462_196_6" title="Click to highlight in text"><sup class="lineRef">6</sup>accipiat (<span class="italic">Vict.</span>)</a></li><script type="text/javascript">document.getElementById('note_LCL462_196_6').style.display = "none";</script></ul></section></notes></section>