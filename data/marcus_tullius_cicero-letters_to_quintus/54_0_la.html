<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

risus nos edere cum ille ignarus sui comitatus repente aperuit
lecticam et paene ille timore, ego risu corrui. hunc,<a class="footnoteLink" href="#note_LCL462_112_8" id="target_note_LCL462_112_8"><sup>8</sup></a> ut
dico, certe sustulissem, ut aliquando subtilitatem veteris
urbanitatis et humanissimi sermonis attingerem. sed hominem
infirmum in villam apertam ac ne rudem quidem
<span class="br"></span><span class="lineNumber">3</span><span class="br"></span>etiam nunc invitare nolui. hoc vero mihi peculiare fuerit,
hic etiam isto frui; nam illorum praediorum scito mihi vicinum
Marium lumen esse. apud Anicium vide&lt;bi&gt;mus ut
paratum sit. nos enim ita philologi sumus ut vel cum fabris
habitare possimus. habemus hanc philosophiam non ab
Hymetto sed ab Arce nostra.<a class="footnoteLink" href="#note_LCL462_112_9" id="target_note_LCL462_112_9"><sup>9</sup></a> Marius et valetudine est et
natura imbecillior. de interpellatione, tantum sumam a vobis
temporis ad scribendum quantum dabitis. utinam nihil
detis, ut potius vestra iniuria quam ignavia mea cessem!</p>
<p>De re publica nimium te laborare doleo et meliorem
civem esse quam Philoctetam, qui accepta iniuria ea spectacula
quaerebat quae tibi acerba esse video. amabo te,
advola; consolabor te et omnem abstergebo dolorem. et
adduc, si me amas, Marium. sed approperate.</p>
<p>Hortus domi est.</p>
</section><notes><section class="footnotes"><ul><li class="note" id="note_LCL462_112_8"><a class="footnoteCrossrefLink" href="#target_note_LCL462_112_8" title="Click to highlight in text"><sup class="lineRef">8</sup>tunc (<span class="italic">Man.</span>)</a></li><script type="text/javascript">document.getElementById('note_LCL462_112_8').style.display = "none";</script><li class="note" id="note_LCL462_112_9"><a class="footnoteCrossrefLink" href="#target_note_LCL462_112_9" title="Click to highlight in text"><sup class="lineRef">9</sup>araxira <span class="italic">vel sim.</span> (<span class="italic">SB</span>: arce Ψυρίᾳ <span class="italic">Tunstall</span>)</a></li><script type="text/javascript">document.getElementById('note_LCL462_112_9').style.display = "none";</script></ul></section></notes></section>