<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
6 (II.2)
<span class="dateline">
<span class="italic"><span class="name">Scr. Romae</span> <span class="sc">xiv</span> Kal. <span class="date">Febr. an. 56</span></span>
</span>
<span class="salute"><span class="sc">marcus quinto fratri salutem</span></span>
</section>
<p><span class="br"></span><span class="lineNumber">1</span><span class="br"></span>Non occupatione, qua eram sane impeditus, sed parvula
lippitudine adductus sum ut dictarem hanc epistulam et
non, ut ad te soleo, ipse scriberem.</p>
<p>Et primum me tibi excuso in eo ipso in quo te accuso.
me enim nemo adhuc rogavit num quid in Sardiniam velim,
te puto saepe habere qui num quid Romam velis quaerant.</p>
<p>Quod ad me &lt;de&gt;<a class="footnoteLink" href="#note_LCL462_84_1" id="target_note_LCL462_84_1"><sup>1</sup></a> Lentuli et Sesti nomine scripsisti, locutus
sum cum Cincio. quo modo res se habet, non est facillima.
sed habet profecto quiddam Sardinia appositum
ad recordationem praeteritae memoriae. nam ut ille Gracchus
augur, postea quam in istam provinciam venit, recordatus
est quid sibi in campo Martio comitia consulum
habenti<a class="footnoteLink" href="#note_LCL462_84_2" id="target_note_LCL462_84_2"><sup>2</sup></a> contra auspicia accidisset, sic tu mihi videris in
Sardinia de forma Numisiana et de nominibus Pomponianis
in otio recogitasse. sed ego adhuc emi nihil. Culleonis
auctio facta est; Tusculano emptor nemo fuit. si condicio
<span class="br"></span><span class="lineNumber">2</span><span class="br"></span>valde bona fuerit, fortassis non amittam. de aedificatione
tua Cyrum urgere non cesso. spero eum in officio fore. sed
omnia sunt tardiora propter furiosae aedilitatis exspectationem.





</p></section><notes><section class="footnotes"><ul><li class="note" id="note_LCL462_84_1"><a class="footnoteCrossrefLink" href="#target_note_LCL462_84_1" title="Click to highlight in text"><sup class="lineRef">1</sup>(<span class="italic">Man.</span>)</a></li><script type="text/javascript">document.getElementById('note_LCL462_84_1').style.display = "none";</script><li class="note" id="note_LCL462_84_2"><a class="footnoteCrossrefLink" href="#target_note_LCL462_84_2" title="Click to highlight in text"><sup class="lineRef">2</sup>consulibus habentibus (<span class="italic">Vict.</span>)</a></li><script type="text/javascript">document.getElementById('note_LCL462_84_2').style.display = "none";</script></ul></section></notes></section>