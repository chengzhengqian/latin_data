<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

dies erant duo qui post Latinas habentur religiosi (ceterum
confectum erat Latiar), &lt;et&gt;<a class="footnoteLink" href="#note_LCL462_98_3" id="target_note_LCL462_98_3"><sup>3</sup></a> erat exiturus. ǁ</p>
</section>
<section class="div2">
<section class="opener">
9 (II.5)
<span class="dateline">
<span class="italic"><span class="name">Scr. Romae ex.</span> m. <span class="date">Mart. an. 56</span></span>
</span>
<span class="salute">&lt;<span class="sc">marcus quinto fratri salutem</span>&gt;</span>
</section>
<p><span class="br"></span><span class="lineNumber">1</span><span class="br"></span>* * * ἀμφιλαφίαν autem illam quam tu soles dicere bono
modo desidero, sic prorsus ut advenientem excipiam libenter,
latentem etiam nunc non excitem. tribus locis
aedifico, reliqua reconcinno. vivo paulo liberalius quam
solebam; opus erat. si te haberem, paulisper fabris locum
dares.<a class="footnoteLink" href="#note_LCL462_98_1" id="target_note_LCL462_98_1"><sup>1</sup></a> sed et haec, ut spero, brevi inter nos communicabimus.</p>
<p><span class="br"></span><span class="lineNumber">2</span><span class="br"></span>Res autem Romanae sese sic habent. consul est egregius
Lentulus non impediente collega, sic, inquam, bonus
ut meliorem non viderim. dies comitialis exemit omnis;
nam etiam Latinae instaurantur, nec tamen deerant supplicationes.
<span class="br"></span><span class="lineNumber">3</span><span class="br"></span>sic legibus perniciosissimis obsistitur, maxime
Catonis; cui tamen egregie<a class="footnoteLink" href="#note_LCL462_98_2" id="target_note_LCL462_98_2"><sup>2</sup></a> imposuit Milo noster. nam ille
vindex gladiatorum et bestiariorum emerat de Cosconio et
Pomponio bestiarios nec sine iis armatis umquam in publico
fuerat. hos alere non poterat, itaque vix tenebat. sensit
Milo. dedit cuidam non familiari negotium qui sine suspicione



</p></section><notes><section class="footnotes"><ul><li class="note" id="note_LCL462_98_3"><a class="footnoteCrossrefLink" href="#target_note_LCL462_98_3" title="Click to highlight in text"><sup class="lineRef">3</sup>(<span class="italic">Sternkopf</span>)</a></li><script type="text/javascript">document.getElementById('note_LCL462_98_3').style.display = "none";</script><li class="note" id="note_LCL462_98_1"><a class="footnoteCrossrefLink" href="#target_note_LCL462_98_1" title="Click to highlight in text"><sup class="lineRef">1</sup>darem (<span class="italic">SB</span>)</a></li><script type="text/javascript">document.getElementById('note_LCL462_98_1').style.display = "none";</script><li class="note" id="note_LCL462_98_2"><a class="footnoteCrossrefLink" href="#target_note_LCL462_98_2" title="Click to highlight in text"><sup class="lineRef">2</sup>egregiam (ϛ: -iam &lt;plagam&gt; <span class="italic">Goodyear</span>: -iam (<span class="italic">sc. plagam</span>)
<span class="italic">coniecerat SB</span>)</a></li><script type="text/javascript">document.getElementById('note_LCL462_98_2').style.display = "none";</script></ul></section></notes></section>