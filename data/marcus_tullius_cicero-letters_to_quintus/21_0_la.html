<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">46</span><span class="br"></span>Illud te ad extremum et oro et hortor ut, tamquam
poetae boni et actores industrii solent, sic tu in extrema
parte et conclusione muneris ac negoti tui diligentissimus
sis, ut hic tertius annus imperi tui †tamquam tertius†<a class="footnoteLink" href="#note_LCL462_46_40" id="target_note_LCL462_46_40"><sup>40</sup></a>
perfectissimus atque ornatissimus fuisse videatur. id facillime
facies si me, cui semper uni magis quam universis
placere voluisti, tecum semper esse putabis et omnibus iis
rebus quas dices et facies interesse.</p>
<p>Reliquum est ut te orem ut valetudini tuae, si me et
tuos omnis valere vis, diligentissime servias.</p>
</section>
<section class="div2">
<section class="opener">
2 (I.2)
<span class="dateline"><span class="italic"><span class="name">Scr. Romae</span> inter <span class="sc">viii</span> Kal. <span class="date">Nov. et <span class="sc">iv</span> Id. Dec. an. 59</span></span>
</span>
<span class="salute"><span class="sc">marcus quinto fratri salutem</span></span>
</section>
<p><span class="br"></span><span class="lineNumber">1</span><span class="br"></span>Statius ad me venit a. d. <span class="sc">viii</span> Kal. Nov. eius adventus,
quod ita scripsisti, direptum iri te<a class="footnoteLink" href="#note_LCL462_46_1" id="target_note_LCL462_46_1"><sup>1</sup></a> a tuis dum is abesset,
molestus mihi fuit; quod autem exspectationem sui<a class="footnoteLink" href="#note_LCL462_46_2" id="target_note_LCL462_46_2"><sup>2</sup></a> concursumque
eum qui erat futurus si una tecum decederet
neque antea visus esset sustulit, id mihi non incommode
visum est accidisse. exhaustus est enim sermo hominum et
multae emissae iam eius modi voces, ‘ἀλλ᾿ αἰεί τινα φῶτα
μέγαν’; quae te absente confecta esse laetor.</p>
<p><span class="br"></span><span class="lineNumber">2</span><span class="br"></span>Quod autem idcirco a te missus est mihi ut se purgaret,
id necesse minime fuit. primum enim numquam ille mihi





</p></section><notes><section class="footnotes"><ul><li class="note" id="note_LCL462_46_40"><a class="footnoteCrossrefLink" href="#target_note_LCL462_46_40" title="Click to highlight in text"><sup class="lineRef">40</sup>ta- tertius &lt;actus&gt; ϛ: ta- ultimus a- <span class="italic">coni. SB</span>: <span class="italic">del. Constans</span></a></li><script type="text/javascript">document.getElementById('note_LCL462_46_40').style.display = "none";</script><li class="note" id="note_LCL462_46_1"><a class="footnoteCrossrefLink" href="#target_note_LCL462_46_1" title="Click to highlight in text"><sup class="lineRef">1</sup>erit (<span class="italic">Vict.</span>)</a></li><script type="text/javascript">document.getElementById('note_LCL462_46_1').style.display = "none";</script><li class="note" id="note_LCL462_46_2"><a class="footnoteCrossrefLink" href="#target_note_LCL462_46_2" title="Click to highlight in text"><sup class="lineRef">2</sup>tui (<span class="italic">Schütz</span>)</a></li><script type="text/javascript">document.getElementById('note_LCL462_46_2').style.display = "none";</script></ul></section></notes></section>