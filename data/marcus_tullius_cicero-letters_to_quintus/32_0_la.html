<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

filium, [quid]<a class="footnoteLink" href="#note_LCL462_68_6" id="target_note_LCL462_68_6"><sup>6</sup></a> imaginem tuam,<a class="footnoteLink" href="#note_LCL462_68_7" id="target_note_LCL462_68_7"><sup>7</sup></a> quem meus Cicero et
amabat ut fratrem et iam ut maiorem fratrem verebatur?
quid quod mulierem miserrimam, fidelissimam coniugem,
me prosequi non sum passus, ut esset quae reliquias communis
calamitatis, communis liberos tueretur?</p>
<p><span class="br"></span><span class="lineNumber">4</span><span class="br"></span>Sed tamen, quoquo modo potui, scripsi et dedi litteras
ad te Philogono, liberto tuo, quas credo tibi postea redditas
esse; in quibus idem te hortor et rogo quod pueri tibi
verbis meis nuntiarunt, ut Romam protinus pergas et properes.
primum enim te &lt;in&gt;<a class="footnoteLink" href="#note_LCL462_68_8" id="target_note_LCL462_68_8"><sup>8</sup></a> praesidio esse volui, si qui
essent inimici quorum crudelitas nondum esset nostra calamitate
satiata; deinde congressus nostri lamentationem
pertimui, digressum vero non tulissem atque etiam id
ipsum quod tu scribis metuebam, ne a me distrahi non
posses. his de causis hoc maximum malum quod te non
vidi, quo nihil amantissimis et coniunctissimis fratribus
acerbius ac miserius videtur accidere potuisse, minus
acerbum, minus miserum fuit quam fuisset cum congressio
tum vero digressio nostra.</p>
<p><span class="br"></span><span class="lineNumber">5</span><span class="br"></span>Nunc, si potes, id quod ego qui tibi semper fortis videbar
non possum, erige te et confirma, si qua subeunda
dimicatio erit. spero, si quid mea spes habet auctoritatis,
tibi et integritatem tuam et amorem in te civitatis et aliquid
etiam misericordiam nostri praesidi laturum. sin eris
ab isto periculo vacuus, ages scilicet si quid agere posse de
nobis putabis. de quo scribunt ad me quidem multi multa
et se sperare demonstrant. sed ego quid sperem non dispicio,



</p></section><notes><section class="footnotes"><ul><li class="note" id="note_LCL462_68_6"><a class="footnoteCrossrefLink" href="#target_note_LCL462_68_6" title="Click to highlight in text"><sup class="lineRef">6</sup>(<span class="italic">Sch√ºtz</span>)</a></li><script type="text/javascript">document.getElementById('note_LCL462_68_6').style.display = "none";</script><li class="note" id="note_LCL462_68_7"><a class="footnoteCrossrefLink" href="#target_note_LCL462_68_7" title="Click to highlight in text"><sup class="lineRef">7</sup>meam (<span class="italic">Man.</span>)</a></li><script type="text/javascript">document.getElementById('note_LCL462_68_7').style.display = "none";</script><li class="note" id="note_LCL462_68_8"><a class="footnoteCrossrefLink" href="#target_note_LCL462_68_8" title="Click to highlight in text"><sup class="lineRef">8</sup>(<span class="italic">Madvig</span>)</a></li><script type="text/javascript">document.getElementById('note_LCL462_68_8').style.display = "none";</script></ul></section></notes></section>