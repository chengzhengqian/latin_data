<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

pertulisse nec [ad]<a class="footnoteLink" href="#note_LCL462_160_25" id="target_note_LCL462_160_25"><sup>25</sup></a> Oppium. quo consilio? quamquam
Oppium ego tenui, quod priores partes Vibulli erant;
cum eo enim coram Caesar<a class="footnoteLink" href="#note_LCL462_160_26" id="target_note_LCL462_160_26"><sup>26</sup></a> egerat, ad Oppium scripserat.
ego vero nullas δευτέρας φροντίδας habere possum in
Caesaris rebus. ille mihi secundum te et liberos nostros ita
est ut sit paene par. videor id iudicio facere (iam enim debeo),
sed tamen amore sum incensus.</p>
<p><span class="br"></span><span class="lineNumber">19</span><span class="br"></span>Cum scripsissem haec infima quae sunt mea manu, venit
ad nos Cicero tuus ad cenam, cum Pomponia foris cenaret.
dedit mihi epistulam legendam tuam quam paulo
ante acceperat, Aristophaneo<a class="footnoteLink" href="#note_LCL462_160_27" id="target_note_LCL462_160_27"><sup>27</sup></a> modo valde mehercule et
suavem et gravem, qua sum admodum delectatus. dedit
etiam alteram illam mihi, qua iubes eum mihi esse adfixum
tamquam magistro. quam illum epistulae illae delectarunt,
quam me! nihil puero illo suavius, nihil nostri amantius.
hoc inter cenam Tironi dictavi, ne mirere alia manu esse.</p>
<p><span class="br"></span><span class="lineNumber">20</span><span class="br"></span>Annali pergratae litterae tuae fuerunt, quod et curares
de se diligenter et tamen consilio se verissimo iuvares. P.
Servilius pater, ex litteris quas sibi a Caesare missas esse
dicebat, significat valde te sibi gratum fecisse quod de sua
voluntate erga Caesarem humanissime diligentissimeque
locutus esses.</p>
<p><span class="br"></span><span class="lineNumber">21</span><span class="br"></span>Cum Romam ex Arpinati revertissem, dictum mihi est
Hippodamum ad te profectum esse. non possum scribere
me miratum esse illum tam inhumaniter fecisse ut sine
meis litteris ad te proficisceretur; illud scribo, mihi molestum
fuisse. iam enim diu cogitaveram ex eo quod tu ad me






</p></section><notes><section class="footnotes"><ul><li class="note" id="note_LCL462_160_25"><a class="footnoteCrossrefLink" href="#target_note_LCL462_160_25" title="Click to highlight in text"><sup class="lineRef">25</sup>(<span class="italic">Madvig</span>)</a></li><script type="text/javascript">document.getElementById('note_LCL462_160_25').style.display = "none";</script><li class="note" id="note_LCL462_160_26"><a class="footnoteCrossrefLink" href="#target_note_LCL462_160_26" title="Click to highlight in text"><sup class="lineRef">26</sup>Caesare (<span class="italic">Man.</span>*)</a></li><script type="text/javascript">document.getElementById('note_LCL462_160_26').style.display = "none";</script><li class="note" id="note_LCL462_160_27"><a class="footnoteCrossrefLink" href="#target_note_LCL462_160_27" title="Click to highlight in text"><sup class="lineRef">27</sup>Aristoteleo <span class="italic">coni. SB</span></a></li><script type="text/javascript">document.getElementById('note_LCL462_160_27').style.display = "none";</script></ul></section></notes></section>