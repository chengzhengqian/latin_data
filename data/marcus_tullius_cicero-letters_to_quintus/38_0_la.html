<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

ad <span class="sc">cc.</span> commorat exspectationem Lupus; egit causam
agri Campani sane accurate, auditus est magno silentio.
materiam rei non ignoras. nihil ex nostris actionibus praetermisit;
fuerunt non nulli aculei in Caesarem, contumeliae
in Gellium, expostulationes cum absente Pompeio.
causa sero perorata sententias se rogaturum negavit, ne
quod onus simultatis nobis imponeret; ex superiorum temporum
conviciis et ex praesenti silentio quid senatus sentiret
se intellegere dixit. senatum<a class="footnoteLink" href="#note_LCL462_80_2" id="target_note_LCL462_80_2"><sup>2</sup></a> || coepit dimittere. tum
Marcellinus ‘noli’ inquit ‘ex taciturnitate nostra, Lupe,
quid aut probemus hoc tempore aut improbemus iudicare.
ego, quod ad me attinet, itemque arbitror ceteros, idcirco
taceo quod non existimo, cum Pompeius absit, causam agri
Campani agi convenire.’ tum ille se senatum negavit tenere.</p>
<p><span class="br"></span><span class="lineNumber">2</span><span class="br"></span>Racilius surrexit et de iudiciis referre coepit; Marcellinum
quidem primum rogavit. is cum graviter de Clodianis
incendiis, trucidationibus, lapidationibus questus esset,
sententiam dixit ut ipse iudices [per] praetor urbanus<a class="footnoteLink" href="#note_LCL462_80_3" id="target_note_LCL462_80_3"><sup>3</sup></a> sortiretur,
iudicum sortitione facta comitia haberentur; qui
iudicia impedisset, eum contra rem publicam esse facturum.
approbata valde sententia C. Cato contra dixit et Cassius<a class="footnoteLink" href="#note_LCL462_80_4" id="target_note_LCL462_80_4"><sup>4</sup></a>
maxima acclamatione senatus, cum comitia iudiciis





</p></section><notes><section class="footnotes"><ul><li class="note" id="note_LCL462_80_2"><a class="footnoteCrossrefLink" href="#target_note_LCL462_80_2" title="Click to highlight in text"><sup class="lineRef">2</sup>senatus (<span class="italic">Watt, quem de foliorum in archetypo permutatione
vide</span>)</a></li><script type="text/javascript">document.getElementById('note_LCL462_80_2').style.display = "none";</script><li class="note" id="note_LCL462_80_3"><a class="footnoteCrossrefLink" href="#target_note_LCL462_80_3" title="Click to highlight in text"><sup class="lineRef">3</sup>per praetorem urbanum (<span class="italic">Man.</span>)</a></li><script type="text/javascript">document.getElementById('note_LCL462_80_3').style.display = "none";</script><li class="note" id="note_LCL462_80_4"><a class="footnoteCrossrefLink" href="#target_note_LCL462_80_4" title="Click to highlight in text"><sup class="lineRef">4</sup>Caninius <span class="italic">coni. SB</span></a></li><script type="text/javascript">document.getElementById('note_LCL462_80_4').style.display = "none";</script></ul></section></notes></section>