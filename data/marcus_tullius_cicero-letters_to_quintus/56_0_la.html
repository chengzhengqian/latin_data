<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quod ego non nimium laboro, etiam si minus adsequor
quod volo. Pompeius tamen cum Crasso locutus
est. videntur negotium suscepisse. si perficiunt, optime; si
minus, ad nostrum Iovem revertamur.</p>
<p><span class="br"></span><span class="lineNumber">3</span><span class="br"></span>A. d. <span class="sc">iii</span> Id. Febr. senatus consultum est factum de ambitu
in Afrani sententiam, quam ego dixeram cum tu adesses.
sed magno cum gemitu senatus consules non sunt
persecuti eorum sententias qui, Afranio cum essent adsensi,
addiderunt ut praetores ita crearentur ut dies sexaginta
privati essent. eo die Catonem plane repudiarunt. quid
multa? tenent omnia idque ita omnis intellegere volunt.</p>
</section>
<section class="div2">
<section class="opener">
14 (II.10)
<span class="dateline">
<span class="italic"><span class="name">Scr.</span> in. m. <span class="date">Febr. an. 54</span></span>
</span>
<span class="salute"><span class="sc">marcus quinto fratri salutem</span></span>
</section>
<p><span class="br"></span><span class="lineNumber">1</span><span class="br"></span>Epistulam hanc convicio efflagitarunt codicilli tui. nam
res quidem ipsa et is dies quo tu es profectus nihil mihi ad
scribendum argumenti sane dabat. sed quem ad modum
coram cum sumus sermo nobis deesse non solet, sic epistulae
nostrae debent interdum alucinari.</p>
<p><span class="br"></span><span class="lineNumber">2</span><span class="br"></span>Tenediorum igitur libertas securi Tenedia praecisa est,


</p></section><notes></notes></section>