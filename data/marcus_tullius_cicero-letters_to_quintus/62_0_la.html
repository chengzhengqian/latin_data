<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

magnus et perfamiliaris Philisto Dionysius. sed quod
adscribis, adgrederisne ad historiam, me auctore potes. et
quoniam tabellarios subministras, hodierni diei res gestas
Lupercalibus habebis.</p>
<p>Oblecta te cum Cicerone nostro quam bellissime.</p>
</section>
<section class="div2">
<section class="opener">
17 (II.13)
<span class="dateline">
<span class="italic"><span class="name">Scr. in Cumano vel Pompeiano m.</span> <span class="date">Mai. an. 54</span></span>
</span>
<span class="salute">&lt;<span class="sc">marcus quinto fratri salutem&gt;</span></span>
</section>
<p><span class="br"></span><span class="lineNumber">1</span><span class="br"></span>Duas adhuc a te accepi epistulas, [quarum]<a class="footnoteLink" href="#note_LCL462_128_1" id="target_note_LCL462_128_1"><sup>1</sup></a> alteram in
ipso discessu nostro, alteram Arimino datam. pluris quas
scribis te dedisse non acceperam.</p>
<p>Ego me in Cumano et Pompeiano, praeter quam quod
sine te, ceterum satis commode oblectabam,<a class="footnoteLink" href="#note_LCL462_128_2" id="target_note_LCL462_128_2"><sup>2</sup></a> et eram in isdem
locis usque ad Kal. Iun. futurus. scribebam illa quae
dixeram πολιτικά, spissum sane opus et operosum. sed si
ex sententia successerit, bene erit opera posita; sin minus,
in illud ipsum mare deiciemus quod spectantes scribimus,
adgrediemur alia, quoniam quiescere non possumus.</p>
<p><span class="br"></span><span class="lineNumber">2</span><span class="br"></span>Tua mandata persequar diligenter et in adiungendis
hominibus et in quibusdam non alienandis. maximae vero
mihi curae erit ut Ciceronem tuum nostrumque videam
scilicet cottidie sed inspiciam quid discat quam saepissime;
et nisi ille contemnet, etiam magistrum me ei
profitebor, cuius rei non nullam consuetudinem nactus


</p></section><notes><section class="footnotes"><ul><li class="note" id="note_LCL462_128_1"><a class="footnoteCrossrefLink" href="#target_note_LCL462_128_1" title="Click to highlight in text"><sup class="lineRef">1</sup>(<span class="italic">Ern.</span>)</a></li><script type="text/javascript">document.getElementById('note_LCL462_128_1').style.display = "none";</script><li class="note" id="note_LCL462_128_2"><a class="footnoteCrossrefLink" href="#target_note_LCL462_128_2" title="Click to highlight in text"><sup class="lineRef">2</sup>oblectabar (<span class="italic">Man.</span>)</a></li><script type="text/javascript">document.getElementById('note_LCL462_128_2').style.display = "none";</script></ul></section></notes></section>