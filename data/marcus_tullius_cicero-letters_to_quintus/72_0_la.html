<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

Fur&lt;r&gt;inae,<a class="footnoteLink" href="#note_LCL462_148_11" id="target_note_LCL462_148_11"><sup>11</sup></a> Satricum versus. eo loco pulvis non glarea
iniecta est (id<a class="footnoteLink" href="#note_LCL462_148_12" id="target_note_LCL462_148_12"><sup>12</sup></a> mutabitur) et ea viae pars valde acclivis est;
sed intellexi aliter duci non potuisse, praesertim cum tu
neque per Lucustae neque Varronis velles ducere. ille
viam<a class="footnoteLink" href="#note_LCL462_148_13" id="target_note_LCL462_148_13"><sup>13</sup></a> ante suum fundum probe munierat; Lucusta non
attigerat. quem ego Romae adgrediar, et, ut arbitror, commovebo,
et simul M. Taurum, quem tibi audio promisisse,
qui nunc Romae erat, de aqua per fundum eius ducenda
rogabo.</p>
<p><span class="br"></span><span class="lineNumber">5</span><span class="br"></span>Nicephorum, vilicum tuum, sane probavi quaesivique
ex eo ecquid ei de illa aedificatiuncula Lateri de qua mecum
locutus es mandavisses. tum is mihi respondit se ipsum
eius operis HS <span class="sc">x͞v͞i͞</span> conductorem fuisse, sed te postea
multa addidisse ad opus, nihil ad pretium; itaque id se omisisse.
mihi mehercule valde placet te illa ut constitueras
addere; quamquam ea villa quae nunc est tamquam philosopha
videtur esse quae obiurget ceterarum villarum insaniam.
verum tamen illud additum delectabit. topiarium
laudavi. ita omnia convestivit hedera, qua basim villae, qua
intercolumnia ambulationis, ut denique illi palliati topiariam
facere videantur et hederam vendere. iam ἀποδυτηρίῳ
nihil alsius, nihil muscosius.</p>
<p><span class="br"></span><span class="lineNumber">6</span><span class="br"></span>Habes fere de rebus rusticis. urbanam expolitionem urget
ille quidem [et]<a class="footnoteLink" href="#note_LCL462_148_14" id="target_note_LCL462_148_14"><sup>14</sup></a> Philotimus et Cincius, sed etiam ipse
crebro interviso, quod est facile factu. quam ob rem ea te
cura liberatum volo.</p>
</section><notes><section class="footnotes"><ul><li class="note" id="note_LCL462_148_11"><a class="footnoteCrossrefLink" href="#target_note_LCL462_148_11" title="Click to highlight in text"><sup class="lineRef">11</sup>(<span class="italic">SB</span>)</a></li><script type="text/javascript">document.getElementById('note_LCL462_148_11').style.display = "none";</script><li class="note" id="note_LCL462_148_12"><a class="footnoteCrossrefLink" href="#target_note_LCL462_148_12" title="Click to highlight in text"><sup class="lineRef">12</sup>et (<span class="italic">Or.</span>)</a></li><script type="text/javascript">document.getElementById('note_LCL462_148_12').style.display = "none";</script><li class="note" id="note_LCL462_148_13"><a class="footnoteCrossrefLink" href="#target_note_LCL462_148_13" title="Click to highlight in text"><sup class="lineRef">13</sup>vel vinum (<span class="italic">SB</span>)</a></li><script type="text/javascript">document.getElementById('note_LCL462_148_13').style.display = "none";</script><li class="note" id="note_LCL462_148_14"><a class="footnoteCrossrefLink" href="#target_note_LCL462_148_14" title="Click to highlight in text"><sup class="lineRef">14</sup>(<span class="italic">Watt</span>)</a></li><script type="text/javascript">document.getElementById('note_LCL462_148_14').style.display = "none";</script></ul></section></notes></section>