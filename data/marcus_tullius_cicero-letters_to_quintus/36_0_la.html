<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
vetarent. verum<a class="footnoteLink" href="#note_LCL462_76_3" id="target_note_LCL462_76_3"><sup>3</sup></a> ego magis exitum illorum litteris quam
spe certa exspectabam. nam quid sperem potentissimo inimico,
dominatione obtrectatorum, infidelibus amicis, plurimis
<span class="br"></span><span class="lineNumber">3</span><span class="br"></span>invidis? de novis autem tribunis pl. est ille quidem in
me officiosissimus Sestius et (spero) Curtius, Milo, Fadius,
Atilius,<a class="footnoteLink" href="#note_LCL462_76_4" id="target_note_LCL462_76_4"><sup>4</sup></a> sed valde adversante Clodio, qui etiam privatus
eadem manu poterit contiones concitare. deinde etiam intercessor
parabitur.</p>
<p><span class="br"></span><span class="lineNumber">4</span><span class="br"></span>Haec mihi proficiscenti non proponebantur, sed saepe
triduo summa cum gloria dicebar esse rediturus. ‘quid
tu igitur?’ inquies. quid? multa convenerunt quae mentem
exturbarent meam: subita defectio Pompei, alienatio
consulum, etiam praetorum, timor publicanorum, &lt;servorum&gt;<a class="footnoteLink" href="#note_LCL462_76_5" id="target_note_LCL462_76_5"><sup>5</sup></a> arma. lacrimae meorum me ad mortem ire prohibuerunt,
quod certe et ad honestatem &lt;tuendam&gt;<a class="footnoteLink" href="#note_LCL462_76_6" id="target_note_LCL462_76_6"><sup>6</sup></a> et ad
effugiendos intolerabilis dolores fuit aptissimum. sed de
hoc scripsi ad te in ea epistula quam Phaëthonti dedi.</p>
<p><span class="br"></span><span class="lineNumber">5</span><span class="br"></span>Nunc tu, quoniam in tantum luctum &lt;et&gt; laborem detrusus
es quantum nemo umquam [a], si levare potest
communem causam misericordia hominum, scilicet incredibile
quiddam adsequeris; sin plane occidimus, me miserum!
ego omnibus meis exitio fuero, quibus ante dedecori
non eram.</p>
<p>Sed tu, ut ante ad te scripsi, perspice rem et pertempta







</p></section><notes><section class="footnotes"><ul><li class="note" id="note_LCL462_76_3"><a class="footnoteCrossrefLink" href="#target_note_LCL462_76_3" title="Click to highlight in text"><sup class="lineRef">3</sup>quorum <span class="italic">coni. Watt</span></a></li><script type="text/javascript">document.getElementById('note_LCL462_76_3').style.display = "none";</script><li class="note" id="note_LCL462_76_4"><a class="footnoteCrossrefLink" href="#target_note_LCL462_76_4" title="Click to highlight in text"><sup class="lineRef">4</sup>gratidius (<span class="italic">SB</span>)</a></li><script type="text/javascript">document.getElementById('note_LCL462_76_4').style.display = "none";</script><li class="note" id="note_LCL462_76_5"><a class="footnoteCrossrefLink" href="#target_note_LCL462_76_5" title="Click to highlight in text"><sup class="lineRef">5</sup>(<span class="italic">SB</span>)</a></li><script type="text/javascript">document.getElementById('note_LCL462_76_5').style.display = "none";</script><li class="note" id="note_LCL462_76_6"><a class="footnoteCrossrefLink" href="#target_note_LCL462_76_6" title="Click to highlight in text"><sup class="lineRef">6</sup>(<span class="italic">SB</span>)</a></li><script type="text/javascript">document.getElementById('note_LCL462_76_6').style.display = "none";</script></ul></section></notes></section>