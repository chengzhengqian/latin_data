<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

nostris voluntatibus et [non] invident non nostris solum
verum etiam suis.</p>
<p><span class="br"></span><span class="lineNumber">17</span><span class="br"></span>Iam qui in eius modi rebus in quibus vereor etiam ne
durior sim cautus esse velim ac diligens, quo me animo in
servis esse censes? quos quidem cum omnibus in locis tum
praecipue in provinciis regere debemus. quo de genere
multa praecipi possunt, sed hoc et brevissimum est et facillime
teneri potest, ut ita se gerant in istis Asiaticis itineribus
ut si iter Appia via faceres, neve interesse quicquam
putent utrum Trallis an Formias venerint. ac si quis est ex
servis egregie fidelis, sit in domesticis rebus et privatis:
quae res ad officium imperi tui atque ad aliquam partem
rei publicae pertinebunt, de iis rebus ne quid attingat.
multa enim quae recte committi servis fidelibus possunt
tamen sermonis et vituperationis vitandae causa committenda
non sunt.</p>
<p><span class="br"></span><span class="lineNumber">18</span><span class="br"></span>Sed nescio quo pacto ad praecipiendi rationem delapsa
est oratio mea, cum id mihi propositum initio non fuisset;
quid enim ei praecipiam quem ego in hoc praesertim
genere intellegam prudentia non esse inferiorem quam
me, usu vero etiam superiorem? sed tamen si ad ea quae
faceres auctoritas accederet mea, tibi ipsi illa putavi fore
iucundiora. qua re sint haec fundamenta dignitatis tuae:
tua primum integritas et continentia, deinde omnium qui
tecum sunt pudor, delectus in familiaritatibus et provincialium
hominum et Graecorum percautus et diligens, familiae
<span class="br"></span><span class="lineNumber">19</span><span class="br"></span>gravis et constans disciplina. quae cum honesta sint
in his privatis nostris cottidianisque rationibus, in tanto imperio,
</p></section><notes></notes></section>