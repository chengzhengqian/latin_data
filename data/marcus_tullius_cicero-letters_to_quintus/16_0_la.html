<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="br"></span><span class="lineNumber">34</span><span class="br"></span>ii recusare qui postulaverunt. simul et illud Asia cogitet,
nullam ab se neque belli externi neque domesticarum discordiarum
calamitatem afuturam fuisse, si hoc imperio
non teneretur; id autem imperium cum retineri sine vectigalibus
nullo modo possit, aequo animo parte aliqua suorum
fructuum pacem sibi sempiternam redimat atque
<span class="br"></span><span class="lineNumber">35</span><span class="br"></span>otium. quod si genus ipsum et nomen publicani non iniquo
animo sustinebunt, poterunt iis consilio et prudentia tua
reliqua videri mitiora. possunt in pactionibus faciendis
non legem spectare censoriam sed potius commoditatem
conficiendi negoti et liberationem molestiae. potes etiam
tu id facere, quod et fecisti egregie et facis, ut commemores
quanta sit in publicanis dignitas, quantum nos illi ordini
debeamus, ut remoto imperio ac vi potestatis et fascium
publicanos cum Graecis gratia atque auctoritate coniungas
[sed]<a class="footnoteLink" href="#note_LCL462_36_31" id="target_note_LCL462_36_31"><sup>31</sup></a> et ab iis de quibus optime tu meritus es et qui tibi
omnia debent hoc petas, ut facilitate sua nos eam necessitudinem
quae est nobis cum publicanis obtinere et conservare
patiantur.</p>
<p><span class="br"></span><span class="lineNumber">36</span><span class="br"></span>Sed quid ego te haec hortor quae tu non modo facere
potes tua sponte sine cuiusquam praeceptis sed etiam
magna iam ex parte perfecisti? non enim desistunt nobis
agere cottidie gratias honestissimae et maximae societates,
quod quidem mihi idcirco iucundius est quod idem faciunt
Graeci. difficile est autem ea quae commodis &lt;et&gt;<a class="footnoteLink" href="#note_LCL462_36_32" id="target_note_LCL462_36_32"><sup>32</sup></a> utilitate
et prope natura diversa sunt voluntate coniungere. at
ea quidem quae supra scripta sunt non ut te instituerem


</p></section><notes><section class="footnotes"><ul><li class="note" id="note_LCL462_36_31"><a class="footnoteCrossrefLink" href="#target_note_LCL462_36_31" title="Click to highlight in text"><sup class="lineRef">31</sup>(<span class="italic">Kahnt</span>)</a></li><script type="text/javascript">document.getElementById('note_LCL462_36_31').style.display = "none";</script><li class="note" id="note_LCL462_36_32"><a class="footnoteCrossrefLink" href="#target_note_LCL462_36_32" title="Click to highlight in text"><sup class="lineRef">32</sup>(<span class="italic">Watt</span>: utilitate&lt;que&gt; <span class="italic">iam SB</span>)</a></li><script type="text/javascript">document.getElementById('note_LCL462_36_32').style.display = "none";</script></ul></section></notes></section>