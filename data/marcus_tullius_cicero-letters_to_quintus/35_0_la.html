<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">10</span><span class="br"></span>Filiam meam et tuam Ciceronemque nostrum quid
ego, mi frater, tibi commendem? quin illud maereo quod
tibi non minorem dolorem illorum orbitas adferet quam
mihi. sed te incolumi orbi non erunt. reliqua ita mihi salus
aliqua detur potestasque in patria moriendi ut me lacrimae
non sinunt scribere! etiam Terentiam velim tueare mihique
de omnibus rebus rescribas, sis fortis quoad rei natura
patiatur.</p>
<p>Id. Iun. Thessalonicae.</p>
</section>
<section class="div2">
<section class="opener">
4 (I.4)
<span class="dateline">
<span class="italic"><span class="name">Scr. Thessalonicae c.</span> No0n. <span class="date">Sext. an. 58</span></span>
</span>
<span class="salute"><span class="sc">marcus quinto fratri salutem</span></span>
</section>
<p><span class="br"></span><span class="lineNumber">1</span><span class="br"></span>Amabo te, mi frater, ne,<a class="footnoteLink" href="#note_LCL462_74_1" id="target_note_LCL462_74_1"><sup>1</sup></a> si uno meo facto et tu et omnes
mei corruistis, improbitati et sceleri meo potius quam imprudentiae
miseriaeque adsignes. nullum est meum peccatum
nisi quod iis credidi a quibus nefas putarem esse me
decipi aut etiam quibus ne id expedire quidem arbitrabar.
intimus, proximus, familiarissimus quisque aut sibi pertimuit
aut mihi invidit. ita mihi nihil misero praeter fidem
amicorum, cautum meum consilium, &lt;de&gt;fuit.<a class="footnoteLink" href="#note_LCL462_74_2" id="target_note_LCL462_74_2"><sup>2</sup></a></p>
<p><span class="br"></span><span class="lineNumber">2</span><span class="br"></span>Quod si te satis innocentia tua et misericordia hominum
vindicat hoc tempore a molestia, perspicis profecto
ecquaenam nobis spes salutis relinquatur. nam me Pomponius
et Sestius et Piso noster adhuc Thessalonicae retinuerunt,
cum longius discedere propter nescio quos motus


</p></section><notes><section class="footnotes"><ul><li class="note" id="note_LCL462_74_1"><a class="footnoteCrossrefLink" href="#target_note_LCL462_74_1" title="Click to highlight in text"><sup class="lineRef">1</sup>nisi (<span class="italic">Brunus</span>)</a></li><script type="text/javascript">document.getElementById('note_LCL462_74_1').style.display = "none";</script><li class="note" id="note_LCL462_74_2"><a class="footnoteCrossrefLink" href="#target_note_LCL462_74_2" title="Click to highlight in text"><sup class="lineRef">2</sup>(<span class="italic">Malaespina</span>)</a></li><script type="text/javascript">document.getElementById('note_LCL462_74_2').style.display = "none";</script></ul></section></notes></section>