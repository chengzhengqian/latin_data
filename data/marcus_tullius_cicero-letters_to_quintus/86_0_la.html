<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
certamen, in urbem introisset, ad inimicitias res venisset;
cum Aesernino Samnite Pacideianus comparatus viderer,
auriculam fortasse mordicus abstulisset, cum Clodio quidem
certe redisset in gratiam. ego vero meum consilium,
si praesertim tu non improbas, vehementer approbo. ille
cum a me [in] singularibus meis studiis ornatus esset
cumque ego illi nihil deberem, ille mihi omnia, tamen in re
publica me a se dissentientem non tulit (nihil dicam gravius)
et minus potens eo tempore quid in me florentem
posset ostendit; nunc, cum ego ne curem quidem multum
posse, res quidem publica certe nihil possit, unus ille omnia
possit, cum illo ipso contenderem? sic enim faciendum
fuisset. non existimo te putare id mihi suscipiendum
<span class="br"></span><span class="lineNumber">3</span><span class="br"></span>fuisse. ‘alterutrum’ inquit idem Sallustius. ‘defendisses
idque Pompeio contendenti dedisses’ (etenim vehementer
orabat). lepidum amicum Sallustium, qui mihi aut inimicitias
putet periculosas subeundas fuisse aut infamiam
sempiternam! ego vero hac mediocritate delector, ac mihi
illud iucundum est quod, cum testimonium secundum
fidem et religionem gravissime dixissem, reus [se]<a class="footnoteLink" href="#note_LCL462_176_4" id="target_note_LCL462_176_4"><sup>4</sup></a> dixit, si
in civitate licuisset sibi esse, mihi se satis facturum, neque
me quicquam interrogavit.</p>
<p><span class="br"></span><span class="lineNumber">4</span><span class="br"></span>De versibus quos tibi a me scribi vis, deest mihi quidem
opera sed abest<a class="footnoteLink" href="#note_LCL462_176_5" id="target_note_LCL462_176_5"><sup>5</sup></a> etiam ἐνθουσιασμός,<a class="footnoteLink" href="#note_LCL462_176_6" id="target_note_LCL462_176_6"><sup>6</sup></a> qui<a class="footnoteLink" href="#note_LCL462_176_7" id="target_note_LCL462_176_7"><sup>7</sup></a> non modo
tempus sed etiam animum vacuum ab omni cura desiderat.






</p></section><notes><section class="footnotes"><ul><li class="note" id="note_LCL462_176_4"><a class="footnoteCrossrefLink" href="#target_note_LCL462_176_4" title="Click to highlight in text"><sup class="lineRef">4</sup>(<span class="italic">Brunus</span>)</a></li><script type="text/javascript">document.getElementById('note_LCL462_176_4').style.display = "none";</script><li class="note" id="note_LCL462_176_5"><a class="footnoteCrossrefLink" href="#target_note_LCL462_176_5" title="Click to highlight in text"><sup class="lineRef">5</sup>habes (<span class="italic">Brunus</span>)</a></li><script type="text/javascript">document.getElementById('note_LCL462_176_5').style.display = "none";</script><li class="note" id="note_LCL462_176_6"><a class="footnoteCrossrefLink" href="#target_note_LCL462_176_6" title="Click to highlight in text"><sup class="lineRef">6</sup>sed . . . ἐνθ- <span class="italic">post</span> desiderat (<span class="italic">SB</span>)</a></li><script type="text/javascript">document.getElementById('note_LCL462_176_6').style.display = "none";</script><li class="note" id="note_LCL462_176_7"><a class="footnoteCrossrefLink" href="#target_note_LCL462_176_7" title="Click to highlight in text"><sup class="lineRef">7</sup>quae (<span class="italic">SB</span>)</a></li><script type="text/javascript">document.getElementById('note_LCL462_176_7').style.display = "none";</script></ul></section></notes></section>