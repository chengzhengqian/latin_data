<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">


ego plurimi aestimo, id iam habeo, te scilicet primum tam
inservientem communi dignitati, deinde Caesaris tantum
in me amorem, quem omnibus iis honoribus quos me a se
exspectare vult antepono. litterae vero eius una datae cum
tuis, quarum initium est quam suavis ei tuus adventus fuerit
et recordatio veteris amoris, deinde se effecturum ut
ego in medio dolore ac desiderio tui te, cum a me abesses,
potissimum secum esse laetarer, incredibiliter delectarunt.</p>
<p><span class="br"></span><span class="lineNumber">2</span><span class="br"></span>Qua re facis tu quidem fraterne quod me hortaris, sed
mehercule currentem nunc quidem, ut omnia mea studia
in istum unum conferam. ego vero ardenti quidem studio,
ac fortasse efficiam quod saepe viatoribus cum properant
evenit, ut, si serius quam voluerint forte surrexerint, properando
etiam citius quam si de nocte vigilassent perveniant
quo velint; sic ego, quoniam in isto homine colendo
tam indormivi diu te mehercule saepe excitante, cursu
corrigam tarditatem cum equis tum vero,<a class="footnoteLink" href="#note_LCL462_132_1" id="target_note_LCL462_132_1"><sup>1</sup></a> quoniam tu<a class="footnoteLink" href="#note_LCL462_132_2" id="target_note_LCL462_132_2"><sup>2</sup></a>
scribis poema ab eo nostrum probari, quadrigis poeticis.
modo mihi date Britanniam quam pingam coloribus tuis,
penicillo meo. sed quid ago? quod mihi tempus, Romae
praesertim, ut iste me rogat, manenti, vacuum ostenditur?
sed videro. fortasse enim, ut fit, vincet unus amor omnis
difficultates.</p>
<p><span class="br"></span><span class="lineNumber">3</span><span class="br"></span>Trebatium quod ad se miserim persalse et humaniter
etiam gratias mihi agit. negat enim in tanta multitudine eorum
qui una essent quemquam fuisse qui vadimonium




</p></section><notes><section class="footnotes"><ul><li class="note" id="note_LCL462_132_1"><a class="footnoteCrossrefLink" href="#target_note_LCL462_132_1" title="Click to highlight in text"><sup class="lineRef">1</sup>viris (<span class="italic">Brunus</span>)</a></li><script type="text/javascript">document.getElementById('note_LCL462_132_1').style.display = "none";</script><li class="note" id="note_LCL462_132_2"><a class="footnoteCrossrefLink" href="#target_note_LCL462_132_2" title="Click to highlight in text"><sup class="lineRef">2</sup>ut (<span class="italic">Or.</span>)</a></li><script type="text/javascript">document.getElementById('note_LCL462_132_2').style.display = "none";</script></ul></section></notes></section>