<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

cogitationemque tuam ponas in omnium laude undique
colligenda. quod si [in] mediocris tantum<a class="footnoteLink" href="#note_LCL462_42_36" id="target_note_LCL462_42_36"><sup>36</sup></a> sermonis ac
praedicationis nostrae res essent, nihil abs te eximium,
nihil praeter aliorum consuetudinem postularetur. nunc
vero propter earum rerum in quibus versati sumus splendorem
et magnitudinem, nisi summam laudem ex ista provincia
adsequimur, vix videmur summam vituperationem
posse vitare. ea nostra ratio est ut omnes boni cum faveant
tum etiam omnem a nobis diligentiam virtutemque et postulent
et exspectent, omnes autem improbi, quod cum iis
bellum sempiternum suscepimus, vel minima re ad reprehendendum
<span class="br"></span><span class="lineNumber">42</span><span class="br"></span>contenti esse videantur. qua re quoniam eius
modi theatrum totius Asiae virtutibus tuis est datum, celebritate
refertissimum, magnitudine amplissimum, iudicio
eruditissimum, natura autem ita resonans ut usque Romam
significationes vocesque referantur, contende, quaeso,
atque elabora non modo ut his rebus dignus fuisse sed
<span class="br"></span><span class="lineNumber">43</span><span class="br"></span>etiam ut illa omnia tuis artibus superasse videare; et quoniam
mihi casus urbanam in magistratibus administrationem
rei publicae, tibi provincialem dedit, [et]<a class="footnoteLink" href="#note_LCL462_42_37" id="target_note_LCL462_42_37"><sup>37</sup></a> si mea pars
nemini cedit, fac ut tua ceteros vincat. simul et illud cogita,
nos non de reliqua et sperata gloria iam laborare sed de
parta dimicare, quae quidem non tam expetenda nobis fuit
quam tuenda est.</p>
<p>Ac si mihi quicquam esset abs te separatum, nihil amplius
desiderarem hoc statu qui mihi iam partus est. nunc
vero sic res sese habet ut, nisi omnia tua facta atque dicta


</p></section><notes><section class="footnotes"><ul><li class="note" id="note_LCL462_42_36"><a class="footnoteCrossrefLink" href="#target_note_LCL462_42_36" title="Click to highlight in text"><sup class="lineRef">36</sup>si in mediocri statu (<span class="italic">Sedgwick</span>)</a></li><script type="text/javascript">document.getElementById('note_LCL462_42_36').style.display = "none";</script><li class="note" id="note_LCL462_42_37"><a class="footnoteCrossrefLink" href="#target_note_LCL462_42_37" title="Click to highlight in text"><sup class="lineRef">37</sup>(<span class="italic">FaÃ«rnus</span>)</a></li><script type="text/javascript">document.getElementById('note_LCL462_42_37').style.display = "none";</script></ul></section></notes></section>