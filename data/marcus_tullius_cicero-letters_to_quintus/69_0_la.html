<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

sum sollicitus exspectatione ea quam metu. te vero ὑπόθεσιν
scribendi egregiam habere video. quos tu situs, quas
naturas rerum et locorum, quos mores, quas gentis, quas
pugnas, quem vero ipsum imperatorem habes! ego te
libenter, ut rogas, quibus rebus vis, adiuvabo et tibi versus
quos rogas, hoc est Athenas noctuam, mittam.</p>
<p><span class="br"></span><span class="lineNumber">5</span><span class="br"></span>Sed heus tu! celari videor a te. quo modo nam, mi frater,
de nostris versibus Caesar? nam primum librum se legisse
scripsit ad me ante, et prima sic ut neget se ne Graeca
quidem meliora legisse; reliqua ad quendam locum ῥᾳθυμότερα
(hoc enim utitur verbo). dic mihi verum: num aut
res eum aut χαρακτὴρ non delectat? nihil est quod vereare.
ego enim ne pilo quidem minus me amabo. hac de re
φιλαλήθως et, ut<a class="footnoteLink" href="#note_LCL462_142_5" id="target_note_LCL462_142_5"><sup>5</sup></a> soles [scribere],<a class="footnoteLink" href="#note_LCL462_142_6" id="target_note_LCL462_142_6"><sup>6</sup></a> fraterne.</p>
</section>
<section class="div2">
<section class="opener">
21 (III.1)
<span class="dateline">
<span class="italic"><span class="name">Scr. partim in Arpinati partim Romae m.</span> <span class="date">Sept. an. 54</span></span>
</span>
<span class="salute"><span class="sc">marcus quinto fratri salutem</span></span>
</section>
<p>Ego ex magnis caloribus (non enim meminimus maiores)
in Arpinati summa cum amoenitate &lt;tum salubritate&gt;<a class="footnoteLink" href="#note_LCL462_142_1" id="target_note_LCL462_142_1"><sup>1</sup></a>
fluminis me refeci ludorum diebus, Philotimo tribulibus
commendatis.</p>
<p>In Arcano a. d. <span class="sc">iiii</span> Id. Sept. fui. ibi Mescidium cum
Philoxeno aquamque, quam ii ducebant non longe a villa,
belle sane fluentem vidi, praesertim maxima siccitate,






</p></section><notes><section class="footnotes"><ul><li class="note" id="note_LCL462_142_5"><a class="footnoteCrossrefLink" href="#target_note_LCL462_142_5" title="Click to highlight in text"><sup class="lineRef">5</sup>tu (<span class="italic">Crat.</span>)</a></li><script type="text/javascript">document.getElementById('note_LCL462_142_5').style.display = "none";</script><li class="note" id="note_LCL462_142_6"><a class="footnoteCrossrefLink" href="#target_note_LCL462_142_6" title="Click to highlight in text"><sup class="lineRef">6</sup>(<span class="italic">SB</span>)</a></li><script type="text/javascript">document.getElementById('note_LCL462_142_6').style.display = "none";</script><li class="note" id="note_LCL462_142_1"><a class="footnoteCrossrefLink" href="#target_note_LCL462_142_1" title="Click to highlight in text"><sup class="lineRef">1</sup>(<span class="italic">Ern.</span>*, <span class="italic">coll. Leg. 2.3</span>)</a></li><script type="text/javascript">document.getElementById('note_LCL462_142_1').style.display = "none";</script></ul></section></notes></section>