<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

ut, si hoc plane<a class="footnoteLink" href="#note_LCL462_40_33" id="target_note_LCL462_40_33"><sup>33</sup></a> vitare non potes, quod ante occupatur
animus ab iracundia quam providere ratio potuit ne
occuparetur, ut te ante compares cottidieque meditere resistendum
esse iracundiae, cumque ea maxime animum
moveat tum tibi esse diligentissime linguam continendam;
quae quidem mihi virtus interdum non<a class="footnoteLink" href="#note_LCL462_40_34" id="target_note_LCL462_40_34"><sup>34</sup></a> minor videtur
quam omnino non irasci. nam illud est non solum gravitatis
sed non numquam etiam lentitudinis; moderari vero et
animo et orationi cum sis iratus, aut etiam tacere et tenere
in sua potestate motum animi et dolorem, etsi non est perfectae
sapientae, tamen est non mediocris ingeni.</p>
<p><span class="br"></span><span class="lineNumber">39</span><span class="br"></span>Atque in hoc genere multo te esse iam commodiorem
mitioremque nuntiant. nullae tuae vehementiores animi
concitationes, nulla maledicta ad nos, nullae contumeliae
perferuntur. quae cum abhorrent a litteris, ab humanitate,
tum vero contraria sunt imperio ac dignitati. nam si implacabiles
iracundiae sunt, summa est acerbitas; sin autem
exorabiles, summa levitas, quae tamen ut in malis acerbitati
<span class="br"></span><span class="lineNumber">40</span><span class="br"></span>anteponenda est. sed quoniam primus annus habuit de
hac reprehensione plurimum sermonis, credo propterea
quod tibi hominum iniuriae, quod avaritia, quod insolentia
praeter opinionem accidebat et intolerabilis videbatur, secundus
autem multo levior&lt;em&gt;,<a class="footnoteLink" href="#note_LCL462_40_35" id="target_note_LCL462_40_35"><sup>35</sup></a> quod et consuetudo et
ratio et, ut ego arbitror, meae quoque litterae te patientiorem
lenioremque fecerunt, tertius annus ita debet esse
emendatus ut ne minimam quidem rem quisquam possit
ullam reprehendere.</p>
<p><span class="br"></span><span class="lineNumber">41</span><span class="br"></span>Ac iam hoc loco non hortatione neque praeceptis sed
precibus tecum fraternis ago, totum ut animum, curam



</p></section><notes><section class="footnotes"><ul><li class="note" id="note_LCL462_40_33"><a class="footnoteCrossrefLink" href="#target_note_LCL462_40_33" title="Click to highlight in text"><sup class="lineRef">33</sup>plene (<span class="italic">Ern.</span>?)</a></li><script type="text/javascript">document.getElementById('note_LCL462_40_33').style.display = "none";</script><li class="note" id="note_LCL462_40_34"><a class="footnoteCrossrefLink" href="#target_note_LCL462_40_34" title="Click to highlight in text"><sup class="lineRef">34</sup>non interdum (<span class="italic">R. Klotz</span>)</a></li><script type="text/javascript">document.getElementById('note_LCL462_40_34').style.display = "none";</script><li class="note" id="note_LCL462_40_35"><a class="footnoteCrossrefLink" href="#target_note_LCL462_40_35" title="Click to highlight in text"><sup class="lineRef">35</sup>(<span class="italic">Madvig</span>)</a></li><script type="text/javascript">document.getElementById('note_LCL462_40_35').style.display = "none";</script></ul></section></notes></section>