<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
demolietur. aliquando perpendiculo et linea discet uti.
omnino spero paucis mensibus opus Diphili perfectum
fore. curat enim diligentissime Caesius, qui tum mecum
fuit.</p>
<p><span class="br"></span><span class="lineNumber">3</span><span class="br"></span>Ex eo loco recta Vitularia via profecti sumus in
Fufidianum fundum, quem tibi proximis nundinis<a class="footnoteLink" href="#note_LCL462_146_7" id="target_note_LCL462_146_7"><sup>7</sup></a> Arpini
de Fufidio HS <span class="sc">ccciↃↃↃciↃ</span> emeramus. ego locum aestate
umbrosiorem vidi numquam, permultis locis aquam profluentem<a class="footnoteLink" href="#note_LCL462_146_8" id="target_note_LCL462_146_8"><sup>8</sup></a>
et eam uberem. quid quaeris? iugera <span class="sc">l</span> prati
Caesius irrigaturum facile te arbitrabatur; equidem hoc
quod melius intellego adfirmo, mirifica suavitate te villam
habiturum piscina et salientibus additis, palaestra et silva
†virdicata†. fundum audio te nunc<a class="footnoteLink" href="#note_LCL462_146_9" id="target_note_LCL462_146_9"><sup>9</sup></a> †Bobilianum† velle
retinere. de eo quid videatur ipse constitues. Caesius<a class="footnoteLink" href="#note_LCL462_146_10" id="target_note_LCL462_146_10"><sup>10</sup></a>
aiebat aqua dempta et eius aquae iure constituto et servitute
fundo illi imposita tamen nos pretium servare posse si
vendere vellemus. Mescidium mecum habui. is sese ternis
nummis in pedem tecum transegisse dicebat, sese autem
mensum pedibus aiebat passuum <span class="sc">iiici</span>Ↄ. mihi plus visum
est; sed praestabo sumptum nusquam melius posse poni.
Cillonem arcessieram Venafro, sed eo ipso die quattuor
eius conservos et discipulos Venafri cuniculus oppresserat.</p>
<p><span class="br"></span><span class="lineNumber">4</span><span class="br"></span>Id. Sept. in Laterio fui. viam perspexi; quae mihi ita
placuit ut opus publicum videretur esse, praeter <span class="sc">cl</span> passuum
(sum enim ipse mensus) ab eo ponticulo qui est ad




</p></section><notes><section class="footnotes"><ul><li class="note" id="note_LCL462_146_7"><a class="footnoteCrossrefLink" href="#target_note_LCL462_146_7" title="Click to highlight in text"><sup class="lineRef">7</sup>nuntiis (<span class="italic">Schütz</span>)</a></li><script type="text/javascript">document.getElementById('note_LCL462_146_7').style.display = "none";</script><li class="note" id="note_LCL462_146_8"><a class="footnoteCrossrefLink" href="#target_note_LCL462_146_8" title="Click to highlight in text"><sup class="lineRef">8</sup>profluentem &lt;habentem&gt; <span class="italic">coni. SB</span></a></li><script type="text/javascript">document.getElementById('note_LCL462_146_8').style.display = "none";</script><li class="note" id="note_LCL462_146_9"><a class="footnoteCrossrefLink" href="#target_note_LCL462_146_9" title="Click to highlight in text"><sup class="lineRef">9</sup>hunc</a></li><script type="text/javascript">document.getElementById('note_LCL462_146_9').style.display = "none";</script><li class="note" id="note_LCL462_146_10"><a class="footnoteCrossrefLink" href="#target_note_LCL462_146_10" title="Click to highlight in text"><sup class="lineRef">10</sup>calibus (<span class="italic">Man.</span>)</a></li><script type="text/javascript">document.getElementById('note_LCL462_146_10').style.display = "none";</script></ul></section></notes></section>