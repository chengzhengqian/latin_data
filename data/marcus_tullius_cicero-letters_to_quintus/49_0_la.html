<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

neque ab imbecillis accusatoribus mihi placuit accusari.
ei tres sententiae deterrimo in consilio defuerunt. itaque
hominem populus revocat et retrahatur necesse est. non
enim ferunt homines et, quia cum apud suos diceret paene
damnatus est, vident damnatum. ea ipsa in re Pompei
offensio nobis obstitit. senatorum enim urna copiose absolvit,
equitum adaequavit, tribuni aerarii condemnarunt.
sed hoc incommodum consolantur cottidianae damnationes
inimicorum, in quibus me perlibente Sevius adlisus
est, ceteri conciduntur. C. Cato contionatus est comitia haberi
non siturum si sibi cum populo dies agendi essent
exempti. Appius a Caesare nondum redierat.</p>
<p><span class="br"></span><span class="lineNumber">5</span><span class="br"></span>Tuas mirifice litteras exspecto; atque adhuc clausum
mare fuisse scio, sed quosdam venisse tamen Ostiam dicebant
qui te unice laudarent plurimique in provincia fieri
dicerent. eosdem aiebant nuntiare te prima navigatione
transmissurum. id cupio et, quamquam te ipsum scilicet
maxime, tamen etiam litteras tuas ante exspecto.</p>
<p>Mi frater, vale.</p>
</section>
<section class="div2">
<section class="opener">
10 (II.6)
<span class="dateline">
<span class="italic"><span class="name">Scr. Romae et in itinere in Anagninum</span> <span class="sc">v</span> Id. <span class="date">Apr. an. 56</span></span>
</span>
<span class="salute"><span class="sc">marcus quinto fratri salutem</span></span>
</section>
<p><span class="br"></span><span class="lineNumber">1</span><span class="br"></span>Dederam ad te litteras antea quibus erat scriptum Tulliam


</p></section><notes></notes></section>