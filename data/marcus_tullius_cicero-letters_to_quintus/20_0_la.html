<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

nostris rebus istinc respondeant, ego me tantis meis laboribus
tantisque periculis, quorum tu omnium particeps
fuisti, nihil consecutum putem. quod si ut amplissimum
nomen consequeremur unus praeter ceteros adiuvisti,
certe idem ut id retineamus praeter ceteros elaborabis.
non est tibi his solis utendum existimationibus ac iudiciis
qui nunc sunt hominum sed iis etiam qui futuri sunt;
quamquam illorum erit verius iudicium, obtrectatione et
<span class="br"></span><span class="lineNumber">44</span><span class="br"></span>malevolentia liberatum. denique etiam illud debes cogitare,
non te tibi soli gloriam quaerere; quod si esset, tamen
non neglegeres, praesertim cum amplissimis monumentis
consecrare voluisses memoriam nominis tui. sed ea tibi est
communicanda mecum, prodenda liberis nostris. in qua
cavendum est ne, si neglegentior fueris, &lt;non&gt;<a class="footnoteLink" href="#note_LCL462_44_38" id="target_note_LCL462_44_38"><sup>38</sup></a> tibi parum
consuluisse sed etiam tuis invidisse videaris.</p>
<p><span class="br"></span><span class="lineNumber">45</span><span class="br"></span>Atque haec non eo dicuntur ut te oratio mea dormientem
excitasse sed potius ut currentem incitasse videatur.
facies enim perpetuo quae fecisti, ut omnes aequitatem
tuam, temperantiam, severitatem integritatemque laudarent.
sed me quaedam tenet propter singularem amorem
infinita in te aviditas gloriae. quamquam illud existimo,
cum iam tibi Asia sicuti uni cuique sua domus nota esse debeat,
cum ad tuam summam prudentiam tantus usus accesserit,
nihil esse quod ad laudem attineat quod non tu
optime perspicias et tibi non sine cuiusquam hortatione in
mentem veniat cottidie. sed ego quia, cum tua lego, te audire,
et quia,<a class="footnoteLink" href="#note_LCL462_44_39" id="target_note_LCL462_44_39"><sup>39</sup></a> cum ad te scribo, tecum loqui videor, idcirco
et tua longissima quaque epistula maxime delector et
ipse in scribendo sum saepe longior.</p>
</section><notes><section class="footnotes"><ul><li class="note" id="note_LCL462_44_38"><a class="footnoteCrossrefLink" href="#target_note_LCL462_44_38" title="Click to highlight in text"><sup class="lineRef">38</sup>(<span class="italic">SB</span>: non solum Ï›)</a></li><script type="text/javascript">document.getElementById('note_LCL462_44_38').style.display = "none";</script><li class="note" id="note_LCL462_44_39"><a class="footnoteCrossrefLink" href="#target_note_LCL462_44_39" title="Click to highlight in text"><sup class="lineRef">39</sup>(<span class="italic">Wes.</span>)</a></li><script type="text/javascript">document.getElementById('note_LCL462_44_39').style.display = "none";</script></ul></section></notes></section>