<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">funus per artus. levia memoravi nimis;</span><span class="linebreak"></span>
<span class="line">haec virgo feci. gravior exsurgat dolor:</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>maiora iam me scelera post partus decent.</span><span class="linebreak"></span>
<span class="line">accingere ira, teque in exitium para</span><span class="linebreak"></span>
<span class="line">furore toto. paria narrentur tua</span><span class="linebreak"></span>
<span class="line">repudia thalamis. quo virum linquis modo?</span><span class="linebreak"></span>
<span class="line">hoc quo secuta es. rumpe iam segnes moras:</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>quae scelere parta est, scelere linquenda est domus.</span><span class="linebreak"></span>
</p></div><div class="sp"><span class="speaker"><span class="sc">chorus</span></span><p class="lineGroup"><span class="line indent2">Ad regum thalamos numine prospero</span><span class="linebreak"></span>
<span class="line indent2">qui caelum superi quique regunt fretum</span><span class="linebreak"></span>
<span class="line indent2">adsint cum populis rite faventibus.</span><span class="linebreak"></span>
<span class="line indent2">Primum sceptriferis colla Tonantibus</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>taurus celsa ferat tergore candido;</span><span class="linebreak"></span>
<span class="line indent2">Lucinam nivei femina corporis</span><span class="linebreak"></span>
<span class="line indent2">intemptata iugo placet; et asperi</span><span class="linebreak"></span>
<span class="line indent2">Martis sanguineas quae cohibet manus,</span><span class="linebreak"></span>
<span class="line indent2">quae dat belligeris foedera gentibus</span><span class="linebreak"></span>
<span class="line indent2"><span class="br"></span><span class="lineNumber">65</span><span class="br"></span>et cornu retinet divite copiam,</span><span class="linebreak"></span>
<span class="line indent2">donetur tenera mitior hostia.</span><span class="linebreak"></span>
<span class="line indent2">Et tu, qui facibus legitimis ades,</span><span class="linebreak"></span>
<span class="line indent2">noctem discutiens auspice dextera,</span><span class="linebreak"></span>
<span class="line indent2">huc incede gradu marcidus ebrio,</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>praecingens roseo tempora vinculo.</span><span class="linebreak"></span>
<span class="line indent2">Et tu, quae, gemini praevia temporis,</span><span class="linebreak"></span>
<span class="line indent2">tarde, stella, redis semper amantibus:</span><span class="linebreak"></span>
<span class="line indent2">te matres, avide te cupiunt nurus</span><span class="linebreak"></span>
<span class="line indent2">quamprimum radios spargere lucidos.</span><span class="linebreak"></span>
</p></div><notes></notes></section>