<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">exul pavens invisus incerti laris;</span><span class="linebreak"></span>
<span class="line"><span class="br"></span><span class="lineNumber">23a, 22b</span><span class="br"></span>iam notus hospes limen alienum expetat;</span><span class="linebreak"></span>
<span class="line"><span class="br"></span><span class="lineNumber">22a, 23b</span><span class="br"></span>me coniugem optet, quoque non aliud queam</span><span class="linebreak"></span>
<span class="line">peius precari, liberos similes patri</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>similesque matri. parta iam, parta ultio est:</span><span class="linebreak"></span>
<span class="line">peperi.</span><span class="linebreak"></span>
<span class="line indent4">Querelas verbaque in cassum sero?</span><span class="linebreak"></span>
<span class="line">non ibo in hostes? manibus excutiam faces</span><span class="linebreak"></span>
<span class="line">caeloque lucem! spectat hoc nostri sator</span><span class="linebreak"></span>
<span class="line">Sol generis, et spectatur, et curru insidens</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>per solita puri spatia decurrit poli?</span><span class="linebreak"></span>
<span class="line">non redit in ortus et remetitur diem?</span><span class="linebreak"></span>
<span class="line">da, da per auras curribus patriis vehi,</span><span class="linebreak"></span>
<span class="line">committe habenas, genitor, et flagrantibus</span><span class="linebreak"></span>
<span class="line">ignifera loris tribue moderari iuga:</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>gemino Corinthos litori opponens moras</span><span class="linebreak"></span>
<span class="line">cremata flammis maria committat duo.</span><span class="linebreak"></span>
<span class="line indent1">Hoc restat unum, pronubam thalamo feram</span><span class="linebreak"></span>
<span class="line">ut ipsa pinum, postque sacrificas preces</span><span class="linebreak"></span>
<span class="line">caedam dicatis victimas altaribus.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>per viscera ipsa quaere supplicio viam,</span><span class="linebreak"></span>
<span class="line">si vivis, anime, si quid antiqui tibi</span><span class="linebreak"></span>
<span class="line">remanet vigoris. pelle femineos metus,</span><span class="linebreak"></span>
<span class="line">et inhospitalem Caucasum mente indue.</span><span class="linebreak"></span>
<span class="line">quodcumque vidit Phasis aut Pontus nefas,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>videbit Isthmos. effera ignota horrida,</span><span class="linebreak"></span>
<span class="line">tremenda caelo pariter ac terris mala</span><span class="linebreak"></span>
<span class="line">mens intus agitat: vulnera et caedem et vagum</span><span class="linebreak"></span>
</p></div><notes></notes></section>