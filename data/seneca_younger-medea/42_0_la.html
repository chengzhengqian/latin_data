<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line indent1">Quonam ista tendit turba Furiarum impotens?</span><span class="linebreak"></span>
<span class="line">quem quaerit aut quo flammeos ictus parat,</span><span class="linebreak"></span>
<span class="line"><span class="br"></span><span class="lineNumber">960</span><span class="br"></span>aut cui cruentas agmen infernum faces</span><span class="linebreak"></span>
<span class="line">intentat? ingens anguis excusso sonat</span><span class="linebreak"></span>
<span class="line">tortus flagello. quem trabe infesta petit</span><span class="linebreak"></span>
<span class="line">Megaera? cuius umbra dispersis venit</span><span class="linebreak"></span>
<span class="line">incerta membris? frater est, poenas petit.</span><span class="linebreak"></span>
<span class="line"><span class="br"></span><span class="lineNumber">965</span><span class="br"></span>dabimus, sed omnes. fige luminibus faces,</span><span class="linebreak"></span>
<span class="line">lania, perure, pectus en Furiis patet.</span><span class="linebreak"></span>
<span class="line">Discedere a me, frater, ultrices deas</span><span class="linebreak"></span>
<span class="line">manesque ad imos ire securas iube;</span><span class="linebreak"></span>
<span class="line">mihi me relinque et utere hac, frater, manu</span><span class="linebreak"></span>
<span class="line"><span class="br"></span><span class="lineNumber">970</span><span class="br"></span>quae strinxit ensem. victima manes tuos</span><span class="linebreak"></span>
<span class="line">placamus ista.</span><span class="linebreak"></span>
<span class="line indent8">Quid repens affert sonus?</span><span class="linebreak"></span>
<span class="line">parantur arma, meque in exitium petunt.</span><span class="linebreak"></span>
<span class="line">excelsa nostrae tecta conscendam domus</span><span class="linebreak"></span>
<span class="line">caede incohata. perge tu mecum comes.</span><span class="linebreak"></span>
<span class="line"><span class="br"></span><span class="lineNumber">975</span><span class="br"></span>tuum quoque ipsa corpus hinc mecum aveham.</span><span class="linebreak"></span>
<span class="line">nunc hoc age, anime. non in occulto tibi est</span><span class="linebreak"></span>
<span class="line">perdenda virtus; approba populo manum.</span><span class="linebreak"></span>
</p></div><div class="sp"><span class="speaker"><span class="sc">iason</span></span><p class="lineGroup">
<span class="line">Quicumque regum cladibus fidus doles,</span><span class="linebreak"></span>
<span class="line">concurre, ut ipsam sceleris auctorem horridi</span><span class="linebreak"></span>
<span class="line"><span class="br"></span><span class="lineNumber">980</span><span class="br"></span>capiamus. huc, huc, fortis armiferi cohors,</span><span class="linebreak"></span>
<span class="line">conferte tela, vertite ex imo domum.</span><span class="linebreak"></span>
</p></div><div class="sp"><span class="speaker"><span class="sc">medea</span></span><p class="lineGroup">
<span class="line">Iam iam recepi sceptra germanum patrem,</span><span class="linebreak"></span>
<span class="line">spoliumque Colchi pecudis auratae tenent;</span><span class="linebreak"></span>
<span class="line">rediere regna, rapta virginitas red√Æt.</span><span class="linebreak"></span>
<span class="line"><span class="br"></span><span class="lineNumber">985</span><span class="br"></span>o placida tandem numina, o festum diem,</span><span class="linebreak"></span>
</p></div><notes></notes></section>