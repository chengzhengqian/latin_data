<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">partes in omnes. unde me ulcisci queam?</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>utinam esset illi frater! est coniunx: in hanc</span><span class="linebreak"></span>
<span class="line">ferrum exigatur. hoc meis satis est malis?</span><span class="linebreak"></span>
<span class="line">si quod Pelasgae, si quod urbes barbarae</span><span class="linebreak"></span>
<span class="line">novere facinus quod tuae ignorent manus,</span><span class="linebreak"></span>
<span class="line">nunc est parandum. scelera te hortentur tua</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>et cuncta redeant: inclitum regni decus</span><span class="linebreak"></span>
<span class="line">raptum et nefandae virginis parvus comes</span><span class="linebreak"></span>
<span class="line">divisus ense, funus ingestum patri</span><span class="linebreak"></span>
<span class="line">sparsumque ponto corpus et Peliae senis</span><span class="linebreak"></span>
<span class="line">decocta aëno membra. funestum impie</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>quam saepe fudi sanguinem—et nullum scelus</span><span class="linebreak"></span>
<span class="line">irata feci: saevit infelix amor.</span><span class="linebreak"></span>
<span class="line indent1">Quid tamen Iason potuit, alieni arbitrî</span><span class="linebreak"></span>
<span class="line">iurisque factus? debuit ferro obvium</span><span class="linebreak"></span>
<span class="line">offerre pectus—melius, a melius, dolor</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>furiose, loquere. si potest, vivat meus,</span><span class="linebreak"></span>
<span class="line">ut fuit, Iason; si minus, vivat tamen,</span><span class="linebreak"></span>
<span class="line">memorque nostri muneri parcat meo.</span><span class="linebreak"></span>
<span class="line">Culpa est Creontis tota, qui sceptro impotens</span><span class="linebreak"></span>
<span class="line">coniugia solvit, quique genetricem abstrahit</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>natis, et arto pignore astrictam fidem</span><span class="linebreak"></span>
<span class="line">dirimit: petatur solus, hic poenas luat,</span><span class="linebreak"></span>
<span class="line">quas debet. alto cinere cumulabo domum;</span><span class="linebreak"></span>
<span class="line">videbit atrum verticem flammis agi</span><span class="linebreak"></span>
<span class="line">Malea longas navibus flectens moras.</span><span class="linebreak"></span>
</p></div><div class="sp"><span class="speaker"><span class="sc">nutrix</span></span><p class="lineGroup">
<span class="line"><span class="br"></span><span class="lineNumber">150</span><span class="br"></span>Sile, obsecro, questusque secreto abditos</span><span class="linebreak"></span>
<span class="line">manda dolori. gravia quisquis vulnera</span><span class="linebreak"></span>
</p></div><notes></notes></section>