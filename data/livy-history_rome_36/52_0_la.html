<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 res permissa est. <span class="br"></span><span class="lineNumber">2</span><span class="br"></span>is rursus ad eam partem muri qua paulo ante vociferati Aetoli fuerant redit.<a class="footnoteLink" href="#note_LCL301_254_69" id="target_note_LCL301_254_69"><sup>69</sup></a> ibi cum impensius orarent ut misereretur gentis Aetolorum, exire aliquos ad se iussit. <span class="br"></span><span class="lineNumber">3</span><span class="br"></span>Phaeneas ipse principesque alii extemplo egressi sunt. quibus provolutis ad pedes “fortuna” inquit “vestra facit ut et irae meae et orationi temperem. <span class="br"></span><span class="lineNumber">4</span><span class="br"></span>evenerunt quae praedixi eventura, et ne hoc quidem reliqui vobis est, ut indignis accidisse ea videantur; ego tamen, sorte quadam nutriendae Graeciae datus, ne ingratis quidem bene facere absistam. <span class="br"></span><span class="lineNumber">5</span><span class="br"></span>mittite oratores ad consulem, qui indutias in tantum<a class="footnoteLink" href="#note_LCL301_254_70" id="target_note_LCL301_254_70"><sup>70</sup></a> temporis petant ut mittere legatos Romam possitis, per quos senatui de vobis permittatis; ego apud consulem defensor deprecatorque vobis adero.” <span class="br"></span><span class="lineNumber">6</span><span class="br"></span>ita ut censuerat Quinctius fecerunt, nec aspernatus est consul legationem; indutiisque in diem certam datis, qua legatio renuntiari ab Roma posset, soluta obsidio est et exercitus in Phocidem missus.</p>
<p><span class="br"></span><span class="lineNumber">7</span><span class="br"></span>Consul cum T. Quinctio ad Achaicum concilium Aegium traiecit. ibi de Eleis et de exsulibus Lacedaemoniorum restituendis actum est;<a class="footnoteLink" href="#note_LCL301_254_71" id="target_note_LCL301_254_71"><sup>71</sup></a> neutra perfecta res, quia suae gratiae reservari exsulum causam<a class="footnoteLink" href="#note_LCL301_254_72" id="target_note_LCL301_254_72"><sup>72</sup></a> Achaei, Elei per se ipsi quam per Romanos maluerunt Achaico contribui concilio. <span class="br"></span><span class="lineNumber">8</span><span class="br"></span>Epirotarum legati ad consulem venerunt, quos 




</p></section><notes><section class="footnotes"><ul><li class="note" id="note_LCL301_254_69"><a class="footnoteCrossrefLink" href="#target_note_LCL301_254_69" title="Click to highlight in text"><sup class="lineRef">69</sup>redit <span class="italic">BAP</span>: reddit <span class="italic">EHolk</span>: redi ψ: rediit <span class="italic">Par.</span></a></li><script type="text/javascript">document.getElementById('note_LCL301_254_69').style.display = "none";</script><li class="note" id="note_LCL301_254_70"><a class="footnoteCrossrefLink" href="#target_note_LCL301_254_70" title="Click to highlight in text"><sup class="lineRef">70</sup>in tantum <span class="italic">Drak.</span>: tantum<span class="italic"> B</span>φ<span class="italic">VL</span>: tanti <span class="italic">N</span></a></li><script type="text/javascript">document.getElementById('note_LCL301_254_70').style.display = "none";</script><li class="note" id="note_LCL301_254_71"><a class="footnoteCrossrefLink" href="#target_note_LCL301_254_71" title="Click to highlight in text"><sup class="lineRef">71</sup>est <span class="italic">Weiss</span>.: et<span class="italic"> B</span>χ</a></li><script type="text/javascript">document.getElementById('note_LCL301_254_71').style.display = "none";</script><li class="note" id="note_LCL301_254_72"><a class="footnoteCrossrefLink" href="#target_note_LCL301_254_72" title="Click to highlight in text"><sup class="lineRef">72</sup>exsulum causam<span class="italic"> Madvig</span>: eam <span class="italic">B</span>ψ<span class="italic">Gel.</span>: ea φ: eam causam <span class="italic">Rossbach</span>: hanc causam <span class="italic">Walsh</span></a></li><script type="text/javascript">document.getElementById('note_LCL301_254_72').style.display = "none";</script></ul></section></notes></section>