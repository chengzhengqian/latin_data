<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 semper, quem metum in consilio habeant, eodem ad impetrandam veniam utantur—<span class="br"></span><span class="lineNumber">5</span><span class="br"></span>simul ac Romanum exercitum in Graecia viderint, ad consuetum imperium se avertant, nec iis noxiae futurum sit quod cum Romani procul abessent, vim tuam praesentis exercitusque tui experiri noluerint?</p>
<p><span class="br"></span><span class="lineNumber">6</span><span class="br"></span>“Quanto igitur prius potiusque est Philippum nobis coniungere quam hos? cui, si semel in causam descenderit, nihil integri futurum sit, quique eas vires adferat quae non accessio tantum ad Romanum esse bellum, sed per se ipsae nuper sustinere potuerint Romanos. <span class="br"></span><span class="lineNumber">7</span><span class="br"></span>hoc ego adiuncto—absit verbo invidia—qui dubitare de eventu possim, cum quibus adversus Philippum valuerint Romani, iis nunc fore videam ut ipsi oppugnentur? <span class="br"></span><span class="lineNumber">8</span><span class="br"></span>Aetoli, qui Philippum, quod inter omnes constat, vicerunt, cum Philippo adversus Romanos pugnabunt; <span class="br"></span><span class="lineNumber">9</span><span class="br"></span>Amynander atque Athamanum gens, quorum secundum Aetolos plurima fuit opera in eo bello, nobiscum stabunt; <span class="br"></span><span class="lineNumber">10</span><span class="br"></span>Philippus tum te quieto totam molem sustinebat belli; nunc duo maximi reges Asiae Europaeque viribus adversus unum populum, ut meam utramque fortunam taceam, patrum certe aetate ne uni quidem Epirotarum regi parem—qui quid tandem erit<a class="footnoteLink" href="#note_LCL301_172_14" id="target_note_LCL301_172_14"><sup>14</sup></a> vobiscum comparatus?—geretis bellum.</p>
<p><span class="br"></span><span class="lineNumber">11</span><span class="br"></span>“Quae igitur res mihi fiduciam praebet coniungi nobis Philippum posse? una, communis utilitas, quae societatis 


</p></section><notes><section class="footnotes"><ul><li class="note" id="note_LCL301_172_14"><a class="footnoteCrossrefLink" href="#target_note_LCL301_172_14" title="Click to highlight in text"><sup class="lineRef">14</sup>erit χ<span class="italic">Mg</span>: om. <span class="italic">B</span>: erat <span class="italic">Madvig</span></a></li><script type="text/javascript">document.getElementById('note_LCL301_172_14').style.display = "none";</script></ul></section></notes></section>