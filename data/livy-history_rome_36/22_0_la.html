<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 per recepta oppida dispositis Philippo rursus obsidenti Malloeam se coniungit. <span class="br"></span><span class="lineNumber">5</span><span class="br"></span>sub adventum Romani exercitus seu ad metum virium seu ad spem veniae cum dedidissent sese, ad ea recipienda oppida quae Athamanes occupaverant uno agmine ierunt. erant autem haec: <span class="br"></span><span class="lineNumber">6</span><span class="br"></span>Aeginium, Ericinium, Gomphi, Silana, Tricca, Meliboea, Phaloria. <span class="br"></span><span class="lineNumber">7</span><span class="br"></span>inde Pelinnaeum, ubi Philippus Megalopolitanus cum quingentis peditibus et equitibus quadraginta in praesidio erat, circumsidunt, et priusquam oppugnarent, mittunt ad Philippum qui monerent ne vim ultimam experiri vellet. <span class="br"></span><span class="lineNumber">8</span><span class="br"></span>quibus ille satis ferociter respondit vel Romanis vel Thessalis se crediturum fuisse, in Philippi se potestatem commissurum non esse. <span class="br"></span><span class="lineNumber">9</span><span class="br"></span>postquam apparuit vi agendum, quia videbatur et Limnaeum eodem tempore oppugnari posse, regem ad Limnaeum ire placuit, Baebius restitit ad Pelinnaeum oppugnandum.</p>
<p>14. Per eos forte dies M’. Acilius consul, cum viginti<a class="footnoteLink" href="#note_LCL301_194_33" id="target_note_LCL301_194_33"><sup>33</sup></a> milibus peditum duobus milibus equitum quindecim elephantis mari traiecto, pedestres copias Larisam ducere tribunos militum iussit; ipse cum equitatu Limnaeum ad Philippum venit. <span class="br"></span><span class="lineNumber">2</span><span class="br"></span>adventu consulis deditio sine cunctatione est facta, traditumque praesidium regium et cum iis Athamanes. <span class="br"></span><span class="lineNumber">3</span><span class="br"></span>ab Limnaeo Pelinnaeum consul proficiscitur. ibi primi Athamanes tradiderunt sese, deinde et Philippus Megalopolitanus; <span class="br"></span><span class="lineNumber">4</span><span class="br"></span>cui decedenti praesidio cum obvius forte fuisset Philippus rex, ad ludibrium regem eum consalutari


</p></section><notes><section class="footnotes"><ul><li class="note" id="note_LCL301_194_33"><a class="footnoteCrossrefLink" href="#target_note_LCL301_194_33" title="Click to highlight in text"><sup class="lineRef">33</sup>viginti <span class="italic">Par. Lat. 14360, </span>decem <span class="italic">B</span>χ</a></li><script type="text/javascript">document.getElementById('note_LCL301_194_33').style.display = "none";</script></ul></section></notes></section>