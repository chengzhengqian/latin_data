<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 iussit, ipse congressus fratrem haud sane decoro maiestati suae ioco appellavit. <span class="br"></span><span class="lineNumber">5</span><span class="br"></span>deductus inde ad consulem custodiri iussus,<a class="footnoteLink" href="#note_LCL301_196_34" id="target_note_LCL301_196_34"><sup>34</sup></a> et haud ita multo post in vinculis Romam missus. cetera multitudo Athamanum aut militum Antiochi regis, quae in praesidiis deditorum per eos dies oppidorum fuerat, Philippo tradita regi est; fuere autem ad tria<a class="footnoteLink" href="#note_LCL301_196_35" id="target_note_LCL301_196_35"><sup>35</sup></a> milia hominum. <span class="br"></span><span class="lineNumber">6</span><span class="br"></span>consul Larisam est profectus, ibi de summa belli consultaturus. in itinere ab Cierio et Metropoli legati tradentes urbes suas occurrerunt.</p>
<p><span class="br"></span><span class="lineNumber">7</span><span class="br"></span>Philippus, Athamanum praecipue captivis indulgenter habitis, ut per eos conciliaret gentem, nactus spem Athamaniae potiundae, exercitum eo duxit, praemissis in civitates captivis. <span class="br"></span><span class="lineNumber">8</span><span class="br"></span>et illi magnam auctoritatem apud populares habuerunt, clementiam erga se regis munificentiamque commemorantes, <span class="br"></span><span class="lineNumber">9</span><span class="br"></span>et Amynander, cuius praesentis maiestas aliquos in fide continuisset, veritus ne traderetur Philippo iam pridem hosti et Romanis merito tunc propter defectionem infensis, cum coniuge ac liberis regno excessit Ambraciamque se contulit; ita Athamania omnis in ius dicionemque Philippi concessit.</p>
<p><span class="br"></span><span class="lineNumber">10</span><span class="br"></span>Consul ad reficienda maxime iumenta, quae et navigatione et postea itineribus fatigata erant, paucos Larisae 





</p></section><notes><section class="footnotes"><ul><li class="note" id="note_LCL301_196_34"><a class="footnoteCrossrefLink" href="#target_note_LCL301_196_34" title="Click to highlight in text"><sup class="lineRef">34</sup>iussus <span class="italic">B</span>χ: iussus est <span class="italic">Ussing</span></a></li><script type="text/javascript">document.getElementById('note_LCL301_196_34').style.display = "none";</script><li class="note" id="note_LCL301_196_35"><a class="footnoteCrossrefLink" href="#target_note_LCL301_196_35" title="Click to highlight in text"><sup class="lineRef">35</sup>tria χ: quattuor <span class="italic">B</span></a></li><script type="text/javascript">document.getElementById('note_LCL301_196_35').style.display = "none";</script></ul></section></notes></section>