<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
exsules reducerent et Achaeorum concilii essent; si qua haberent de quibus aut recusare aut in posterum caveri sibi vellent, Corinthum ad se venirent; <span class="br"></span><span class="lineNumber">10</span><span class="br"></span>Diophanen concilium Achaeorum extemplo sibi praebere iussit.</p>
<p>Ibi de Zacyntho intercepta per fraudem insula questus, postulavit ut restitueretur Romanis. <span class="br"></span><span class="lineNumber">11</span><span class="br"></span>Philippi Macedonum regis Zacynthus fuerat; eam mercedem Amynandro dederat, ut per Athamaniam ducere exercitum in superiorem partem Aetoliae liceret, qua expeditione fractis animis Aetolos compulit ad petendam pacem. <span class="br"></span><span class="lineNumber">12</span><span class="br"></span>Amynander Philippum Megalopolitanum insulae praefecit; postea per bellum quo se Antiocho adversus Romanos coniunxit, Philippo ad munera belli revocato, Hieroclen Agrigentinum successorem misit.</p>
<p>32. Is post fugam ab Thermopylis Antiochi Amynandrumque a Philippo Athamania pulsum, missis ultro ad Diophanen praetorem Achaeorum nuntiis, pecunia pactus insulam Achaeis tradidit. <span class="br"></span><span class="lineNumber">2</span><span class="br"></span>id praemium belli suum esse aequum censebant Romani: non enim Mâ€™. Acilium consulem legionesque Romanas Diophani et Achaeis ad Thermopylas pugnasse. <span class="br"></span><span class="lineNumber">3</span><span class="br"></span>Diophanes adversus haec interdum purgare sese gentemque, interdum de iure facti disserere. <span class="br"></span><span class="lineNumber">4</span><span class="br"></span>quidam Achaeorum et initio eam se rem aspernatos testabantur,




</p></section><notes></notes></section>