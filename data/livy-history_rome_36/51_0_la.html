<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
deterreret, tamen sui maxime operis esse credens nullam gentem liberatae ab se Graeciae funditus everti, obambulare muris, ut facile nosceretur ab Aetolis, coepit. <span class="br"></span><span class="lineNumber">5</span><span class="br"></span>confestim a primis stationibus cognitus est, volgatumque per omnes ordines Quinctium esse. itaque concursu facto undique in muros, manus pro se quisque tendentes, consonante clamore nominatim Quinctium orare ut opem ferret ac servaret. <span class="br"></span><span class="lineNumber">6</span><span class="br"></span>et tum quidem, quamquam moveretur his vocibus, manu tamen abnuit quicquam opis in se esse; <span class="br"></span><span class="lineNumber">7</span><span class="br"></span>ceterum postquam ad consulem venit, “utrum fefellit”<a class="footnoteLink" href="#note_LCL301_252_68" id="target_note_LCL301_252_68"><sup>68</sup></a> inquit “te, M’. Acili, quid agatur, an cum satis peruideas, nihil id magnopere ad summam rem pertinere censes?”</p>
<p><span class="br"></span><span class="lineNumber">8</span><span class="br"></span>Erexerat exspectatione consulem; et “quin expromis” inquit, “quid rei sit?” tum Quinctius “ecquid vides te devicto Antiocho in duabus urbibus oppugnandis tempus terere, cum iam prope annus circumactus sit imperii tui, <span class="br"></span><span class="lineNumber">9</span><span class="br"></span>Philippum autem, qui non aciem non signa hostium vidit, non solum urbes sed tot iam gentes, Athamaniam Perrhaebiam Aperantiam Dolopiam, sibi adiunxisse, et victoriae tuae praemium te militesque tuos nondum duas urbes, Philippum tot gentes Graeciae habere? <span class="br"></span><span class="lineNumber">10</span><span class="br"></span>atqui non tantum interest nostra Aetolorum opes ac vires minui, quantum non supra modum Philippum crescere.”</p>
<p>35. Adsentiebatur his consul; sed pudor, si inrito incepto abscederet obsidione, occurrebat. tota inde Quinctio

</p></section><notes><section class="footnotes"><ul><li class="note" id="note_LCL301_252_68"><a class="footnoteCrossrefLink" href="#target_note_LCL301_252_68" title="Click to highlight in text"><sup class="lineRef">68</sup>fefellit <span class="italic">Mg</span>: fallit<span class="italic"> B</span>χ</a></li><script type="text/javascript">document.getElementById('note_LCL301_252_68').style.display = "none";</script></ul></section></notes></section>