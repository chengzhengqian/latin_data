<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 copias comparandas; <span class="br"></span><span class="lineNumber">10</span><span class="br"></span>classis ad Cissuntem portum Erythraeorum, tamquam ibi aptius exspectatura hostem, contendit.</p>
<p><span class="br"></span><span class="lineNumber">11</span><span class="br"></span>Romani, ubi primum aquilones—ii namque per aliquot dies tenuerant—ceciderunt, ab Delo Phanas, portum Chiorum in Aegaeum mare versum, petunt; inde ad urbem circumegere naves, commeatuque sumpto Phocaeam traiciunt. <span class="br"></span><span class="lineNumber">12</span><span class="br"></span>Eumenes Elaeam ad suam classem profectus, paucis post inde diebus cum quattuor et viginti navibus tectis apertis pluribus paulo Phocaeam ad Romanos parantes instruentesque se ad navale certamen rediit. <span class="br"></span><span class="lineNumber">13</span><span class="br"></span>inde centum quinque tectis navibus apertis ferme quinquaginta profecti, primo aquilonibus transversis cum urgerentur in terram, cogebantur tenui agmine prope in ordinem singulae naves ire; deinde, ut lenita paulum vis venti est, ad Corycum portum, qui super Cissuntem est, conati sunt traicere.</p>
<p>44. Polyxenidas, ut adpropinquare hostes allatum est, occasione pugnandi laetus, sinistrum ipse cornu in altum extendit, dextrum cornu praefectos navium ad terram explicare iubet, et aequa fronte ad pugnam procedebat. <span class="br"></span><span class="lineNumber">2</span><span class="br"></span>quod ubi vidit Romanus, vela contrahit malosque inclinat, et simul armamenta componens opperitur insequentes naves. <span class="br"></span><span class="lineNumber">3</span><span class="br"></span>iam fere triginta in fronte erant; quibus ut aequaret laevum cornu, dolonibus erectis altum petere intendit, iussis qui sequebantur adversus dextrum cornu prope terram




</p></section><notes></notes></section>