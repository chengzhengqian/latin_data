<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 vires, divisa classe partem Corcyrae in statione habebis, ne transitus Romanis liber ac tutus pateat, <span class="br"></span><span class="lineNumber">19</span><span class="br"></span>partem ad litus Italiae quod Sardiniam Africamque spectat traicies; ipse cum omnibus terrestribus copiis in Bullinum agrum procedes; <span class="br"></span><span class="lineNumber">20</span><span class="br"></span>inde Graeciae praesidebis, et speciem Romanis traiecturum te praebens, et si res poposcerit, traiecturus. haec suadeo, qui ut non omnis peritissimus sim belli, cum Romanis certe bellare bonis malisque meis didici. <span class="br"></span><span class="lineNumber">21</span><span class="br"></span>in quae consilium dedi, in eadem nec infidelem nec segnem operam polliceor. di adprobent eam sententiam quae tibi optima visa fuerit.”</p>
<p>8. Haec ferme Hannibalis oratio fuit; quam laudarunt magis in praesentia qui aderant quam rebus ipsis exsecuti sunt; nihil enim eorum factum est, nisi quod ad classem copiasque accersendas ex Asia Polyxenidam misit. <span class="br"></span><span class="lineNumber">2</span><span class="br"></span>legati Larisam ad concilium Thessalorum sunt missi, et Aetolis Amynandroque dies ad conveniendum cum exercitu<a class="footnoteLink" href="#note_LCL301_176_16" id="target_note_LCL301_176_16"><sup>16</sup></a> Pheras est dictus; eodem et rex cum suis copiis confestim venit. <span class="br"></span><span class="lineNumber">3</span><span class="br"></span>ubi dum opperitur Amynandrum atque Aetolos, Philippum Megalopolitanum cum duobus milibus hominum ad legenda ossa Macedonum circa Cynoscephalas, ubi debellatum erat cum Philippo, <span class="br"></span><span class="lineNumber">4</span><span class="br"></span>misit, sive ab ipso, quaerente sibi commendationem ad Macedonum gentem 




</p></section><notes><section class="footnotes"><ul><li class="note" id="note_LCL301_176_16"><a class="footnoteCrossrefLink" href="#target_note_LCL301_176_16" title="Click to highlight in text"><sup class="lineRef">16</sup>cum exercitu <span class="italic">Gron</span>.: exercitui <span class="italic">B</span>χ</a></li><script type="text/javascript">document.getElementById('note_LCL301_176_16').style.display = "none";</script></ul></section></notes></section>