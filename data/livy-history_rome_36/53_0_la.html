<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
non sincera fide in amicitia fuisse satis constabat; militem tamen nullum Antiocho dederant; pecunia iuvisse eum insimulabantur; legatos ad regem ne ipsi quidem misisse infitiabantur. <span class="br"></span><span class="lineNumber">9</span><span class="br"></span>iis petentibus ut in amicitia pristina esse liceret, respondit consul se utrum hostium an pacatorum eos numero haberet nondum scire; <span class="br"></span><span class="lineNumber">10</span><span class="br"></span>senatum eius rei iudicem fore; integram se causam eorum Romam reicere; indutias ad id dierum nonaginta dare.</p>
<p><span class="br"></span><span class="lineNumber">11</span><span class="br"></span>Epirotae Romam missi senatum adierunt. iis magis quae non fecissent hostilia referentibus quam purgantibus ea de quibus arguebantur, responsum datum est quo veniam impetrasse non causam probasse videri possent.</p>
<p><span class="br"></span><span class="lineNumber">12</span><span class="br"></span>Et Philippi regis legati sub idem tempus in senatum introducti, gratulantes de victoria. iis petentibus ut sibi sacrificare in Capitolio donumque ex auro liceret ponere in aede Iovis optimi maximi, permissum ab senatu. centum pondo coronam auream posuerunt. <span class="br"></span><span class="lineNumber">13</span><span class="br"></span>non responsum solum benigne regis legatis est, sed filius quoque Philippi Demetrius, qui obses Romae erat, ad patrem reducendus legatis datus est. <span class="br"></span><span class="lineNumber">14</span><span class="br"></span>bellum quod cum Antiocho rege in Graecia gestum est a Mâ€™. Acilio consule hunc finem habuit.</p>
<p>36. Alter consul P. Cornelius Scipio, Galliam provinciam


</p></section><notes></notes></section>