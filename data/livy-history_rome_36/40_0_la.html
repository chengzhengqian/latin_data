<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
fugiunt. <span class="br"></span><span class="lineNumber">7</span><span class="br"></span>oppidum victores permissu consulis diripiunt, non tam ab ira nec ab odio, quam ut miles, coercitus in tot receptis ex potestate hostium urbibus, aliquo tandem loco fructum victoriae sentiret.</p>
<p><span class="br"></span><span class="lineNumber">8</span><span class="br"></span>Revocatos inde a medio ferme die milites cum in duas divisisset partes, unam radicibus montium circumduci ad rupem iussit, quae fastigio altitudinis par media valle velut abrupta ab arce erat; <span class="br"></span><span class="lineNumber">9</span><span class="br"></span>sed adeo prope geminata cacumina eorum montium sunt ut ex vertice altero conici tela in arcem possint; cum dimidia parte militum consul, ab urbe escensurus<a class="footnoteLink" href="#note_LCL301_230_58" id="target_note_LCL301_230_58"><sup>58</sup></a> in arcem, signum ab iis qui ab tergo in rupem evasuri erant exspectabat. <span class="br"></span><span class="lineNumber">10</span><span class="br"></span>non tulere qui in arce erant Aetoli primum eorum qui rupem ceperant clamorem, deinde impetum ab urbe Romanorum, et<a class="footnoteLink" href="#note_LCL301_230_59" id="target_note_LCL301_230_59"><sup>59</sup></a> fractis iam animis et nulla ibi praeparata re ad obsidionem diutius tolerandam, <span class="br"></span><span class="lineNumber">11</span><span class="br"></span>utpote congregatis feminis puerisque et imbelli alia turba in arcem, quae vix capere nedum tueri multitudinem tantam posset. itaque ad primum impetum abiectis armis dediderunt sese. <span class="br"></span><span class="lineNumber">12</span><span class="br"></span>traditus inter ceteros princeps Aetolorum Damocritus est, qui principio belli decretum Aetolorum, quo accersendum Antiochum censuerant, T. Quinctio poscenti responderat in Italia daturum, cum castra ibi Aetoli posuissent. ob eam ferociam maius victoribus gaudium traditus fuit.</p>
</section><notes><section class="footnotes"><ul><li class="note" id="note_LCL301_230_58"><a class="footnoteCrossrefLink" href="#target_note_LCL301_230_58" title="Click to highlight in text"><sup class="lineRef">58</sup>escensurus ψ: descensurus <span class="italic">B</span>: ascensurus φ: excessurus (<span class="italic">ante </span>consul) <span class="italic">Mg</span></a></li><script type="text/javascript">document.getElementById('note_LCL301_230_58').style.display = "none";</script><li class="note" id="note_LCL301_230_59"><a class="footnoteCrossrefLink" href="#target_note_LCL301_230_59" title="Click to highlight in text"><sup class="lineRef">59</sup>et <span class="italic">Holk.</span>: ex <span class="italic">B</span>χ</a></li><script type="text/javascript">document.getElementById('note_LCL301_230_59').style.display = "none";</script></ul></section></notes></section>