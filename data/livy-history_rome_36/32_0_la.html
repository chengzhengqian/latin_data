<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
dum procul nihil aliud quam turba et agmen apparebat, Aetolos credere, visa procul pugna, subsidio venire; <span class="br"></span><span class="lineNumber">3</span><span class="br"></span>ceterum, ut primum signaque et arma ex propinquo cognita errorem aperuerunt, tantus repente pavor omnes cepit ut abiectis armis fugerent. <span class="br"></span><span class="lineNumber">4</span><span class="br"></span>et munimenta sequentes impedierunt, et angustiae vallis per quam sequendi erant, et maxime omnium quod elephanti novissimi agminis erant, quos pedes aegre praeterire, <span class="br"></span><span class="lineNumber">5</span><span class="br"></span>eques nullo poterat modo, timentibus equis tumultumque inter se maiorem quam in proelio edentibus; aliquantum temporis et direptio castrorum tenuit; Scarpheam tamen eo die consecuti sunt hostem. <span class="br"></span><span class="lineNumber">6</span><span class="br"></span>multis in ipso itinere caesis captisque, non equis virisque tantum, sed etiam elephantis, quos capere non potuerant, interfectis, in castra reverterunt; <span class="br"></span><span class="lineNumber">7</span><span class="br"></span>quae temptata eo die inter ipsum pugnae tempus ab Aetolis, Heracleam obtinentibus praesidio, sine ullo haud parum audacis incepti effectu fuerant.</p>
<p> <span class="br"></span><span class="lineNumber">8</span><span class="br"></span>Consul, noctis insequentis tertia vigilia praemisso equitatu ad persequendum hostem, signa legionum luce prima movit. <span class="br"></span><span class="lineNumber">9</span><span class="br"></span>aliquantum viae praeceperat rex, ut qui non ante quam Elatiae ab effuso constiterit cursu; ubi primum reliquiis pugnaeque et fugae conlectis, cum perexigua manu semiermium militum Chalcidem se recepit. <span class="br"></span><span class="lineNumber">10</span><span class="br"></span>Romanus equitatus ipsum quidem regem Elatiae adsecutus non 



</p></section><notes></notes></section>