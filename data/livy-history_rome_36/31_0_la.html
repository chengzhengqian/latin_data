<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
finem, qua loca usque ad mare inuia palustri limo et uoraginibus claudunt, elephantos cum adsueto praesidio posuit, post eos equites, tum modico intervallo relicto ceteras copias in secunda acie.</p>
<p><span class="br"></span><span class="lineNumber">5</span><span class="br"></span>Macedones pro vallo locati primo facile sustinebant Romanos, temptantes ab omni parte aditus, multum adiuvantibus qui ex loco superiore fundis velut nimbum glandis et sagittas simul ac iacula ingerebant; <span class="br"></span><span class="lineNumber">6</span><span class="br"></span>deinde, ut maior nec iam toleranda vis hostium inferebat se, pulsi loco intra munimenta subductis ordinibus concesserunt; inde ex vallo prope alterum vallum hastis prae se obiectis fecerunt. <span class="br"></span><span class="lineNumber">7</span><span class="br"></span>et ita modica altitudo valli erat ut et locum superiorem suis ad pugnandum praeberet, et propter longitudinem hastarum subiectum haberet hostem. <span class="br"></span><span class="lineNumber">8</span><span class="br"></span>multi temere subeuntes vallum transfixi sunt; et aut incepto inrito recessissent aut plures cecidissent, ni M. Porcius ab iugo Callidromi, deiectis inde Aetolis et magna ex parte caesis—incautos enim et plerosque sopitos oppresserat—, super imminentem castris collem apparuisset.</p>
<p>19. Flacco non eadem fortuna ad Tichiunta et Rhoduntiam, nequiquam subire ad ea castella conato, fuerat.</p>
<p><span class="br"></span><span class="lineNumber">2</span><span class="br"></span>Macedones quique alii in castris regiis erant primo, 
</p></section><notes></notes></section>