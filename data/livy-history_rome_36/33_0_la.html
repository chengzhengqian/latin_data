<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
est, magnam partem agminis aut lassitudine subsistentes aut errore, ut qui sine ducibus per ignota itinera fugerent, dissipatos oppresserunt; <span class="br"></span><span class="lineNumber">11</span><span class="br"></span>nec praeter quingentos, qui circa regem fuerunt, ex toto exercitu quisquam effugit, etiam ex decem milibus militum quos<a class="footnoteLink" href="#note_LCL301_216_43" id="target_note_LCL301_216_43"><sup>43</sup></a> Polybio auctore traiecisse secum regem in Graeciam scripsimus, exiguus numerus; <span class="br"></span><span class="lineNumber">12</span><span class="br"></span>quid si Antiati Valerio credamus, sexaginta milia militum fuisse in regio exercitu scribenti, quadraginta inde milia cecidisse, supra quinque milia capta cum signis militaribus ducentis triginta? <span class="br"></span><span class="lineNumber">13</span><span class="br"></span>Romanorum centum quinquaginta in ipso certamine pugnae, ab incursu Aetolorum se tuentes non plus quinquaginta interfecti sunt.</p>
<p>20. Consule per Phocidem et Boeotiam exercitum ducente consciae defectionis civitates cum velamentis ante portas stabant, metu ne hostiliter diriperentur. <span class="br"></span><span class="lineNumber">2</span><span class="br"></span>ceterum per omnes dies haud secus quam pacato agro sine vexatione ullius rei agmen processit, donec in agrum Coroneum ventum est. <span class="br"></span><span class="lineNumber">3</span><span class="br"></span>ibi statua regis Antiochi, posita in templo Mineruae Itoniae,<a class="footnoteLink" href="#note_LCL301_216_44" id="target_note_LCL301_216_44"><sup>44</sup></a> iram accendit, permissumque militi est ut circumiectum templo agrum popularetur; dein cogitatio animum subit cum communi decreto Boeotorum posita esset statua, indignum esse in unum Coronensem






</p></section><notes><section class="footnotes"><ul><li class="note" id="note_LCL301_216_43"><a class="footnoteCrossrefLink" href="#target_note_LCL301_216_43" title="Click to highlight in text"><sup class="lineRef">43</sup>quos φ: quod <span class="italic">B</span>ψ<span class="italic">α</span></a></li><script type="text/javascript">document.getElementById('note_LCL301_216_43').style.display = "none";</script><li class="note" id="note_LCL301_216_44"><a class="footnoteCrossrefLink" href="#target_note_LCL301_216_44" title="Click to highlight in text"><sup class="lineRef">44</sup>Itoniae <span class="italic">Gron</span>.: <span class="italic">om.</span> <span class="italic">B</span>χ:<span class="italic"> </span>Itonaeae <span class="italic">Mg</span></a></li><script type="text/javascript">document.getElementById('note_LCL301_216_44').style.display = "none";</script></ul></section></notes></section>