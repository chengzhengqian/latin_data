<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>In eo triumpho Gallicis carpentis arma signaque et spolia omnis generis travexit, et vasa aenea Gallica et cum captivis nobilibus equorum quoque captorum gregem traduxit. <span class="br"></span><span class="lineNumber">12</span><span class="br"></span>aureos torques transtulit mille quadringentos septuaginta unum, ad hoc auri pondo ducenta quadraginta septem, argenti infecti factique in Gallicis vasis, non infabre suo more factis, duo milia trecenta quadraginta pondo, bigatorum nummorum ducenta triginta quattuor milia.<a class="footnoteLink" href="#note_LCL301_270_76" id="target_note_LCL301_270_76"><sup>76</sup></a> <span class="br"></span><span class="lineNumber">13</span><span class="br"></span>militibus qui currum secuti sunt centenos vicenos quinos asses divisit, duplex centurioni, triplex equiti.</p>
<p><span class="br"></span><span class="lineNumber">14</span><span class="br"></span>Postero die, contione advocata, de rebus ab se gestis et de iniuria tribuni bello alieno se inligantis, ut suae victoriae fructu se fraudaret, cum disseruisset, milites exauctoratos dimisit.</p>
<p>41. Dum haec in Italia geruntur, Antiochus Ephesi securus admodum de bello Romano erat, tamquam non transituris in Asiam Romanis; quam securitatem ei magna pars amicorum aut per errorem aut adsentando faciebat. <span class="br"></span><span class="lineNumber">2</span><span class="br"></span>Hannibal unus, cuius eo tempore vel maxima apud regem auctoritas erat, magis mirari se aiebat quod non iam in Asia essent Romani quam venturos dubitare; <span class="br"></span><span class="lineNumber">3</span><span class="br"></span>propius esse ex Graecia in Asiam quam ex Italia in Graeciam traicere, et multo maiorem causam Antiochum quam Aetolos esse; neque<a class="footnoteLink" href="#note_LCL301_270_77" id="target_note_LCL301_270_77"><sup>77</sup></a> mari minus quam terra pollere Romana arma. iam 


</p></section><notes><section class="footnotes"><ul><li class="note" id="note_LCL301_270_76"><a class="footnoteCrossrefLink" href="#target_note_LCL301_270_76" title="Click to highlight in text"><sup class="lineRef">76</sup>milia <span class="italic">H.J.M</span>: <span class="italic">om</span>. <span class="italic">B</span>χ</a></li><script type="text/javascript">document.getElementById('note_LCL301_270_76').style.display = "none";</script><li class="note" id="note_LCL301_270_77"><a class="footnoteCrossrefLink" href="#target_note_LCL301_270_77" title="Click to highlight in text"><sup class="lineRef">77</sup>neque<span class="italic"> ed. Camp.</span>: neque enim <span class="italic">B</span>χ: neque etiam <span class="italic">J. Gron.</span></a></li><script type="text/javascript">document.getElementById('note_LCL301_270_77').style.display = "none";</script></ul></section></notes></section>