<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ut novendiale sacrum fieret et unum diem supplicatio esset; coronati supplicarent; et consul P. Cornelius quibus dis quibusque hostiis edidissent decemviri sacrificaret. <span class="br"></span><span class="lineNumber">6</span><span class="br"></span>placatis dis nunc votis rite solvendis nunc prodigiis expiandis, in provinciam proficiscitur consul, atque inde Cn. Domitium proconsulem dimisso exercitu Romam decedere iussit; ipse in agrum Boiorum legiones induxit.</p>
<p>38. Sub idem fere tempus Ligures, lege sacrata coacto exercitu, nocte improviso castra Q. Minuci proconsulis adgressi sunt. <span class="br"></span><span class="lineNumber">2</span><span class="br"></span>Minucius usque ad lucem intra vallum militem instructum tenuit, intentus ne qua transcenderet hostis munimenta. <span class="br"></span><span class="lineNumber">3</span><span class="br"></span>prima luce duabus simul portis eruptionem fecit. nec primo impetu, quod speraverat, Ligures pulsi sunt; <span class="br"></span><span class="lineNumber">4</span><span class="br"></span>duas amplius horas dubium certamen sustinuere; postremo, cum alia atque alia agmina erumperent, et integri fessis succederent ad pugnam, tandem Ligures, inter cetera etiam vigiliis confecti, terga dederunt. caesa supra quattuor milia hostium; ex Romanis sociisque minus trecenti perierunt.</p>
<p><span class="br"></span><span class="lineNumber">5</span><span class="br"></span>Duobus fere post mensibus P. Cornelius consul cum Boiorum exercitu signis conlatis egregie pugnavit. <span class="br"></span><span class="lineNumber">6</span><span class="br"></span>duodetriginta milia hostium occisa Antias Valerius scribit, capta tria milia et quadringentos, signa militaria centum viginti 




</p></section><notes></notes></section>