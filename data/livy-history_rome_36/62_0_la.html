<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
cum venisset, percunctatus de statu belli—necdum enim omnia in Graecia perpacata erant—et ubi classis Romana esset, <span class="br"></span><span class="lineNumber">4</span><span class="br"></span>postquam audivit circa Thermopylarum saltum in statione consulem ac regem esse, classem Piraei stare, maturandum ratus omnium rerum causa, pergit protinus navigare Peloponnesum. <span class="br"></span><span class="lineNumber">5</span><span class="br"></span>Samen Zacynthumque, quia partis Aetolorum maluerant esse, protinus depopulatus, Maleum petit, et prospera navigatione usus paucis diebus Piraeum ad veterem classem pervenit. <span class="br"></span><span class="lineNumber">6</span><span class="br"></span>ad Scyllaevm Eumenes rex cum tribus navibus occurrit, cum Aeginae diu incertus consilii fuisset, utrum ad tuendum rediret regnum—audiebat enim Antiochum Ephesi navales terrestresque parare copias—, an nusquam abscederet ab Romanis, ex quorum fortuna sua penderet. <span class="br"></span><span class="lineNumber">7</span><span class="br"></span>a Piraeo A. Atilius, traditis successori quinque et viginti navibus tectis, Romam est profectus. <span class="br"></span><span class="lineNumber">8</span><span class="br"></span>Livius una et octoginta constratis navibus, multis praeterea minoribus, quae aut apertae rostratae aut sine rostris speculatoriae erant, Delum traiecit.</p>
<p>43. Eo fere tempore consul Acilius Naupactum oppugnabat. Livium Deli per aliquot dies—et est ventosissima regio inter Cycladas, fretis alias maioribus alias minoribus divisas—adversi venti tenuerunt. <span class="br"></span><span class="lineNumber">2</span><span class="br"></span>Polyxenidas, certior per dispositas speculatorias naves factus Deli stare Romanam classem, nuntios ad regem misit. <span class="br"></span><span class="lineNumber">3</span><span class="br"></span>qui, omissis 


</p></section><notes></notes></section>