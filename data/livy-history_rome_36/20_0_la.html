<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
esse quingentorum hominum praesidium. eam iuventutem nactus, trecentis Medione ducentis Thyrrei in praesidio positis, id agebat ut pro obsidibus futuri venirent in potestatem regis.</p>
<p>12. Per eosdem dies legati regis Medionem venerunt; quibus auditis cum in contione quidnam respondendum regi esset consultaretur, <span class="br"></span><span class="lineNumber">2</span><span class="br"></span>et alii manendum in Romana societate alii non aspernandam amicitiam regis censerent, media visa est Cliti sententia eoque accepta, <span class="br"></span><span class="lineNumber">3</span><span class="br"></span>ut ad regem mitterent legatos, peterentque ab eo ut Medionios super tanta re consultare in concilio Acarnanum pateretur.<span class="br"></span><span class="lineNumber">4</span><span class="br"></span> in eam legationem Mnasilochus et qui eius factionis erant de industria coniecti, clam missis qui regem admovere copias iuberent, ipsi terebant tempus. <span class="br"></span><span class="lineNumber">5</span><span class="br"></span>itaque vixdum iis egressis legatis<a class="footnoteLink" href="#note_LCL301_190_28" id="target_note_LCL301_190_28"><sup>28</sup></a> Antiochus in finibus et mox ad portas erat, et trepidantibus qui expertes proditionis fuerant, tumultuoseque iuventutem ad arma vocantibus, ab Clito et Mnasilocho in urbem est inductus; <span class="br"></span><span class="lineNumber">6</span><span class="br"></span>et aliis sua voluntate adfluentibus, metu coacti etiam qui dissentiebant ad regem convenerunt. quos placida oratione territos cum permulsisset, ad spem volgatae clementiae aliquot populi Acarnaniae defecerunt.</p>
<p><span class="br"></span><span class="lineNumber">7</span><span class="br"></span>Thyrreum a Medione profectus est, Mnasilocho eodem et legatis praemissis. ceterum detecta Medione fraus 

</p></section><notes><section class="footnotes"><ul><li class="note" id="note_LCL301_190_28"><a class="footnoteCrossrefLink" href="#target_note_LCL301_190_28" title="Click to highlight in text"><sup class="lineRef">28</sup>iis (h(i)is φ) egressis legatis <span class="italic">B</span>φ: egressis legatis ψ: iis egressis <span class="italic">Gron.</span></a></li><script type="text/javascript">document.getElementById('note_LCL301_190_28').style.display = "none";</script></ul></section></notes></section>