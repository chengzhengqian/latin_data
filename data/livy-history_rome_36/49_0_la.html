<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 et tunc pertinaciam increpitabant<a class="footnoteLink" href="#note_LCL301_248_63" id="target_note_LCL301_248_63"><sup>63</sup></a> praetoris; auctoribusque iis decretum est ut T. Quinctio ea res permitteretur. <span class="br"></span><span class="lineNumber">5</span><span class="br"></span>erat Quinctius sicut adversantibus asper, ita, si cederes, idem placabilis. omissa igitur<a class="footnoteLink" href="#note_LCL301_248_64" id="target_note_LCL301_248_64"><sup>64</sup></a> contentione vocis voltusque “si utilem” inquit “possessionem eius insulae censerem Achaeis esse, auctor essem senatui populoque Romano ut eam vos habere sinerent;<a class="footnoteLink" href="#note_LCL301_248_65" id="target_note_LCL301_248_65"><sup>65</sup></a> <span class="br"></span><span class="lineNumber">6</span><span class="br"></span>ceterum sicut testudinem, ubi conlecta in suum tegumen est, tutam ad omnes ictus video esse, ubi exserit partes aliquas, quodcumque nudavit obnoxium atque infirmum habere, <span class="br"></span><span class="lineNumber">7</span><span class="br"></span>haud dissimiliter vos, Achaei, clausos undique mari, quae intra Peloponnesi sunt terminos, <span class="br"></span><span class="lineNumber">8</span><span class="br"></span>ea et iungere vobis et iuncta tueri facile, simul aviditate plura amplectendi hinc excedatis, nuda vobis omnia quae extra sint, et exposita ad omnes ictus esse.” <span class="br"></span><span class="lineNumber">9</span><span class="br"></span>adsentienti omni concilio, nec Diophane ultra tendere auso, Zacynthus Romanis traditur.</p>
<p>33. Per idem tempus Philippus rex, proficiscentem consulem ad Naupactum percunctatus si se interim quae defecissent ab societate Romana urbes recipere vellet, <span class="br"></span><span class="lineNumber">2</span><span class="br"></span>permittente eo ad Demetriadem copias admovit, haud ignarus quanta ibi tum turbatio esset. <span class="br"></span><span class="lineNumber">3</span><span class="br"></span>destituti enim ab omni spe, cum desertos se ab Antiocho, spem nullam in Aetolis esse cernerent, dies noctesque aut Philippi hostis adventum aut infestiorem etiam, quo iustius irati erant, Romanorum exspectabant.</p>
</section><notes><section class="footnotes"><ul><li class="note" id="note_LCL301_248_63"><a class="footnoteCrossrefLink" href="#target_note_LCL301_248_63" title="Click to highlight in text"><sup class="lineRef">63</sup>increpitabant <span class="italic">Mg</span>: increpabant<span class="italic"> B</span>χ</a></li><script type="text/javascript">document.getElementById('note_LCL301_248_63').style.display = "none";</script><li class="note" id="note_LCL301_248_64"><a class="footnoteCrossrefLink" href="#target_note_LCL301_248_64" title="Click to highlight in text"><sup class="lineRef">64</sup>igitur <span class="italic">Mg</span>: <span class="italic">om.</span> <span class="italic">B</span>χ</a></li><script type="text/javascript">document.getElementById('note_LCL301_248_64').style.display = "none";</script><li class="note" id="note_LCL301_248_65"><a class="footnoteCrossrefLink" href="#target_note_LCL301_248_65" title="Click to highlight in text"><sup class="lineRef">65</sup>sinerent <span class="italic">P</span>α: sineret <span class="italic">BAE</span>: sinere ψ</a></li><script type="text/javascript">document.getElementById('note_LCL301_248_65').style.display = "none";</script></ul></section></notes></section>