<section class="div1 language" lang="la"><header><hgroup><h1>LIVY</h1></hgroup></header><section class="div2">
<span class="label"><span class="ac">LIBRI XXXVI PERIOCHA</span></span>
<p class="noindent">Acilius Glabrio cos. Antiochum ad Thermopylas Philippo rege adiuvante victum Graecia expulit idemque Aetolos subegit. P. Cornelius Scipio Nasica cos. aedem Matris Deum, quam ipse in Palatium intulerat, vir optimus a senatu iudicatus, dedicavit. idemque Boios Gallos victos in deditionem accepit, de his triumphavit. praeterea navalia certamina prospera adversus praefectos Antiochi regis referuntur.</p>
</section><notes></notes></section>