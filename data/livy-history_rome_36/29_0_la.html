<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
transisset, nihil memorabilius toto tempore hibernorum gesserit quam quod amoris causa ex domo privata et obscuri etiam inter populares generis uxorem duxit, <span class="br"></span><span class="lineNumber">8</span><span class="br"></span>et novus maritus, velut saginatus nuptialibus cenis, ad pugnam processit.</p>
<p>“Summa virium speique eius in Aetolis fuit, gente vanissima et levissima,<a class="footnoteLink" href="#note_LCL301_208_39" id="target_note_LCL301_208_39"><sup>39</sup></a> ut vos prius experti estis, nunc Antiochus experitur. <span class="br"></span><span class="lineNumber">9</span><span class="br"></span>nam nec frequentes convenerunt<a class="footnoteLink" href="#note_LCL301_208_40" id="target_note_LCL301_208_40"><sup>40</sup></a> nec contineri in castris potuerunt, et in seditione ipsi inter sese sunt, et cum Hypatam tuendam Heracleamque depoposcissent, neutram tutati refugerunt in iuga montium, pars Heracleae incluserunt sese.</p>
<p><span class="br"></span><span class="lineNumber">10</span><span class="br"></span>“Rex ipse confessus nusquam aequo campo non modo congredi se ad pugnam audere, sed ne castra quidem in aperto ponere, relicta omni ante se regione ea quam se nobis ac Philippo ademisse gloriabatur, <span class="br"></span><span class="lineNumber">11</span><span class="br"></span>condidit se intra rupes, ne ante fauces quidem saltus, ut quondam Lacedaemonios fama est, sed intra penitus retractis castris; quod quantum interest ad timorem ostendendum, an muris urbis alicuius obsidendum sese incluserit? <span class="br"></span><span class="lineNumber">12</span><span class="br"></span>sed neque Antiochum tuebuntur angustiae, nec Aetolos vertices illi quos ceperunt. satis undique provisum atque praecautum est ne quid adversus vos in pugna praeter hostis esset.</p>
<p><span class="br"></span><span class="lineNumber">13</span><span class="br"></span>“Illud proponere animo vestro debetis, non vos pro Graeciae libertate dimicare tantum, quamquam is quoque 



</p></section><notes><section class="footnotes"><ul><li class="note" id="note_LCL301_208_39"><a class="footnoteCrossrefLink" href="#target_note_LCL301_208_39" title="Click to highlight in text"><sup class="lineRef">39</sup>levissima <span class="italic">Mg</span>: ingratissima <span class="italic">B</span>χ</a></li><script type="text/javascript">document.getElementById('note_LCL301_208_39').style.display = "none";</script><li class="note" id="note_LCL301_208_40"><a class="footnoteCrossrefLink" href="#target_note_LCL301_208_40" title="Click to highlight in text"><sup class="lineRef">40</sup>frequentes convenerunt <span class="italic">Mg</span>: venerunt frequentes <span class="italic">B</span>χ</a></li><script type="text/javascript">document.getElementById('note_LCL301_208_40').style.display = "none";</script></ul></section></notes></section>