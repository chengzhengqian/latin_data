<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
et invidiam regi, quod insepultos milites reliquisset, monitus, sive ab insita regibus vanitate ad consilium specie amplum re inane animo adiecto. <span class="br"></span><span class="lineNumber">5</span><span class="br"></span>tumulus est in unum ossibus, quae passim strata erant, coaceruatis factus, qui nullam gratiam ad Macedonas, odium ingens ad Philippum movit. <span class="br"></span><span class="lineNumber">6</span><span class="br"></span>itaque qui ad id tempus fortunam esset habiturus in consilio, is extemplo ad M. Baebium propraetorem misit, Antiochum in Thessaliam impetum fecisse; si videretur ei, moveret ex hibernis; se obviam processurum, ut quid agendum esset consultarent.</p>
<p>9. Antiocho ad Pheras iam castra habenti, ubi coniunxerant ei se Aetoli et Amynander, legati ab Larisa venerunt, quaerentes quod ob factum dictumue Thessalorum bello lacesseret eos, <span class="br"></span><span class="lineNumber">2</span><span class="br"></span>simul orantes ut remoto exercitu per legatos, si quid ei videretur, secum disceptaret.<span class="br"></span><span class="lineNumber">3</span><span class="br"></span> eodem tempore quingentos armatos duce Hippolocho Pheras in praesidium miserunt; ii exclusi aditu, iam omnia itinera obsidentibus regiis, Scotusam se receperunt.</p>
<p><span class="br"></span><span class="lineNumber">4</span><span class="br"></span>Legatis Larisaeorum rex clementer respondit non belli faciendi, sed tuendae et stabiliendae libertatis Thessalorum causa se Thessaliam intrasse. <span class="br"></span><span class="lineNumber">5</span><span class="br"></span>similia his qui cum Pheraeis ageret missus; cui nullo dato responso, Pheraei ipsi legatum ad regem principem civitatis Pausaniam miserunt. <span class="br"></span><span class="lineNumber">6</span><span class="br"></span>qui cum haud dissimilia iis, ut in causa pari, quae pro 


</p></section><notes></notes></section>