<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
exspectato longinquo ab se auxilio praesentis viribus succubuissent. <span class="br"></span><span class="lineNumber">8</span><span class="br"></span>huic tam perplexae legationi quia non satis in promptu erat quid responderet, legatos se missurum ad eos dixit, qui de iis quae ad illos seque communiter pertinerent loquerentur.</p>
<p>6. In Boeotiam ipse profectus est, causas in speciem irae adversus Romanos eas quas ante dixi habentem, Brachylli<a class="footnoteLink" href="#note_LCL301_168_11" id="target_note_LCL301_168_11"><sup>11</sup></a> necem et bellum a Quinctio Coroneae propter Romanorum militum caedes inlatum, <span class="br"></span><span class="lineNumber">2</span><span class="br"></span>re vera per multa iam saecula publice privatimque labante egregia quondam disciplina gentis, et multorum eo statu qui diuturnus esse sine mutatione rerum non posset.</p>
<p><span class="br"></span><span class="lineNumber">3</span><span class="br"></span>Obviam effusis undique Boeotiae principibus Thebas venit. ibi in concilio gentis, quamquam et ad Delium, impetu in praesidium Romanum facto, et ad Chalcidem commiserat nec parvis nec dubiis principiis bellum, <span class="br"></span><span class="lineNumber">4</span><span class="br"></span>tamen eandem orationem exorsus<a class="footnoteLink" href="#note_LCL301_168_12" id="target_note_LCL301_168_12"><sup>12</sup></a> qua in conloquio primo ad Chalcidem quaque per legatos in concilio Achaeorum usus erat, ut amicitiam secum institui, non bellum indici Romanis postularet. <span class="br"></span><span class="lineNumber">5</span><span class="br"></span>neminem quid ageretur fallebat; decretum tamen sub leni verborum praetexto pro rege adversus Romanos factum est.</p>
<p><span class="br"></span><span class="lineNumber">6</span><span class="br"></span>Hac quoque gente adiuncta Chalcidem regressus, 





</p></section><notes><section class="footnotes"><ul><li class="note" id="note_LCL301_168_11"><a class="footnoteCrossrefLink" href="#target_note_LCL301_168_11" title="Click to highlight in text"><sup class="lineRef">11</sup>Bracchylli <span class="italic">Weiss.</span>: Bracchili <span class="italic">B</span>χ: Brachyllae <span class="italic">Sig.</span></a></li><script type="text/javascript">document.getElementById('note_LCL301_168_11').style.display = "none";</script><li class="note" id="note_LCL301_168_12"><a class="footnoteCrossrefLink" href="#target_note_LCL301_168_12" title="Click to highlight in text"><sup class="lineRef">12</sup>exorsus <span class="italic">B</span>χ: est exorsus <span class="italic">Kreyssig</span>: exorsus est <span class="italic">Duker</span></a></li><script type="text/javascript">document.getElementById('note_LCL301_168_12').style.display = "none";</script></ul></section></notes></section>