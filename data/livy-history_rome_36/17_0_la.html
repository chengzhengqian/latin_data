<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Larisam ad regem redeunt; consultanti quidnam agendum de Larisa esset supervenerunt. <span class="br"></span><span class="lineNumber">7</span><span class="br"></span>ibi in diversum sententiae tendebant, aliis vim adhibendam et non differendum censentibus quin operibus ac machinis simul undique moenia adgrederetur urbis sitae in plano, aperto et<a class="footnoteLink" href="#note_LCL301_184_22" id="target_note_LCL301_184_22"><sup>22</sup></a> campestri undique aditu, <span class="br"></span><span class="lineNumber">8</span><span class="br"></span>aliis nunc vires urbis nequaquam Pheraeis conferendae memorantibus, nunc hiemem et tempus anni nulli bellicae rei, minime obsidioni atque oppugnationi urbium aptum. <span class="br"></span><span class="lineNumber">9</span><span class="br"></span>incerto regi inter spem metumque legati a Pharsalo, qui ad dedendam urbem suam forte venerant, animos auxerunt.</p>
<p><span class="br"></span><span class="lineNumber">10</span><span class="br"></span>M. Baebius interim, cum Philippo in Dassaretiis congressus, Ap. Claudium ex communi consilio ad praesidium Larisae misit, qui per Macedoniam magnis itineribus in iugum montium, quod super Gonnos est, pervenit. <span class="br"></span><span class="lineNumber">11</span><span class="br"></span>oppidum Gonni viginti milia ab Larisa abest, in ipsis faucibus saltus quae Tempe appellantur situm. <span class="br"></span><span class="lineNumber">12</span><span class="br"></span>ibi castra metatus latius quam pro copiis et plures quam quot satis in usum erant ignes cum accendisset, speciem quam quaesierat hosti fecit, omnem ibi Romanum exercitum cum rege Philippo esse. <span class="br"></span><span class="lineNumber">13</span><span class="br"></span>itaque hiemem instare<a class="footnoteLink" href="#note_LCL301_184_23" id="target_note_LCL301_184_23"><sup>23</sup></a> apud suos causatus, rex unum tantum moratus diem, ab Larisa recessit et Demetriadem rediit, Aetolique et Athamanes in suos receperunt





</p></section><notes><section class="footnotes"><ul><li class="note" id="note_LCL301_184_22"><a class="footnoteCrossrefLink" href="#target_note_LCL301_184_22" title="Click to highlight in text"><sup class="lineRef">22</sup>aperto et <span class="italic">Duker</span>: apert(a)e <span class="italic">B</span>χ</a></li><script type="text/javascript">document.getElementById('note_LCL301_184_22').style.display = "none";</script><li class="note" id="note_LCL301_184_23"><a class="footnoteCrossrefLink" href="#target_note_LCL301_184_23" title="Click to highlight in text"><sup class="lineRef">23</sup>instare <span class="italic">Voss.</span>: stare <span class="italic">B</span>χ: obstare <span class="italic">Duker</span>:<span class="italic"> inter obelos Briscoe</span></a></li><script type="text/javascript">document.getElementById('note_LCL301_184_23').style.display = "none";</script></ul></section></notes></section>