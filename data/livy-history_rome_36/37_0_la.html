<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Heraclea sita est in radicibus Oetae montis, ipsa in campo, arcem imminentem loco alto et undique praecipiti habet. <span class="br"></span><span class="lineNumber">6</span><span class="br"></span>contemplatus omnia quae noscenda erant, quattuor simul locis adgredi urbem constituit. <span class="br"></span><span class="lineNumber">7</span><span class="br"></span>a flumine Asopo, qua et gymnasium est, L. Valerium operibus atque oppugnationi praeposuit; partem extra muros quae<a class="footnoteLink" href="#note_LCL301_224_47" id="target_note_LCL301_224_47"><sup>47</sup></a> frequentius prope quam in urbe habitabatur, Ti.<a class="footnoteLink" href="#note_LCL301_224_48" id="target_note_LCL301_224_48"><sup>48</sup></a> Sempronio Longo oppugnandam dedit; <span class="br"></span><span class="lineNumber">8</span><span class="br"></span>a sinu Maliaco, quae<a class="footnoteLink" href="#note_LCL301_224_49" id="target_note_LCL301_224_49"><sup>49</sup></a> aditum haud facilem pars habebat, M. Baebium, ab altero amniculo,<a class="footnoteLink" href="#note_LCL301_224_50" id="target_note_LCL301_224_50"><sup>50</sup></a> quem Melana vocant, adversus Dianae templum Ap. Claudium opposuit. <span class="br"></span><span class="lineNumber">9</span><span class="br"></span>horum magno certamine intra paucos dies turres arietesque et alius omnis apparatus oppugnandarum urbium perficitur. <span class="br"></span><span class="lineNumber">10</span><span class="br"></span>et cum ager Heracleensis, paluster omnis frequensque proceris arboribus, benigne ad omne genus operum materiam suppeditabat, <span class="br"></span><span class="lineNumber">11</span><span class="br"></span>tum, quia refugerant intra moenia Aetoli, deserta quae in vestibulo urbis erant tecta in varios usus non tigna modo et tabulas, sed laterem quoque et caementa et saxa variae magnitudinis praebebant.</p>
<p>23. Et Romani quidem operibus magis quam armis urbem oppugnabant, Aetoli contra armis se tuebantur. 






</p></section><notes><section class="footnotes"><ul><li class="note" id="note_LCL301_224_47"><a class="footnoteCrossrefLink" href="#target_note_LCL301_224_47" title="Click to highlight in text"><sup class="lineRef">47</sup>partem . . . quae <span class="italic">Drak.</span> (partem qua extra muros <span class="italic">iam Gron.</span>): <span class="italic">om. B</span>χ: arcem . . . quae <span class="italic">Mg</span></a></li><script type="text/javascript">document.getElementById('note_LCL301_224_47').style.display = "none";</script><li class="note" id="note_LCL301_224_48"><a class="footnoteCrossrefLink" href="#target_note_LCL301_224_48" title="Click to highlight in text"><sup class="lineRef">48</sup>Ti. <span class="italic">Sig.</span>: T. <span class="italic">B</span>χ</a></li><script type="text/javascript">document.getElementById('note_LCL301_224_48').style.display = "none";</script><li class="note" id="note_LCL301_224_49"><a class="footnoteCrossrefLink" href="#target_note_LCL301_224_49" title="Click to highlight in text"><sup class="lineRef">49</sup>a sinu maliaco quae <span class="italic">Gel.</span>: et regionem Mellea (Mella <span class="italic">B</span>) <span class="italic">B</span>χ: e regione sinus Maliaci quae <span class="italic">Weiss.</span></a></li><script type="text/javascript">document.getElementById('note_LCL301_224_49').style.display = "none";</script><li class="note" id="note_LCL301_224_50"><a class="footnoteCrossrefLink" href="#target_note_LCL301_224_50" title="Click to highlight in text"><sup class="lineRef">50</sup>amniculo<span class="italic"> P Gel.</span>: anniculo ψ<span class="italic">AE</span>: angulo <span class="italic">B</span>: amnis latere <span class="italic">Mg</span></a></li><script type="text/javascript">document.getElementById('note_LCL301_224_50').style.display = "none";</script></ul></section></notes></section>