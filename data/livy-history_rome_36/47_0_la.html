<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 nec minus operis laborisque ea oppugnatio quam Heracleae habuit.</p>
<p>31. Eodem tempore et Messene in Peloponneso ab Achaeis, quod concilii eorum recusaret esse, oppugnari coepta est. <span class="br"></span><span class="lineNumber">2</span><span class="br"></span> etenim duae<a class="footnoteLink" href="#note_LCL301_244_62" id="target_note_LCL301_244_62"><sup>62</sup></a> civitates, Messene et Elis, extra concilium Achaicum erant; cum Aetolis sentiebant. <span class="br"></span><span class="lineNumber">3</span><span class="br"></span>Elei tamen post fugatum ex Graecia Antiochum legatis Achaeorum lenius responderant: dimisso praesidio regio cogitaturos se quid sibi faciendum esset; <span class="br"></span><span class="lineNumber">4</span><span class="br"></span>Messenii, sine responso dimissis legatis, moverant bellum, <span class="br"></span><span class="lineNumber">5</span><span class="br"></span>trepidique rerum suarum, cum iam ager effuso exercitu passim ureretur castraque prope urbem poni viderent, legatos Chalcidem ad T. Quinctium, auctorem libertatis, miserunt, qui nuntiarent Messenios Romanis non Achaeis et aperire portas et dedere urbem paratos esse.</p>
<p> <span class="br"></span><span class="lineNumber">6</span><span class="br"></span>Auditis legatis extemplo profectus Quinctius a Megalopoli ad Diophanen praetorem Achaeorum misit, qui extemplo reducere eum a Messene exercitum et venire ad se iuberet. <span class="br"></span><span class="lineNumber">7</span><span class="br"></span>dicto paruit Diophanes, et soluta obsidione expeditus ipse praegressus agmen circa Andaniam, paruum oppidum inter Megalopolim Messenenque positum, Quinctio occurrit; <span class="br"></span><span class="lineNumber">8</span><span class="br"></span>et cum causas oppugnationis exponeret, castigatum leniter, quod tantam rem sine auctoritate sua conatus esset, dimittere exercitum iussit nec pacem omnium bono partam turbare. <span class="br"></span><span class="lineNumber">9</span><span class="br"></span>Messeniis imperavit ut 



</p></section><notes><section class="footnotes"><ul><li class="note" id="note_LCL301_244_62"><a class="footnoteCrossrefLink" href="#target_note_LCL301_244_62" title="Click to highlight in text"><sup class="lineRef">62</sup>etenim duae <span class="italic">ed. Rom.</span>:<span class="italic"> </span>et duae <span class="italic">B</span>Ï‡: duae <span class="italic">Holk. 345</span></a></li><script type="text/javascript">document.getElementById('note_LCL301_244_62').style.display = "none";</script></ul></section></notes></section>