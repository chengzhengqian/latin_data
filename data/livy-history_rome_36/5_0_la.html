<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">15</span><span class="br"></span>veteres naves, quae in navalibus erant, ut reficeret et armaret, M. lunio praetori negotium datum est, et in eam classem socios navales libertinos legeret.</p>
<p>3. Legati terni in Africam ad Carthaginienses et in Numidiam ad frumentum rogandum, quod in Graeciam portaretur, missi, pro quo pretium solveret populus Romanus. <span class="br"></span><span class="lineNumber">2</span><span class="br"></span>adeoque in apparatum curamque eius belli civitas intenta fuit ut P. Cornelius consul ediceret, <span class="br"></span><span class="lineNumber">3</span><span class="br"></span>qui senatores essent quibusque in senatu sententiam dicere liceret, quique minores magistratus essent, ne quis eorum longius ab urbe Roma abiret quam unde eodem<a class="footnoteLink" href="#note_LCL301_160_4" id="target_note_LCL301_160_4"><sup>4</sup></a> die redire posset, neve uno tempore quinque senatores ab urbe Roma abessent.</p>
<p><span class="br"></span><span class="lineNumber">4</span><span class="br"></span>In comparanda impigre classe C. Livium praetorem contentio orta cum colonis maritimis paulisper tenuit. <span class="br"></span><span class="lineNumber">5</span><span class="br"></span>nam cum cogerentur in classem, tribunos plebi appellarunt; ab iis ad senatum reiecti sunt. senatus, ita ut ad unum omnes consentirent, decrevit vacationem rei navalis eis colonis non esse. <span class="br"></span><span class="lineNumber">6</span><span class="br"></span>Ostia et Fregenae et Castrum Novum et Pyrgi et Antium et Tarracina et Minturnae et Sinuessa fuerunt quae cum praetore de vacatione certarunt.<a class="footnoteLink" href="#note_LCL301_160_5" id="target_note_LCL301_160_5"><sup>5</sup></a></p>
<p><span class="br"></span><span class="lineNumber">7</span><span class="br"></span>Consul deinde M’. Acilius ex senatus consulto ad collegium




</p></section><notes><section class="footnotes"><ul><li class="note" id="note_LCL301_160_4"><a class="footnoteCrossrefLink" href="#target_note_LCL301_160_4" title="Click to highlight in text"><sup class="lineRef">4</sup>eodem <span class="italic">Fügner</span>: eo <span class="italic">B</span>χ</a></li><script type="text/javascript">document.getElementById('note_LCL301_160_4').style.display = "none";</script><li class="note" id="note_LCL301_160_5"><a class="footnoteCrossrefLink" href="#target_note_LCL301_160_5" title="Click to highlight in text"><sup class="lineRef">5</sup>certarunt <span class="italic">Holk. 353</span>: certarent <span class="italic">B</span>: certaverunt χ</a></li><script type="text/javascript">document.getElementById('note_LCL301_160_5').style.display = "none";</script></ul></section></notes></section>