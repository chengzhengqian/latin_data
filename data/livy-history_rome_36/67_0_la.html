<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
insulam ad ipsam urbem traiecerunt. ubi paucos dies remige maxime reficiendo morati, Phocaeam tramittunt. <span class="br"></span><span class="lineNumber">8</span><span class="br"></span>ibi relictis ad praesidium urbis quattuor quinqueremibus, ad Canas classis venit; et cum iam hiemps appeteret, fossa valloque circumdatis naves subductae.</p>
<p class="noindent"><span class="br"></span><span class="lineNumber">9</span><span class="br"></span>	Exitu anni comitia Romae habita, quibus creati sunt consules L. Cornelius Scipio et C. Laelius—Africanum intuentibus cunctis—ad finiendum cum Antiocho bellum. postero die praetores creati M. Tuccius, L. Aurunculeius, Cn. Fulvius, L. Aemilius, P. Iunius, C. Atinius Labeo.</p>
</section><notes></notes></section>