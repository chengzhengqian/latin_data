<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Chalcidensibus in conloquio ad Euripi fretum dicta erant, <span class="br"></span><span class="lineNumber">7</span><span class="br"></span>quaedam etiam ferocius egisset, rex etiam atque etiam deliberare eos iussos ne id consilii caperent cuius, dum in futurum nimis cauti et providi essent, extemplo paeniteret, dimisit.</p>
<p><span class="br"></span><span class="lineNumber">8</span><span class="br"></span>Haec renuntiata Pheras legatio cum esset, ne paulum quidem dubitarunt quin pro fide erga Romanos quidquid fors belli tulisset paterentur. <span class="br"></span><span class="lineNumber">9</span><span class="br"></span>itaque et hi summa ope parabant se ad urbem defendendam, et rex ab omni parte simul oppugnare moenia est adgressus, <span class="br"></span><span class="lineNumber">10</span><span class="br"></span>et ut qui satis intellegeret—neque enim dubium erat—in eventu eius urbis positum esse quam primam adgressus esset aut sperni deinde ab universa gente Thessalorum aut timeri se, omnem undique terrorem obsessis iniecit.</p>
<p><span class="br"></span><span class="lineNumber">11</span><span class="br"></span>Primum impetum oppugnationis satis constanter sustinuerunt; deinde cum multi propugnantes caderent aut volnerarentur, labare animi coeperunt. <span class="br"></span><span class="lineNumber">12</span><span class="br"></span>revocati deinde castigationibus<a class="footnoteLink" href="#note_LCL301_180_17" id="target_note_LCL301_180_17"><sup>17</sup></a> principum ad perseverandum in proposito, relicto exteriore circulo muri, deficientibus iam copiis in interiorem partem urbis concesserunt, cui brevior orbis munitionis circumiectus erat; postremo victi malis, cum timerent ne vi captis nulla apud victorem venia esset, dediderunt sese.</p>
<p><span class="br"></span><span class="lineNumber">13</span><span class="br"></span>Nihil inde<a class="footnoteLink" href="#note_LCL301_180_18" id="target_note_LCL301_180_18"><sup>18</sup></a> moratus, rex quattuor milia armatorum, dum recens terror esset, Scotusam misit. nec ibi mora 



</p></section><notes><section class="footnotes"><ul><li class="note" id="note_LCL301_180_17"><a class="footnoteCrossrefLink" href="#target_note_LCL301_180_17" title="Click to highlight in text"><sup class="lineRef">17</sup>castigationibus <span class="italic">Mg</span>: castigatione χ: castigationes <span class="italic">B</span></a></li><script type="text/javascript">document.getElementById('note_LCL301_180_17').style.display = "none";</script><li class="note" id="note_LCL301_180_18"><a class="footnoteCrossrefLink" href="#target_note_LCL301_180_18" title="Click to highlight in text"><sup class="lineRef">18</sup>inde <span class="italic">B</span>χ: deinde <span class="italic">Mg*</span></a></li><script type="text/javascript">document.getElementById('note_LCL301_180_18').style.display = "none";</script></ul></section></notes></section>