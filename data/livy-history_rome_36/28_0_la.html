<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>17. Consul postquam insessa superiora loca ab Aetolis vidit, M. Porcium Catonem et L. Valerium Flaccum consulares legatos cum binis milibus delectorum peditum ad castella Aetolorum, Flaccum in Rhoduntiam et Tichiunta, Catonem in Callidromum mittit. <span class="br"></span><span class="lineNumber">2</span><span class="br"></span>ipse, priusquam ad hostem copias admoveret, vocatos in contionem milites paucis est adlocutus.</p>
<p>â€œPlerosque omnium ordinum, milites, inter vos esse video, qui in hac eadem provincia T. Quincti ductu auspicioque militaveritis. <span class="br"></span><span class="lineNumber">3</span><span class="br"></span>Macedonico bello inexsuperabilior saltus ad amnem Aoum fuit quam hic; <span class="br"></span><span class="lineNumber">4</span><span class="br"></span>quippe portae sunt hae, et unus inter duo maria clausis omnibus velut naturalis transitus est; munitiones et locis opportunioribus tunc fuerunt et validiores impositae; exercitus hostium ille et numero maior et militum genere aliquanto melior; <span class="br"></span><span class="lineNumber">5</span><span class="br"></span>quippe illic Macedones Thracesque et Illyrii erant, ferocissimae omnes gentes, hic Syri et Asiatici Graeci sunt, vilissima genera hominum et servituti nata; <span class="br"></span><span class="lineNumber">6</span><span class="br"></span>rex ille bellicosissimus et exercitatus iam inde ab iuventa finitimis Thracum atque Illyriorum et circa omnium accolarum bellis, <span class="br"></span><span class="lineNumber">7</span><span class="br"></span>hic, ut aliam omnem vitam sileam, is est qui cum ad inferendum populo Romano bellum ex Asia in Europam 


</p></section><notes></notes></section>