<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
obsides abduxerit, pacis futurae pignus. <span class="br"></span><span class="lineNumber">4</span><span class="br"></span>verum enimvero illud multo maius esse, quod tantum numerum Gallorum occiderit in acie quod cum tot milibus<a class="footnoteLink" href="#note_LCL301_268_75" id="target_note_LCL301_268_75"><sup>75</sup></a> certe Boiorum nemo ante se imperator pugnaverit. <span class="br"></span><span class="lineNumber">5</span><span class="br"></span>plus partem dimidiam ex quinquaginta milibus hominum caesam, multa milia capta; senes puerosque Boiis superesse. <span class="br"></span><span class="lineNumber">6</span><span class="br"></span>itaque id quemquam mirari posse, cur victor exercitus, cum hostem in provincia neminem reliquisset, Romam venerit ad celebrandum consulis triumphum? <span class="br"></span><span class="lineNumber">7</span><span class="br"></span>quorum militum si et in alia provincia opera uti senatus velit, utro tandem modo promptiores ad aliud periculum novumque laborem ituros credat, si persoluta eis sine detractatione prioris periculi laborisque merces sit, an si spem pro re ferentes dimittant, iam semel in prima spe deceptos? <span class="br"></span><span class="lineNumber">8</span><span class="br"></span>nam quod ad se attineat, sibi gloriae in omnem vitam illo die satis quaesitum esse quo se virum optimum iudicatum ad accipiendam matrem Idaeam misisset senatus. <span class="br"></span><span class="lineNumber">9</span><span class="br"></span>hoc titulo, etsi nec consulatus nec triumphus addatur, satis honestam honoratamque P. Scipionis Nasicae imaginem fore.</p>
<p><span class="br"></span><span class="lineNumber">10</span><span class="br"></span>Universus senatus non ipse modo ad decernendum triumphum consensit, sed etiam tribunum plebis auctoritate sua compulit ad remittendam intercessionem. <span class="br"></span><span class="lineNumber">11</span><span class="br"></span>P. Cornelius consul triumphavit de Boiis.</p>
</section><notes><section class="footnotes"><ul><li class="note" id="note_LCL301_268_75"><a class="footnoteCrossrefLink" href="#target_note_LCL301_268_75" title="Click to highlight in text"><sup class="lineRef">75</sup>quod cum tot <span class="italic">B</span>Ï‡: quod cum <span class="italic">Holk. Esc.</span>: quot cum<span class="italic"> Holk. 353</span>.</a></li><script type="text/javascript">document.getElementById('note_LCL301_268_75').style.display = "none";</script></ul></section></notes></section>