<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
et Ptolomaeo Aegypti rege, Romam venerunt, Philippo pollicente<a class="footnoteLink" href="#note_LCL301_164_7" id="target_note_LCL301_164_7"><sup>7</sup></a> ad bellum auxilia et pecuniam et frumentum; <span class="br"></span><span class="lineNumber">2</span><span class="br"></span>ab Ptolomaeo mille pondo auri, viginti milia<a class="footnoteLink" href="#note_LCL301_164_8" id="target_note_LCL301_164_8"><sup>8</sup></a> pondo argenti allata. <span class="br"></span><span class="lineNumber">3</span><span class="br"></span>nihil eius acceptum; gratiae regibus actae; et cum uterque se cum omnibus copiis in Aetoliam venturum belloque interfuturum polliceretur, Ptolomaeo id remissum; <span class="br"></span><span class="lineNumber">4</span><span class="br"></span>Philippi legatis responsum gratum eum senatui populoque Romano facturum si M’. Acilio consuli non defuisset.</p>
<p><span class="br"></span><span class="lineNumber">5</span><span class="br"></span>Item ab Carthaginiensibus et Masinissa rege legati venerunt. Carthaginienses tritici modium quingenta<a class="footnoteLink" href="#note_LCL301_164_9" id="target_note_LCL301_164_9"><sup>9</sup></a> milia hordei quingenta ad exercitum, dimidium eius Romam apportaturos polliciti: <span class="br"></span><span class="lineNumber">6</span><span class="br"></span>id ut ab se munus Romani acciperent, petere sese; et classem suo sumptu comparaturos, <span class="br"></span><span class="lineNumber">7</span><span class="br"></span>et stipendium, quod pluribus pensionibus in multos annos deberent, praesens omne daturos; <span class="br"></span><span class="lineNumber">8</span><span class="br"></span>Masinissae legati quingenta milia modium tritici trecenta hordei ad exercitum in Graeciam, Romam trecenta milia modium tritici ducenta quinquaginta hordei, equites quingentos elephantos triginta regem ad M’. Acilium consulem missurum. <span class="br"></span><span class="lineNumber">9</span><span class="br"></span>de frumento utrisque responsum ita usurum eo populum Romanum si pretium acciperent; de classe Carthaginiensibus remissum, praeterquam si quid navium ex foedere deberent;





</p></section><notes><section class="footnotes"><ul><li class="note" id="note_LCL301_164_7"><a class="footnoteCrossrefLink" href="#target_note_LCL301_164_7" title="Click to highlight in text"><sup class="lineRef">7</sup>Philippo pollicente . . . mille <span class="italic">Mg</span>: pollicentes . . . etiam mille <span class="italic">B</span>χ</a></li><script type="text/javascript">document.getElementById('note_LCL301_164_7').style.display = "none";</script><li class="note" id="note_LCL301_164_8"><a class="footnoteCrossrefLink" href="#target_note_LCL301_164_8" title="Click to highlight in text"><sup class="lineRef">8</sup>viginti milia ψ<span class="italic">AE Gel.</span>: viginti <span class="italic">BP</span>: ducenta quinquaginta duo <span class="italic">Mg</span></a></li><script type="text/javascript">document.getElementById('note_LCL301_164_8').style.display = "none";</script><li class="note" id="note_LCL301_164_9"><a class="footnoteCrossrefLink" href="#target_note_LCL301_164_9" title="Click to highlight in text"><sup class="lineRef">9</sup>modium quingenta <span class="italic">M. Müller</span>: modium <span class="italic">B</span>χ: <span class="italic">lac. post</span> modium <span class="italic">Weiss. (1862)</span></a></li><script type="text/javascript">document.getElementById('note_LCL301_164_9').style.display = "none";</script></ul></section></notes></section>