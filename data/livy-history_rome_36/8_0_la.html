<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 de pecunia item responsum nullam ante diem accepturos.</p>
<p>5. Cum haec Romae agebantur, Chalcide Antiochus, ne cessaret per hibernorum tempus, partim ipse sollicitabat civitatium animos mittendis legatis, partim ultro ad eum veniebant, sicut Epirotae communi gentis consensu et Elei e Peloponneso venerunt. <span class="br"></span><span class="lineNumber">2</span><span class="br"></span>Elei auxilium adversus Achaeos petebant, quos post bellum non ex sua sententia indictum Antiocho primum civitati suae arma inlaturos credebant.<a class="footnoteLink" href="#note_LCL301_166_10" id="target_note_LCL301_166_10"><sup>10</sup></a> <span class="br"></span><span class="lineNumber">3</span><span class="br"></span>mille iis pedites cum duce Cretensi Euphane sunt missi.</p>
<p>Epirotarum legatio erat minime in partem ullam liberi aut simplicis animi; apud regem gratiam initam volebant cum eo ut caverent ne quid offenderent Romanos, <span class="br"></span><span class="lineNumber">4</span><span class="br"></span>petebant enim ne se temere in causam deduceret, expositos adversus Italiam pro omni Graecia et primos impetus Romanorum excepturos; <span class="br"></span><span class="lineNumber">5</span><span class="br"></span>sed si ipse posset terrestribus navalibusque copiis praesidere Epiro, cupide eum omnes Epirotas et urbibus et portibus suis accepturos; si id non posset, deprecari ne se nudos atque inermes Romano bello obiceret. <span class="br"></span><span class="lineNumber">6</span><span class="br"></span>hac legatione id agi apparebat ut sive, quod magis credebant, abstinuisset Epiro, integra sibi omnia apud exercitus Romanos essent, conciliata satis apud regem gratia, quod accepturi fuissent venientem, <span class="br"></span><span class="lineNumber">7</span><span class="br"></span>sive venisset, sic quoque spes veniae ab Romanis foret, quod non 


</p></section><notes><section class="footnotes"><ul><li class="note" id="note_LCL301_166_10"><a class="footnoteCrossrefLink" href="#target_note_LCL301_166_10" title="Click to highlight in text"><sup class="lineRef">10</sup>credebant <span class="italic">Harl. 2671</span>: <span class="italic">om. B</span>Ï‡</a></li><script type="text/javascript">document.getElementById('note_LCL301_166_10').style.display = "none";</script></ul></section></notes></section>