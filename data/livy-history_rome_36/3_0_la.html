<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
consultum factum est, quod populus Romanus<a class="footnoteLink" href="#note_LCL301_156_2" id="target_note_LCL301_156_2"><sup>2</sup></a> duellum iussisset esse cum rege Antiocho, quique sub imperio eius essent, ut eius rei causa supplicationem imperarent consules, utique M’. Acilius consul ludos magnos Iovi voveret et dona ad omnia pulvinaria. <span class="br"></span><span class="lineNumber">3</span><span class="br"></span>id votum in haec verba, praeeunte P. Licinio pontifice maximo, consul nuncupavit: “si duellum, quod cum rege Antiocho sumi populus iussit, id ex sententia senatus populique Romani confectum erit, tum tibi, <span class="br"></span><span class="lineNumber">4</span><span class="br"></span>luppiter, populus Romanus ludos magnos dies decem continuos faciet, donaque ad omnia pulvinaria dabuntur de pecunia quantam senatus decreverit.<span class="br"></span><span class="lineNumber">5</span><span class="br"></span> quisquis magistratus eos ludos quando ubique faxit, hi ludi recte facti donaque data recte sunto.” supplicatio inde ab duobus consulibus edicta per biduum fuit.</p>
<p><span class="br"></span><span class="lineNumber">6</span><span class="br"></span>Consulibus sortitis provincias, extemplo et praetores sortiti sunt. M. lunio Bruto iurisdictio utraque evenit, A. Cornelio Mammulae Bruttii, M. Aemilio Lepido Sicilia, L. Oppio Salinatori Sardinia, C. Livio Salinatori classis, L. Aemilio Paullo Hispania ulterior.</p>
</section><notes><section class="footnotes"><ul><li class="note" id="note_LCL301_156_2"><a class="footnoteCrossrefLink" href="#target_note_LCL301_156_2" title="Click to highlight in text"><sup class="lineRef">2</sup>quod populus Romanus <span class="italic">B</span>ψ φ<span class="italic">mg</span>: quo tempore φ: quod populus Romanus eo tempore<span class="italic"> ed. Rom.</span></a></li><script type="text/javascript">document.getElementById('note_LCL301_156_2').style.display = "none";</script></ul></section></notes></section>