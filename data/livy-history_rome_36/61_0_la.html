<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
pridem classem circa Maleum esse; <span class="br"></span><span class="lineNumber">4</span><span class="br"></span>audire sese nuper novas naves novumque imperatorem rei gerendae causa ex Italia venisse; <span class="br"></span><span class="lineNumber">5</span><span class="br"></span>itaque desineret Antiochus pacem sibi ipse spe vana facere. in Asia et de ipsa Asia brevi terra marique dimicandum ei cum Romanis esse, et aut imperium adimendum orbem terrarum adfectantibus, aut ipsi regnum amittendum. <span class="br"></span><span class="lineNumber">6</span><span class="br"></span>unus vera et providere et fideliter praedicere visus. itaque ipse rex navibus quae paratae instructaeque erant Chersonesum petit, ut ea loca, si forte terra venirent Romani, praesidiis firmaret; <span class="br"></span><span class="lineNumber">7</span><span class="br"></span>ceteram classem Polyxenidam parare et deducere iussit; speculatorias naves ad omnia exploranda circa insulas dimisit.</p>
<p>42. C. Livius praefectus Romanae classis, cum quinquaginta navibus tectis profectus ab Roma Neapolim, quo ab sociis eius orae convenire iusserat apertas naves quae ex foedere debebantur, <span class="br"></span><span class="lineNumber">2</span><span class="br"></span>Siciliam inde petit fretoque Messanam praetervectus, cum sex Punicas naves ad auxilium missas accepisset et ab Reginis Locrisque et eiusdem iuris sociis debitas exegisset naves, lustrata classe ad Lacinium, altum petit.</p>
<p><span class="br"></span><span class="lineNumber">3</span><span class="br"></span>Corcyram, quam primam Graeciae civitatium adiit, 




</p></section><notes></notes></section>