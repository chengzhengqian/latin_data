<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>ita recessum ab Lamia est, et propinquae clade urbis ipsi ne quid simile paterentur effugerunt.</p>
<p>26. Paucis priusquam Heraclea caperetur diebus Aetoli, concilio Hypatam coacto, <span class="br"></span><span class="lineNumber">2</span><span class="br"></span>legatos ad Antiochum miserunt, inter quos et Thoas idem qui et antea missus est. mandata erant ut ab rege peterent primum ut ipse coactis rursus terrestribus navalibus copiis in Graeciam traiceret, <span class="br"></span><span class="lineNumber">3</span><span class="br"></span>deinde, si qua ipsum teneret res, ut pecuniam et auxilia mitteret; id cum ad dignitatem eius fidemque pertinere, non prodi socios, <span class="br"></span><span class="lineNumber">4</span><span class="br"></span>tum etiam ad incolumitatem regni, ne sineret Romanos vacuos omni cura, cum Aetolorum gentem sustulissent, omnibus copiis in Asiam traicere. <span class="br"></span><span class="lineNumber">5</span><span class="br"></span>vera erant, quae dicebantur; eo magis regem moverunt. itaque in praesentia pecuniam, quae ad usus belli necessaria erat, legatis dedit; auxilia terrestria navaliaque adfirmavit missurum. <span class="br"></span><span class="lineNumber">6</span><span class="br"></span>Thoantem unum ex legatis retinuit, et ipsum haud invitum morantem, ut exactor praesens promissorum adesset.</p>
<p>27. Ceterum Heraclea capta fregit tandem animos Aetolorum, <span class="br"></span><span class="lineNumber">2</span><span class="br"></span>et paucos post dies quam ad bellum renovandum acciendumque regem in Asiam miserant legatos, abiectis belli consiliis pacis petendae oratores ad consulem miserunt. <span class="br"></span><span class="lineNumber">3</span><span class="br"></span>quos dicere exorsos consul interfatus, cum alia sibi praevertenda esse dixisset, redire Hypatam eos, datis dierum decem indutiis et L. Valerio Flacco cum iis misso, 



</p></section><notes></notes></section>