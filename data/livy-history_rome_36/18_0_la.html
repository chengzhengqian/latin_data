<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 se fines. <span class="br"></span><span class="lineNumber">14</span><span class="br"></span>Appius etsi, cuius rei causa missus erat, solutam cernebat obsidionem, tamen Larisam ad confirmandos in reliquum sociorum animos descendit; <span class="br"></span><span class="lineNumber">15</span><span class="br"></span>duplexque laetitia erat, quod et hostes excesserant finibus, et intra moenia praesidium Romanum cernebant.</p>
<p>11. Rex Chalcidem a Demetriade profectus, amore captus virginis Chalcidensis, Cleoptolemi filiae, cum patrem primo adlegando, <span class="br"></span><span class="lineNumber">2</span><span class="br"></span>deinde coram ipse rogando fatigasset, invitum se gravioris fortunae condicioni inligantem, tandem impetrata re tamquam in media pace nuptias celebrat,<a class="footnoteLink" href="#note_LCL301_186_24" id="target_note_LCL301_186_24"><sup>24</sup></a> et reliquum hiemis, oblitus quantas simul duas res suscepisset, bellum Romanum et Graeciam liberandam, omissa omnium rerum cura, in conviviis et vinum sequentibus voluptatibus, ac deinde ex fatigatione magis quam satietate earum in somno traduxit. <span class="br"></span><span class="lineNumber">3</span><span class="br"></span>eadem omnes praefectos regios, qui ubique, ad Boeotiam maxime, praepositi hibernis erant, cepit luxuria; <span class="br"></span><span class="lineNumber">4</span><span class="br"></span>in eandem et milites effusi sunt, nec quisquam eorum aut arma induit, aut stationem aut vigilias servavit, aut quicquam quod militaris operis aut muneris esset fecit. <span class="br"></span><span class="lineNumber">5</span><span class="br"></span>itaque principio veris, cum per Phocidem Chaeroneam, quo convenire omnem undique 



</p></section><notes><section class="footnotes"><ul><li class="note" id="note_LCL301_186_24"><a class="footnoteCrossrefLink" href="#target_note_LCL301_186_24" title="Click to highlight in text"><sup class="lineRef">24</sup>celebrat α: celebrabat <span class="italic">B</span>χ</a></li><script type="text/javascript">document.getElementById('note_LCL301_186_24').style.display = "none";</script></ul></section></notes></section>