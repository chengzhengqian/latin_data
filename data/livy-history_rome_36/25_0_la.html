<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
tum evenirent admirari. ne tamen temere coepta segnitia insuper everteret, nuntios in Aetoliam misit, ut omni contracta iuventute convenirent Lamiam; <span class="br"></span><span class="lineNumber">3</span><span class="br"></span>et ipse eo decem milia fere peditum, ex iis qui postea venerant ex Asia expleta, et equites quingentos duxit. <span class="br"></span><span class="lineNumber">4</span><span class="br"></span>quo cum aliquanto pauciores quam unquam antea convenissent, et principes tantummodo cum paucis clientibus essent, atque ii dicerent omnia sedulo ab se facta ut quam plurimos ex civitatibus suis evocarent—<span class="br"></span><span class="lineNumber">5</span><span class="br"></span>nec auctoritate nec gratia nec imperio adversus detractantes militiam valuisse—destitutus undique et ab suis, qui morabantur in Asia, et ab sociis, qui ea in quorum spem vocaverant non praestabant, intra saltum Thermopylarum sese recepit.</p>
<p><span class="br"></span><span class="lineNumber">6</span><span class="br"></span>Id iugum, sicut Appennini dorso Italia dividitur, ita mediam Graeciam dirimit. <span class="br"></span><span class="lineNumber">7</span><span class="br"></span>ante saltum Thermopylarum in septentrionem versa Epirus et Perrhaebia et Magnesia et Thessalia est, et Phthiotae Achaei et sinus Maliacus; <span class="br"></span><span class="lineNumber">8</span><span class="br"></span>intra fauces ad meridiem vergunt Aetoliae pars maior et Acarnania, et cum Locride Phocis, et Boeotia, adiunctaque insula Euboea et excurrente in altum velut promunturio



</p></section><notes></notes></section>