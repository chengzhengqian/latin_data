<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
maximum vinculum est; <span class="br"></span><span class="lineNumber">12</span><span class="br"></span>altera, auctores vos, Aetoli. vester enim legatus hic Thoas, inter cetera quae ad exciendum in Graeciam Antiochum dicere est solitus, ante omnia hoc semper adfirmavit, fremere Philippum et aegre pati sub specie pacis leges servitutis sibi impositas. <span class="br"></span><span class="lineNumber">13</span><span class="br"></span>ille quidem ferae<a class="footnoteLink" href="#note_LCL301_174_15" id="target_note_LCL301_174_15"><sup>15</sup></a> bestiae vinctae aut clausae et refringere claustra cupienti regis iram verbis aequabat. cuius si talis animus est, solvamus nos eius vincula et claustra refringamus, ut erumpere diu coercitam iram in hostes communes possit. <span class="br"></span><span class="lineNumber">14</span><span class="br"></span>quod si nihil eum legatio nostra moverit, at nos, quoniam nobis eum adiungere non possumus, ne hostibus nostris ille adiungi possit caveamus. <span class="br"></span><span class="lineNumber">15</span><span class="br"></span>Seleucus filius tuus Lysimachiae est; qui si eo exercitu quem secum habet per Thraciam proxima Macedoniae coeperit depopulari, facile ab auxilio ferendo Romanis Philippum ad sua potissimum tuenda avertet.</p>
<p>“De Philippo meam sententiam habes; <span class="br"></span><span class="lineNumber">16</span><span class="br"></span>de ratione universi belli quid sentirem, iam ab initio non ignorasti. quod si tum auditus forem, non in Euboea Chalcidem captam et castellum Euripi expugnatum Romani, sed Etruriam Ligurumque et Galliae Cisalpinae oram bello ardere, et qui maximus iis terror est, Hannibalem in Italia esse audirent, <span class="br"></span><span class="lineNumber">17</span><span class="br"></span>nunc quoque accersas censeo omnes navales terrestresque copias; sequantur classem onerariae cum commeatibus; nam hic sicut ad belli munera pauci sumus, sic nimis multi pro inopia commeatuum. <span class="br"></span><span class="lineNumber">18</span><span class="br"></span>cum omnis tuas contraxeris


</p></section><notes><section class="footnotes"><ul><li class="note" id="note_LCL301_174_15"><a class="footnoteCrossrefLink" href="#target_note_LCL301_174_15" title="Click to highlight in text"><sup class="lineRef">15</sup>ferae <span class="italic">Gel</span>.: ut ferae <span class="italic">B</span>χ</a></li><script type="text/javascript">document.getElementById('note_LCL301_174_15').style.display = "none";</script></ul></section></notes></section>