<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
praemissis inde litteris ut Demetriadem convenirent principes Aetolorum, cum quibus de summa rerum deliberaret, navibus eo ad diem indictum concilio venit.<span class="br"></span><span class="lineNumber">7</span><span class="br"></span> et Amynander, accitus ad consultandum ex Athamania, et Hannibal Poenus, iam diu non adhibitus, interfuit ei consilio. <span class="br"></span><span class="lineNumber">8</span><span class="br"></span>consultatum de Thessalorum gente est, quorum omnibus qui aderant voluntas temptanda videbatur. <span class="br"></span><span class="lineNumber">9</span><span class="br"></span>in eo modo diversae sententiae erant, quod alii extemplo agendum, alii ex hieme, quae tum ferme media erat, differendum in veris principium, <span class="br"></span><span class="lineNumber">10</span><span class="br"></span>et alii<a class="footnoteLink" href="#note_LCL301_170_13" id="target_note_LCL301_170_13"><sup>13</sup></a> legatos tantummodo mittendos, alii cum omnibus copiis eundum censebant, terrendosque metu si cunctarentur.</p>
<p>7. Cum circa hanc fere consultationem disceptatio omnis verteretur, Hannibal nominatim interrogatus sententiam in universi belli cogitationem regem atque eos qui aderant tali oratione avertit. <span class="br"></span><span class="lineNumber">2</span><span class="br"></span>“si ex quo traiecimus in Graeciam adhibitus essem in consilium, cum de Euboea deque Achaeis et de Boeotia agebatur, eandem sententiam dixissem quam hodie, cum de Thessalis agitur, dicam.<span class="br"></span><span class="lineNumber">3</span><span class="br"></span> ante omnia Philippum et Macedonas in societatem belli quacumque ratione censeo deducendos esse. <span class="br"></span><span class="lineNumber">4</span><span class="br"></span>nam quod ad Euboeam Boeotosque et Thessalos attinet, cui dubium est quin—ut quibus nullae suae vires sint, praesentibus adulando



</p></section><notes><section class="footnotes"><ul><li class="note" id="note_LCL301_170_13"><a class="footnoteCrossrefLink" href="#target_note_LCL301_170_13" title="Click to highlight in text"><sup class="lineRef">13</sup>et alii <span class="italic">B</span>χ: alii <span class="italic">Holk. 345</span></a></li><script type="text/javascript">document.getElementById('note_LCL301_170_13').style.display = "none";</script></ul></section></notes></section>