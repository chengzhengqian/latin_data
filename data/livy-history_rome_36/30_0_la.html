<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
egregius titulus esset, liberatam<a class="footnoteLink" href="#note_LCL301_210_41" id="target_note_LCL301_210_41"><sup>41</sup></a> a Philippo ante nunc ab Aetolis et ab Antiocho liberare, neque ea tantum in praemium vestrum cessura quae nunc in regiis castris sunt, <span class="br"></span><span class="lineNumber">14</span><span class="br"></span>sed illum quoque omnem apparatum qui in dies ab Epheso exspectatur praedae futurum, Asiam deinde Syriamque et omnia usque ad ortum solis ditissima regna Romano imperio aperturos. <span class="br"></span><span class="lineNumber">15</span><span class="br"></span>quid deinde aberit quin ab Gadibus ad mare rubrum Oceano fines terminemus, qui orbem terrarum amplexu finit, et omne humanum genus secundum deos nomen Romanum veneretur? <span class="br"></span><span class="lineNumber">16</span><span class="br"></span>in haec tanta praemia dignos parate animos, ut crastino die bene iuvantibus dis acie decernamus.”</p>
<p>18. Ab hac contione dimissi milites, priusquam corpora curarent, arma tela parant. luce prima, signo pugnae proposito, instruit aciem consul, arta fronte, ad naturam et angustias loci. <span class="br"></span><span class="lineNumber">2</span><span class="br"></span>rex, postquam signa hostium conspexit, et ipse copias educit. levis armaturae partem ante vallum in primo locavit, tum Macedonum robur, quos sarisophorus<a class="footnoteLink" href="#note_LCL301_210_42" id="target_note_LCL301_210_42"><sup>42</sup></a> appellabant, velut firmamentum circa ipsas munitiones constituit. <span class="br"></span><span class="lineNumber">3</span><span class="br"></span>his ab sinistro cornu iaculatorum sagittariorumque et funditorum manum sub ipsis radicibus montis posuit, ut ex altiore loco nuda latera hostium incesserent. <span class="br"></span><span class="lineNumber">4</span><span class="br"></span>ab dextro Macedonibus ad ipsum munimentorum 




</p></section><notes><section class="footnotes"><ul><li class="note" id="note_LCL301_210_41"><a class="footnoteCrossrefLink" href="#target_note_LCL301_210_41" title="Click to highlight in text"><sup class="lineRef">41</sup>liberatam <span class="italic">ed. Rom</span>.: liberam <span class="italic">B</span>χ</a></li><script type="text/javascript">document.getElementById('note_LCL301_210_41').style.display = "none";</script><li class="note" id="note_LCL301_210_42"><a class="footnoteCrossrefLink" href="#target_note_LCL301_210_42" title="Click to highlight in text"><sup class="lineRef">42</sup>sarisophorus <span class="italic">Weiss.</span>, <span class="italic">Hertz</span>:<span class="italic"> </span>sarisophoros <span class="italic">Asc.</span>: sariphorus<span class="italic"> B</span>χ</a></li><script type="text/javascript">document.getElementById('note_LCL301_210_42').style.display = "none";</script></ul></section></notes></section>