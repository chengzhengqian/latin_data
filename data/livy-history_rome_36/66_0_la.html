<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>45. Neque ita multo post primum ab laevo cornu fuga coepit. Polyxenidas enim, ut virtute militum haud dubie se superari vidit, sublatis dolonibus effuse fugere intendit; mox idem et qui prope terram cum Eumene contraxerant certamen fecerunt. <span class="br"></span><span class="lineNumber">2</span><span class="br"></span>Romani et Eumenes, quoad sufficere remiges potuerunt et in spe erant extremi agminis vexandi, satis pertinaciter secuti sunt. <span class="br"></span><span class="lineNumber">3</span><span class="br"></span>postquam celeritate navium, utpote levium, suas commeatu onustas eludi frustra tendentes viderunt, tandem abstiterunt, tredecim captis navibus cum milite ac remige, decem demersis.<span class="br"></span><span class="lineNumber">4</span><span class="br"></span> Romanae classis una Punica navis, in primo certamine ab duabus circumventa, periit.</p>
<p>Polyxenidas non prius quam in portu Ephesi fugae finem fecit. <span class="br"></span><span class="lineNumber">5</span><span class="br"></span>Romani eo die unde<a class="footnoteLink" href="#note_LCL301_282_81" id="target_note_LCL301_282_81"><sup>81</sup></a> egressa regia classis erat manserunt; postero die hostem persequi intenderunt. medio fere in cursu obviae fuere iis quinque et viginti tectae Rhodiae naves cum Pausistrato praefecto classis. <span class="br"></span><span class="lineNumber">6</span><span class="br"></span>his adiunctis Ephesum hostem persecuti, ante ostium portus acie instructa steterunt. postquam confessionem victis satis expresserunt, Rhodii et Eumenes domos dimissi; <span class="br"></span><span class="lineNumber">7</span><span class="br"></span>Romani Chium petentes, Phoenicuntem primum portum Erythraeae<a class="footnoteLink" href="#note_LCL301_282_82" id="target_note_LCL301_282_82"><sup>82</sup></a> praetervecti, nocte ancoris iactis, postero die in 




</p></section><notes><section class="footnotes"><ul><li class="note" id="note_LCL301_282_81"><a class="footnoteCrossrefLink" href="#target_note_LCL301_282_81" title="Click to highlight in text"><sup class="lineRef">81</sup>unde (inde <span class="italic">E</span>) <span class="italic">B</span>χ: Cyssunte, unde <span class="italic">Crév.</span></a></li><script type="text/javascript">document.getElementById('note_LCL301_282_81').style.display = "none";</script><li class="note" id="note_LCL301_282_82"><a class="footnoteCrossrefLink" href="#target_note_LCL301_282_82" title="Click to highlight in text"><sup class="lineRef">82</sup>Erythreae <span class="italic">Briscoe</span>: Rithreo <span class="italic">B</span>: Erithreo φ: Eritreo ψ <span class="italic">Voss.</span>: Erythreae terrae <span class="italic">Fr. 2</span></a></li><script type="text/javascript">document.getElementById('note_LCL301_282_82').style.display = "none";</script></ul></section></notes></section>