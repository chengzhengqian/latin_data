<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">15</span><span class="br"></span>nosque iubet tacitos et iam rationis egentes,</span><span class="linebreak"></span>
<span class="line">non aliter, primo quam cum surreximus arvo,</span><span class="linebreak"></span>
<span class="line">glandibus et purae rursus procumbere lymphae?</span><span class="linebreak"></span>
<span class="line">an reliquas terras conservat amicus et urbes,</span><span class="linebreak"></span>
<span class="line">sed genus Ausonium Rutulique extirpat alumnos?</span><span class="linebreak"></span>
<span class="line">quid? reputemus enim: duo sunt, quibus extulit ingens</span><span class="linebreak"></span>
<span class="line"><span class="br"></span><span class="lineNumber">21</span><span class="br"></span>Roma caput, virtus belli et sapientia pacis.</span><span class="linebreak"></span>
<span class="line">sed virtus, agitata domi et socialibus armis,</span><span class="linebreak"></span>
<span class="line">in freta Sicaniae et Carthaginis exulat arces</span><span class="linebreak"></span>
<span class="line">ceteraque imperia et totum simul abstulit orbem.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>deinde, velut stadio victor qui solus Achaeo</span><span class="linebreak"></span>
<span class="line">languet et immota sensim virtute fatiscit,</span><span class="linebreak"></span>
<span class="line">sic itidem Romana manus, contendere postquam</span><span class="linebreak"></span>
<span class="line">destitit et pacem longis frenavit habenis.</span><span class="linebreak"></span>
<span class="line">ipsa domi leges et Graia inventa retractans,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>omnia bellorum terra quaesita marique</span><span class="linebreak"></span>
<span class="line">praemia consilio et molli ratione regebat:</span><span class="linebreak"></span>
<span class="line">stabat in his (neque enim poterat constare sine istis):</span><span class="linebreak"></span>
<span class="line">haut frustra auctori mendaxque Diespiter olim,</span><span class="linebreak"></span>
<span class="line">“Imperium sine fine dedi”<a class="footnoteLink" href="#note_LCL115_284_1" id="target_note_LCL115_284_1"><sup>1</sup></a> dixisse probatur.</span><span class="linebreak"></span>
<span class="line indent1"><span class="br"></span><span class="lineNumber">35</span><span class="br"></span>Nunc igitur qui rex Romanos imperat inter,</span><span class="linebreak"></span>
<span class="line">non trabe, sed tergo prolapsus et ingluvie albus,</span><span class="linebreak"></span>
<span class="line">et studia et sapiens hominum nomenque genusque</span><span class="linebreak"></span>
<span class="line">omnia abire foras atque urbe excedere iussit?</span><span class="linebreak"></span>
<span class="line">quid fugimus Graios hominumque reliquimus urbes,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ut Romana foret magis his instructa magistris,</span><span class="linebreak"></span>
<span class="line">iam (Capitolino veluti turbante Camillo</span><span class="linebreak"></span>
</p>
</section><notes><section class="footnotes"><ul><li class="note" id="note_LCL115_284_1"><a class="footnoteCrossrefLink" href="#target_note_LCL115_284_1" title="Click to highlight in text"><sup class="lineRef">1</sup>Virgil, <span class="italic">Aen</span>. i. 279.</a></li><script type="text/javascript">document.getElementById('note_LCL115_284_1').style.display = "none";</script></ul></section></notes></section>