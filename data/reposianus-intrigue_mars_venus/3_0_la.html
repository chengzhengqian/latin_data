<section class="div1 language" lang="la"><header><hgroup><h1>Minor Latin Poets</h1></hgroup></header><p class="lineGroup">
<span class="line">vilia non illo surgebant gramina luco:</span><span class="linebreak"></span>
<span class="line">pingunt purpureos candentia lilia flores;</span><span class="linebreak"></span>
<span class="line">ornat terra nemus: nunc lotos mitis inumbrat,</span><span class="linebreak"></span>
<span class="line">nunc laurus, nunc myrtus. habent sua munera</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>rami;</span><span class="linebreak"></span>
<span class="line">namque hic per frondes redolentia mala relucent.</span><span class="linebreak"></span>
<span class="line">hic rosa cum violis, hic omnis gratia odorum,</span><span class="linebreak"></span>
<span class="line">hic inter violas coma mollis laeta hyacinthi:</span><span class="linebreak"></span>
<span class="line">dignus amore locus, cui tot sint munera rerum.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>non tamen in lucis aurum, non purpura fulget:</span><span class="linebreak"></span>
<span class="line">flos lectus, flos vincla tori, substramina flores;</span><span class="linebreak"></span>
<span class="line">deliciis Veneris dives Natura laborat.</span><span class="linebreak"></span>
<span class="line">texerat hic liquidos fontes non vilis harundo,</span><span class="linebreak"></span>
<span class="line">sed qua saeva puer componat tela Cupido.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>hunc solum Paphie puto lucum fecit amori:</span><span class="linebreak"></span>
<span class="line">hic Martem exspectare solet. quid Gratia cessat,</span><span class="linebreak"></span>
<span class="line">quid Charites? cur, saeve puer, non lilia nectis?</span><span class="linebreak"></span>
<span class="line">tu lectum consterne rosis, tu serta parato</span><span class="linebreak"></span>
<span class="line">et roseis crinem nodis subnecte decenter.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>haec modo purpureum decerpens pollice florem,</span><span class="linebreak"></span>
<span class="line">cum delibato suspiria ducat odore.</span><span class="linebreak"></span>
<span class="line">ast tibi blanda manus &lt;flores&gt; sub pectore condat!</span><span class="linebreak"></span>
<span class="line">tunc ne purpurei laedat te spina roseti,</span><span class="linebreak"></span>
<span class="line">destrictis teneras foliis constringe papillas!</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>sic decet in Veneris luco gaudere puellas:</span><span class="linebreak"></span>
<span class="line">ut tamen illaesos Paphiae servetis amores,</span><span class="linebreak"></span>
</p><notes><section class="footnotes"><ul><li class="note text" id="note_LCL434_528_39"><sup class="lineRef">39</sup>locos vitis S: lotos mitis <span class="italic">Burman.</span>
</li><li class="note text" id="note_LCL434_528_40"><sup class="lineRef">40</sup>rami <span class="italic">Baehrens, Biese</span>: lauri <span class="italic">vulgo.</span>
</li><li class="note text" id="note_LCL434_528_41"><sup class="lineRef">41</sup>lilia pendent S: mala relucent <span class="italic">Baehrens.</span>
</li><li class="note text" id="note_LCL434_528_52"><sup class="lineRef">52</sup>licia <span class="italic">vulgo.</span>
</li><li class="note text" id="note_LCL434_528_56"><sup class="lineRef">56</sup>diligatum . . . odorem S: delibat eum . . . odorem <span class="italic">Baehrens</span>: delibato . . . odore <span class="italic">Klappius.</span>
</li></ul></section></notes></section>