<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
subsidio currat ne talis vir ἀλογηϑῇ. sed μελήσει tu Atticam, quaeso, cura, et ei salutem et Piliae, Tulliae quoque verbis, plurimam.</p>
</section>
<section class="div2">
<h2>240 (XII.4)</h2>
<h2><span class="italic">Scr. in Tusculano fort. m. Mai. an. 46</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>O gratas tuas mihi iucundasque litteras! quid quaeris? restitutus est mihi dies festus. angebar enim quod Tiro ἐνερευϑέστερον te sibi esse visum dixerat. addam igitur, ut censes, unum diem.</p>
<p>Sed de ‘Catone,’ πρóβλημα Άρχιμήδειον est. non adsequor ut scribam quod tui convivae non modo libenter sed etiam aequo animo legere possint; quin etiam si a sententiis eius dictis, si ab omni voluntate consiliisque quae de re publica habuit recedam ψιλῶςque velim gravitatem constantiamque eius laudare, hoc ipsum tamen istis odiosum ἄκουσμα sit. sed vere laudari ille vir non potest nisi haec ornata sint, quod ille ea quae nunc sunt et futura viderit et ne fierent contenderit et facta ne videret vitam reliquerit. horum quid est quod Aledio<a class="footnoteLink" href="#note_LCL097_264_1" id="target_note_LCL097_264_1"><sup>1</sup></a> probare possimus?</p>
<p>Sed cura, obsecro, ut valeas eamque quam ad omnis res adhibes in primis ad convalescendum adhibe prudentiam.</p>
</section><notes><section class="footnotes"><ul><li class="note" id="note_LCL097_264_1"><a class="footnoteCrossrefLink" href="#target_note_LCL097_264_1" title="Click to highlight in text"><sup class="lineRef">1</sup>atedio ς (<span class="italic">fort. recte</span>)</a></li><script type="text/javascript">document.getElementById('note_LCL097_264_1').style.display = "none";</script></ul></section></notes></section>