<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
eam quae &lt;est in&gt; Cermalo, prid. Id. Nov. expugnare et incendere ita conatus est ut palam hora quinta cum scutis homines et eductis gladiis, alios cum accensis facibus adduxerit. ipse domum P. Sullae pro castris sibi ad eam impugnationem sumpserat. tum ex Anniana Milonis domo Q. Flaccus eduxit viros acris; occidit homines ex omni latrocinio Clodiano notissimo&lt;s&gt;, ipsum cupivit, sed ille †ex interiorem aedium Sulla se in†.<a class="footnoteLink" href="#note_LCL007_302_8" id="target_note_LCL007_302_8"><sup>8</sup></a> senatus postridie Id. domi Clodius. egregius Marcellinus, omnes acres. Metellus calumnia dicendi tempus exemit adiuvante Appio, etiam hercule familiari tuo, de cuius constantia vitae tuae verissimae litterae. Sestius furere. ille postea, si comitia sua non fierent, urbi minari. &lt;Milo&gt;<a class="footnoteLink" href="#note_LCL007_302_9" id="target_note_LCL007_302_9"><sup>9</sup></a> proposita Marcellini sententia, quam ille de scripto ita dixerat ut totam nostram causam areae, incendiorum, periculi mei iudicio complecteretur eaque omnia comitiis anteferret, proscripsit se per omnis <span class="br"></span><span class="lineNumber">4</span><span class="br"></span> dies comitialis de caelo servaturum. contiones turbulentae Metelli, temerariae Appi, furiosissimae Publi; haec tamen summa, nisi Milo in campo obnuntiasset, comitia futura.</p>
<p>A. d. <span class="sc">xii</span> Kal. Dec. Milo ante mediam noctem cum manu magna in campum venit. Clodius, cum haberet fugitivorum delectas copias, in campum ire non est ausus. Milo permansit ad meridiem mirifica hominum laetitia, summa


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_302_8"><a class="footnoteCrossrefLink" href="#target_note_LCL007_302_8" title="Click to highlight in text"><sup class="lineRef">8</sup>se in interiorem μύχον aedium Sullae <span class="italic">tempt. SB</span></a></li><script type="text/javascript">document.getElementById('note_LCL007_302_8').style.display = "none";</script><li class="note" id="note_LCL007_302_9"><a class="footnoteCrossrefLink" href="#target_note_LCL007_302_9" title="Click to highlight in text"><sup class="lineRef">9</sup><span class="italic">add. Tunstall</span></a></li><script type="text/javascript">document.getElementById('note_LCL007_302_9').style.display = "none";</script></ul></section></notes></section>