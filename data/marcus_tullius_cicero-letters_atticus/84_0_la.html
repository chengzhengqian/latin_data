<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ἀσϕάλειαν quicquam alienius. sunt enim illi apud bonos invidiosi, ego apud improbos; meam retinuissem invidiam, <span class="br"></span><span class="lineNumber">5</span><span class="br"></span> alienam adsumpsissem. Caesar me sibi vult<a class="footnoteLink" href="#note_LCL007_194_3" id="target_note_LCL007_194_3"><sup>3</sup></a> esse legatum. honestior haec declinatio periculi, sed ego hoc non repudio. quid ergo est? pugnare malo. nihil tamen certi. iterum dico ‘utinam adesses!’ sed tamen, si erit necesse, arcessemus.</p>
<p>Quid aliud? quid? hoc, opinor: certi sumus perisse omnia. quid enim ἀκκιζóμεϑα tam diu?</p>
<p>Sed haec scripsi properans et mehercule timide. posthac ad te aut, si perfidelem habebo cui dem, scribam plane omnia, aut, si obscure scribam, tu tamen intelleges. in iis epistulis me Laelium, te Furium faciam; cetera erunt ἐναἰνιγμοῖς.</p>
<p>Hic Caecilium colimus et observamus diligenter. edicta Bibuli audio ad te missa. iis ardet dolore et ira noster Pompeius.</p>
</section>
<section class="div2">
<h2>40 (II.20)</h2>
<h2><span class="italic">Scr. Romae m. Quint. an. 59</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Anicato, ut te velle intellexeram, nullo loco defui. Numestium ex litteris tuis studiose scriptis libenter in amicitiam recepi. Caecilium, quibus rebus par est, tueor diligenter. Varro satis facit nobis. Pompeius amat nos carosque habet. ‘credis?’ inquies. credo; prorsus mihi persuadet, sed quia

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_194_3"><a class="footnoteCrossrefLink" href="#target_note_LCL007_194_3" title="Click to highlight in text"><sup class="lineRef">3</sup>volet (<span class="italic">Victorius</span>)</a></li><script type="text/javascript">document.getElementById('note_LCL007_194_3').style.display = "none";</script></ul></section></notes></section>