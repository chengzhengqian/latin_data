<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
annus, adsis tu ad tempus ut senatum totum excites. mirifice sollicitus sum quod iam diu mihi ignota sunt ista omnia. qua re, ut ad te ante scripsi, cum cetera tum res publica cura ut mihi nota sit.</p>
<p>Plura scribam &lt;alias. has sciebam&gt;<a class="footnoteLink" href="#note_LCL008_66_4" id="target_note_LCL008_66_4"><sup>4</sup></a> tarde tibi redditum iri, sed dabam familiari homini ac domestico, C. Andronico Puteolano. tu autem saepe dare tabellariis publicanorum poteris per magistros scripturae et portus [et] nostrarum dioecesium.</p>
</section>
<section class="div2">
<h2>109 (V.16)</h2>
<h2><span class="italic">Scr. in itinere inter Synnada et Philomelium <span class="sc">xvii</span> Kal. Sept., ut vid., an. 51</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Etsi in ipso itinere et via discedebant publicanorum tabellarii et eramus in cursu, tamen surripiendum aliquid putavi spati, ne me immemorem mandati tui putares. itaque subsedi in ipsa via, dum haec, quae longiorem desiderant orationem, summatim tibi perscriberem.</p>
<p><span class="br"></span><span class="lineNumber">2</span><span class="br"></span>Maxima exspectatione in perditam et plane eversam in perpetuum provinciam nos venisse scito prid. Kal. Sext., moratos triduum Laodiceae, triduum Apameae, totidem dies Synnade. audivimus nihil aliud nisi imperata ἐπικεφάλια solvere non posse, ὠνὰς omnium venditas, civitatum gemitus, ploratus, monstra quaedam non hominis sed ferae

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_66_4"><a class="footnoteCrossrefLink" href="#target_note_LCL008_66_4" title="Click to highlight in text"><sup class="lineRef">4</sup><span class="italic">add. Orelli</span></a></li><script type="text/javascript">document.getElementById('note_LCL008_66_4').style.display = "none";</script></ul></section></notes></section>