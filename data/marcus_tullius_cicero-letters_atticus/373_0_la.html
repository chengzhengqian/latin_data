<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
interesse istis malis possim.<a class="footnoteLink" href="#note_LCL097_76_3" id="target_note_LCL097_76_3"><sup>3</sup></a> sed eo tardior ad discedendum fui quod difficile est de discessu voluntario sine ulla spe reditus cogitare. nam ego hunc ita paratum video peditatu, equitatu, classibus, auxiliis Gallorum, quos Matius ἐλάπιζεν, ut puto, sed certe dicebat peditum ∗ ∗ ∗, equitum se&lt;x&gt;<a class="footnoteLink" href="#note_LCL097_76_4" id="target_note_LCL097_76_4"><sup>4</sup></a> polliceri sumptu suo annos decem—sed sit hoc λάπισμα; magnas habet certe copias, et habebit non Asiae<a class="footnoteLink" href="#note_LCL097_76_5" id="target_note_LCL097_76_5"><sup>5</sup></a> vectigal sed civium bona. adde confidentiam hominis, adde imbecillitatem bonorum virorum, qui quidem, quod illum sibi merito iratum putant, oderunt, ut tu scribis, ludum. ac vellem †scribis quisnam hic significasset.†<a class="footnoteLink" href="#note_LCL097_76_6" id="target_note_LCL097_76_6"><sup>6</sup></a> sed et iste, quia plus ostenderat quam fecit, et vulgo illum qui amarunt non amant; municipia vero et rustici Romani illum metuunt, hunc adhuc diligunt. qua re ita paratus est ut, etiam si vincere non possit, quo modo tamen vinci ipse possit non videam. ego autem non tam γοητείαν huius timeo quam πειϑανάγκην. ‘αἱ γὰρ τῶν τυράννων δεήσεις’ inquit Πλάτων ‘οἶσϑ’ ὅτι μεμιγμέναι ἀνάγκαις.’</p>
<p><span class="br"></span><span class="lineNumber">5</span><span class="br"></span>Illa ἀλίμενα video tibi non probari; quae ne mihi quidem placebant, sed habebam in illis et occultationem et ὑπηρεσίαν fidelem. quae si mihi Brundisi suppetant, mallem; sed ibi occultatio nulla est. verum, ut scribis, cum sci&lt;e&gt;mus.</p>
<p><span class="br"></span><span class="lineNumber">6</span><span class="br"></span>Viris bonis me non nimis excuso. quas enim eos cenas et facere et obire scripsit ad me Sextus, quam lautas, quam




</p></section><notes><section class="footnotes"><ul><li class="note" id="note_LCL097_76_3"><a class="footnoteCrossrefLink" href="#target_note_LCL097_76_3" title="Click to highlight in text"><sup class="lineRef">3</sup>possem (<span class="italic">SB</span>: -sum <span class="italic">Orelli</span>)</a></li><script type="text/javascript">document.getElementById('note_LCL097_76_3').style.display = "none";</script><li class="note" id="note_LCL097_76_4"><a class="footnoteCrossrefLink" href="#target_note_LCL097_76_4" title="Click to highlight in text"><sup class="lineRef">4</sup><span class="italic">add. Bosius</span></a></li><script type="text/javascript">document.getElementById('note_LCL097_76_4').style.display = "none";</script><li class="note" id="note_LCL097_76_5"><a class="footnoteCrossrefLink" href="#target_note_LCL097_76_5" title="Click to highlight in text"><sup class="lineRef">5</sup>alie (<span class="italic">SB</span>)</a></li><script type="text/javascript">document.getElementById('note_LCL097_76_5').style.display = "none";</script><li class="note" id="note_LCL097_76_6"><a class="footnoteCrossrefLink" href="#target_note_LCL097_76_6" title="Click to highlight in text"><sup class="lineRef">6</sup>scripsisses q- hoc s- <span class="italic">Boot</span></a></li><script type="text/javascript">document.getElementById('note_LCL097_76_6').style.display = "none";</script></ul></section></notes></section>