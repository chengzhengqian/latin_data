<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
legiones veniunt &lt;e&gt; Gallia. quid tu illas putas quae fue-runt in Hispania? nonne idem postulaturas? quid, quas Annius transportavi&lt;t&gt;? †caninium†<a class="footnoteLink" href="#note_LCL491_148_2" id="target_note_LCL491_148_2"><sup>2</sup></a> volui, sed μνημονικὸν ἁμάρτημα. a balneatore φυρμὸς πολύς. nam ista quidem Caesaris libertorum coniuratio facile opprimeretur, si recte saperet Antonius.</p>
<p><span class="br"></span><span class="lineNumber">2</span><span class="br"></span>O meam stultam verecundiam! qui legari noluerim ante res prolatas, ne deserere viderer hunc rerum tumorem; cui certe si possem mederi, deesse non deberem. sed vides magistratus, si quidem illi magistratus, vides tamen tyranni satellites &lt;in&gt; imperiis, vides eiusdem exercitus, vides in latere veteranos, quae sunt εὐρíπιστα omnia; eos autem qui orbis terrae custodi&lt;i&gt;s non modo saepti verum etiam magni esse debebant tantum modo laudari atque amari, sed parietibus contineri. atque illi quoquo modo beati, civitas misera.</p>
<p><span class="br"></span><span class="lineNumber">3</span><span class="br"></span>Sed velim scire quid adventus Octavi, num qui concursus ad eum, num quae νεωτερισμοῦ suspicio. non puto equidem, sed tamen, quicquid est, scire cupio.</p>
<p>Haec scripsi ad te proficiscens Astura <span class="sc">iii</span> Id.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_148_2"><a class="footnoteCrossrefLink" href="#target_note_LCL491_148_2" title="Click to highlight in text"><sup class="lineRef">2</sup>Asinium (C. As- <span class="italic">Boot</span>) <span class="italic">vel</span> Acilium <span class="italic">coni. SB</span>: Caninum <span class="italic">Brunt</span></a></li><script type="text/javascript">document.getElementById('note_LCL491_148_2').style.display = "none";</script></ul></section></notes></section>