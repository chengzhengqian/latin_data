<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
te dedisse non accepi. Laeni pueris te dedisse saepe ad me scripseras. eas Laodiceae denique, cum eo venissem, <span class="sc">iii</span> Id. Febr. Laenius mihi reddidit datas a. d. <span class="sc">x</span> Kal. Oct. Laenio tuas commendationes et statim verbis et reliquo tempore &lt;re&gt; probabo.</p>
<p><span class="br"></span><span class="lineNumber">5</span><span class="br"></span>Illae litterae cetera vetera habebant, unum hoc novum de Cibyratis pantheris. multum te amo quod respondisti M. Octavio te non putare; sed posthac omnia quae recta non erunt pro certo negato. nos enim et nostra sponte bene firmi et mehercule auctoritate tua inflammati vicimus omnis (hoc tu ita reperies) cum abstinentia tum iustitia, facilitate, clementia. cave putes quicquam homines magis umquam esse miratos quam nullum terruncium me obtinente provinciam sumptus factum esse nec in rem publicam nec in quemquam &lt;m&gt;eorum praeter quam in L. Tullium leg&lt;atum&gt;. is ceteroqui abstinens, sed Iulia lege †transitam†<a class="footnoteLink" href="#note_LCL008_92_4" id="target_note_LCL008_92_4"><sup>4</sup></a> semel tamen in diem, non ut alii solebant omnibus vicis (praeter eum semel, nemo), accepit. hic facit ut mihi excipiendus sit cum terruncium nego sumptus factum; praeter eum accepit nemo. has a nostro Q. Titinio sordis accepimus.</p>
<p><span class="br"></span><span class="lineNumber">6</span><span class="br"></span>Ego aestivis confectis Quintum fratrem hibernis et Ciliciae praefeci. Q. Volusium, tui Tiberi generum, certum hominem et mirifice abstinentem, misi in Cyprum ut ibi pauculos dies &lt;es&gt;set, ne cives Romani pauci qui illic negotiantur ius sibi dictum negarent; nam evocari ex insula

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_92_4"><a class="footnoteCrossrefLink" href="#target_note_LCL008_92_4" title="Click to highlight in text"><sup class="lineRef">4</sup>translaticia <span class="italic">coni. Watt</span></a></li><script type="text/javascript">document.getElementById('note_LCL008_92_4').style.display = "none";</script></ul></section></notes></section>