<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
aut consolatione aut consilio aut quacumque re potes. quid tu autem possis, aut quid homo quisquam? vix iam deus.</p>
<p><span class="br"></span><span class="lineNumber">6</span><span class="br"></span>Equidem illud molior quod tu mones sperasque fieri posse, ut mihi Caesar concedat ut absim cum aliquid in senatu contra Gnaeum agatur. sed timeo ne non impetrem. venit ab eo Furnius. ut quidem scias quos sequamur, Q. Titini filium cum Caesare esse nuntiat—sed<a class="footnoteLink" href="#note_LCL097_24_6" id="target_note_LCL097_24_6"><sup>6</sup></a> illum maiores mihi gratias agere quam vellem. quid autem me roget, paucis ille quidem verbis sed ἐν δυνάμει, cognosce ex ipsius epistula. me miserum quod tu non valuisti! una fuissemus; consilium certe non defuisset. ‘σύν τε δύ’ ἐρχομένω . . .’</p>
<p><span class="br"></span><span class="lineNumber">7</span><span class="br"></span>Sed acta ne agamus, reliqua paremus. me adhuc haec duo fefellerunt, initio spes compositionis, qua facta volebam ut&lt;i&gt;<a class="footnoteLink" href="#note_LCL097_24_7" id="target_note_LCL097_24_7"><sup>7</sup></a> populari via,<a class="footnoteLink" href="#note_LCL097_24_8" id="target_note_LCL097_24_8"><sup>8</sup></a> sollicitudine senectutem nostram liberare;<a class="footnoteLink" href="#note_LCL097_24_9" id="target_note_LCL097_24_9"><sup>9</sup></a> deinde bellum crudele et exitiosum suscipi a Pompeio intellegebam. melioris me dius fidius civis et viri putabam quovis supplicio adfici quam illi crudelitati non solum praeesse verum etiam interesse. &lt;sed&gt;<a class="footnoteLink" href="#note_LCL097_24_10" id="target_note_LCL097_24_10"><sup>10</sup></a> videtur vel mori satius fuisse quam esse cum his. ad haec igitur cogita, mi Attice, vel potius excogita. quemvis eventum fortius feram quam hunc dolorem.</p>
</section><notes><section class="footnotes"><ul><li class="note" id="note_LCL097_24_6"><a class="footnoteCrossrefLink" href="#target_note_LCL097_24_6" title="Click to highlight in text"><sup class="lineRef">6</sup><span class="italic">distinxit SB</span></a></li><script type="text/javascript">document.getElementById('note_LCL097_24_6').style.display = "none";</script><li class="note" id="note_LCL097_24_7"><a class="footnoteCrossrefLink" href="#target_note_LCL097_24_7" title="Click to highlight in text"><sup class="lineRef">7</sup><span class="italic">add. Bosius</span></a></li><script type="text/javascript">document.getElementById('note_LCL097_24_7').style.display = "none";</script><li class="note" id="note_LCL097_24_8"><a class="footnoteCrossrefLink" href="#target_note_LCL097_24_8" title="Click to highlight in text"><sup class="lineRef">8</sup>ut ea (<span class="italic">Purser</span>)</a></li><script type="text/javascript">document.getElementById('note_LCL097_24_8').style.display = "none";</script><li class="note" id="note_LCL097_24_9"><a class="footnoteCrossrefLink" href="#target_note_LCL097_24_9" title="Click to highlight in text"><sup class="lineRef">9</sup>liberari <span class="italic">vel</span> -arem (<span class="italic">Wesenberg</span>)</a></li><script type="text/javascript">document.getElementById('note_LCL097_24_9').style.display = "none";</script><li class="note" id="note_LCL097_24_10"><a class="footnoteCrossrefLink" href="#target_note_LCL097_24_10" title="Click to highlight in text"><sup class="lineRef">10</sup><span class="italic">add. SB</span></a></li><script type="text/javascript">document.getElementById('note_LCL097_24_10').style.display = "none";</script></ul></section></notes></section>