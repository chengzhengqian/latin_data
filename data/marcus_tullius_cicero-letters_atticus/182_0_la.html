<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>101 (V.8)</h2>
<h2><span class="italic">Scr. Brundisii <span class="sc">iv</span> Non. Iun. an. 51</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Me et incommoda valetudo, e qua iam emerseram, utpote cum sine febri laborassem, et Pomptini exspectatio, de quo adhuc ne rumor quidem venerat, tenebat duodecimum iam diem Brundisi; sed cursum exspectabamus.</p>
<p><span class="br"></span><span class="lineNumber">2</span><span class="br"></span>Tu, si modo es Romae (vix enim puto, sin es), hoc vehementer animadvertas velim. Roma acceperam litteras Milonem meum queri per litteras iniuriam meam quod Philotimus socius esset in bonis suis. id ego ita fieri volui de C. Duroni sententia, quem et amicissimum Miloni perspexeram et talem virum qualem tu iudicas cognoram; eius autem consilium meumque hoc fuerat, primum ut in potestate nostra esset res, ne illum malus emptor alienus mancipiis, quae permulta secum habet, spoliaret, deinde ut Faustae quod<a class="footnoteLink" href="#note_LCL008_42_1" id="target_note_LCL008_42_1"><sup>1</sup></a> cautum ille esse voluisset ratum esset; erat etiam illud, ut ipsi nos si quid servari posset quam facillime servaremus. nunc rem totam perspicias velim; <span class="br"></span><span class="lineNumber">3</span><span class="br"></span> nobis enim scribuntur saepe maiora. si ille queritur, si scribit ad amicos, si idem Fausta vult, Philotimus, ut ego ei coram dixeram mihique ille receperat, ne sit invito Milone in bonis; nihil nobis fuerat tanti. sin haec leviora sunt, tu iudicabis. loquere cum Duronio. scripsi etiam ad

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_42_1"><a class="footnoteCrossrefLink" href="#target_note_LCL008_42_1" title="Click to highlight in text"><sup class="lineRef">1</sup>quoi <span class="italic">vel</span> qui (<span class="italic">SB</span>)</a></li><script type="text/javascript">document.getElementById('note_LCL008_42_1').style.display = "none";</script></ul></section></notes></section>