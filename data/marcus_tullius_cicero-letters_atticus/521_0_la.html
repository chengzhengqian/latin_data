<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
si Plancum rogandum putas, scribas ad me velim, ut quid rei sit et quid rogandum sciam.</p>
<p><span class="br"></span><span class="lineNumber">2</span><span class="br"></span>De epistula ad Caesarem quid egeris exspecto. de Silio non ita sane laboro. tu mi aut Scapulanos aut Clodianos efficias necesse est. sed nescio quid videris dubitare de Clodia; utrum quando veniat an sintne venales? sed quid est quod audio Spintherem fecisse divortium?</p>
<p><span class="br"></span><span class="lineNumber">3</span><span class="br"></span>De lingua Latina securi es animi. dices †qui alia<a class="footnoteLink" href="#note_LCL491_24_1" id="target_note_LCL491_24_1"><sup>1</sup></a> quae scribis†. ἀπóγραφα sunt, minore labore fiunt; verba tantum adfero, quibus abundo.</p>
</section>
<section class="div2">
<h2>295 (XII.53)</h2>
<h2><span class="italic">Scr. in Tusculano <span class="sc">xi</span> Kal. Iun. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Ego, etsi nihil habeo quod ad te scribam, scribo tamen quia tecum loqui videor. hic nobiscum sunt Nicias et Valerius. hodie tuas litteras exspectabamus matutinas. erunt fortasse [alteras notasse] alterae postmeridianae, nisi te Epiroticae litterae impedient, quas ego non interpello. misi ad te epistulas ad Marcianum et ad Montanum. eas in eundem fasciculum velim addas, nisi forte iam dedisti.</p>
</section><notes><section class="footnotes"><ul><li class="note" id="note_LCL491_24_1"><a class="footnoteCrossrefLink" href="#target_note_LCL491_24_1" title="Click to highlight in text"><sup class="lineRef">1</sup><span class="italic">al</span>. qui talia: quid ad illa <span class="italic">coni. SB</span></a></li><script type="text/javascript">document.getElementById('note_LCL491_24_1').style.display = "none";</script></ul></section></notes></section>