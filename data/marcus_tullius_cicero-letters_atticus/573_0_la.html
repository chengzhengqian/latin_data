<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>De adventu Caesaris idem quod a te mihi scriptum est ab Oppio et Balbo. miror te nihildum cum Tigellio; velut hoc ipsum, quantum acceperit, prorsus aveo scire, nec tamen flocci facio.</p>
<p><span class="br"></span><span class="lineNumber">4</span><span class="br"></span>Quaeris quid cogitem de obviam itione. quid censes nisi Alsium? et quidem ad Murenam de hospitio scripseram, sed opinor cum Matio profectum. Silius tuus<a class="footnoteLink" href="#note_LCL491_128_1" id="target_note_LCL491_128_1"><sup>1</sup></a> igitur urgebitur.</p>
<p><span class="br"></span><span class="lineNumber">5</span><span class="br"></span>Scripto iam superiore versiculo Eros mihi dixit sibi Murenam liberalissime respondisse. eo igitur utamur. nam Silius culcitas non habet. Dida autem, opinor, hospitibus totam villam concessit.</p>
</section>
<section class="div2">
<h2>349 (XIII.51)</h2>
<h2><span class="italic">Scr. in Tusculano <span class="sc">ix</span> Kal. Sept. an. 45 (§ 2)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Ad Caesarem quam misi epistulam eius exemplum fugit me tum tibi mittere. nec id fuit quod suspicaris, ut me puderet tui ne ridicule Micyllus, nec mehercule scripsi aliter ac si πρὸς ἴσον ὅμοιóνque scriberem. bene enim existimo de illis libris, ut tibi coram. itaque scripsi et ἀκολακεύτως et tamen sic ut nihil eum existimem lecturum libentius.</p>
<p><span class="br"></span><span class="lineNumber">2</span><span class="br"></span>De Attica nunc demum mihi est exploratum; itaque ei de integro gratulare. Tigellium totum mihi, et quidem quam primum; nam pendeo animi. narro tibi, Quintus cras;

</p></section><notes><section class="footnotes"><ul><li class="note" id="note_LCL491_128_1"><a class="footnoteCrossrefLink" href="#target_note_LCL491_128_1" title="Click to highlight in text"><sup class="lineRef">1</sup>salustius (<span class="italic">SB</span>: Silius <span class="italic">Muretus</span>)</a></li><script type="text/javascript">document.getElementById('note_LCL491_128_1').style.display = "none";</script></ul></section></notes></section>