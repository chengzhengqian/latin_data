<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
quidem tribuas; quae etsi summa est, tamen nulla esse potest tanta ut interrumpat iter amoris nostri et offici mei. nam ut veni Romam, iterum nunc sum certior factus esse cui darem litteras; itaque has alteras dedi.</p>
<p>Prioribus tibi declaravi adventus noster qualis fuisset et quis esset status atque omnes res nostrae quem ad modum <span class="br"></span><span class="lineNumber">2</span><span class="br"></span> essent, ‘ut in secundis fluxae, ut in adversis bonae.’ post illas datas litteras secuta est summa contentio de domo. diximus apud pontifices prid. Kal. Oct. acta res est accurate a nobis, et si umquam in dicendo fuimus aliquid, aut etiam si &lt;n&gt;umquam alias fuimus, tum profecto dolor et &lt;rei&gt;<a class="footnoteLink" href="#note_LCL007_292_1" id="target_note_LCL007_292_1"><sup>1</sup></a> magnitudo vim quandam nobis dicendi dedit. itaque oratio iuventuti nostrae deberi non potest; quam tibi, etiam si non desideras, tamen mittam cito.</p>
<p><span class="br"></span><span class="lineNumber">3</span><span class="br"></span>Cum pontifices decressent ita, ‘si neque populi iussu neque plebis scitu is qui se dedicasse diceret nominatim ei rei praefectus esset neque populi iussu aut plebis scitu id facere iussus esset,’ videri posse sine religione eam partem areae mihi restitui, mihi facta statim est gratulatio (nemo enim dubita&lt;ba&gt;t quin domus nobis esset adiudicata), cum subito ille in contionem escendit quam Appius ei dedit. nuntiat [iam] populo pontifices secundum se decrevisse, me autem vi conari in possessionem venire; hortatur ut se et Appium sequantur et suam Libertatem ut defendant.

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_292_1"><a class="footnoteCrossrefLink" href="#target_note_LCL007_292_1" title="Click to highlight in text"><sup class="lineRef">1</sup>dolor et <span class="italic">vel</span> -ris et <span class="italic">vel</span> -ris (<span class="italic">Gulielmius</span>)</a></li><script type="text/javascript">document.getElementById('note_LCL007_292_1').style.display = "none";</script></ul></section></notes></section>