<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">

modo si possimus omnium voluntates recuperare et diuturna victoria uti, quoniam reliqui crudelitate odium effugere non potuerunt neque victoriam diutius tenere praeter unum L. Sullam, quem imitaturus non sum. haec nova sit ratio vincendi ut misericordia et liberalitate nos muniamus. id quem ad modum fieri possit non nulla mihi in mentem veniunt et multa reperiri possunt. de his rebus rogo vos ut cogitationem suscipiatis.</p>
<p><span class="br"></span><span class="lineNumber">2</span><span class="br"></span>N. Magium, Pompei praefectum, deprehendi. scilicet meo instituto usus sum et eum statim missum feci. iam duo praefecti fabrum<a class="footnoteLink" href="#note_LCL097_42_1_1" id="target_note_LCL097_42_1_1"><sup>1</sup></a> Pompei in meam potestatem venerunt et a me missi sunt. si volent grati esse, debebunt Pompeium hortari ut malit mihi esse amicus quam iis qui et illi et mihi semper fuerunt inimicissimi, quorum artificiis effectum est ut res publica in hunc statum perveniret.</p>
</section>
<section class="div2">
<h2>175 (IX.8)</h2>
<h2><span class="italic">Scr. in Formiano prid. Id. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Cenantibus <span class="sc">ii</span>&lt;<span class="sc">i</span>&gt;<a class="footnoteLink" href="#note_LCL097_42_1_2" id="target_note_LCL097_42_1_2"><sup>1</sup></a> Id. nobis ac noctu quidem Statius a te epistulam brevem attulit. de L. Torquato quod quaeris, non modo Lucius sed etiam Aulus profectus est, alter multos &lt;ante dies, alter paucos&gt;.<a class="footnoteLink" href="#note_LCL097_42_2" id="target_note_LCL097_42_2"><sup>2</sup></a> de Reatinorum corona quod scribis, moleste fero in agro Sabino sementem fieri proscriptionis. senatores multos esse Romae nos quoque audieramus. ecquid potes dicere cur exierint?</p>
</section><notes><section class="footnotes"><ul><li class="note" id="note_LCL097_42_2"><a class="footnoteCrossrefLink" href="#target_note_LCL097_42_2" title="Click to highlight in text"><sup class="lineRef">2</sup><span class="italic">add. SB, duce Castiglioni</span></a></li><script type="text/javascript">document.getElementById('note_LCL097_42_2').style.display = "none";</script></ul></section></notes></section>