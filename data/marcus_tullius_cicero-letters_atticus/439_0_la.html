<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Quod litteras quibus putas opus esse curas dandas, facis commode. Quintum filium vidi qui Sami vidisset, patrem Sicyone: quorum deprecatio est facilis. utinam illi qui prius illum viderint me apud eum velint adiutum tantum quantum ego illos vellem si quid possem!</p>
<p>Quod rogas ut in bonam partem accipiam si qua sint in <span class="br"></span><span class="lineNumber">7</span><span class="br"></span> tuis litteris quae me mordeant, ego vero in optimam, teque rogo ut aperte, quem ad modum facis, scribas ad me omnia idque facias quam saepissime. vale.</p>
<p><span class="sc">xiiii</span> Kal. Ian.</p>
<p><span class="br"></span><span class="lineNumber">8</span><span class="br"></span></p>
</section>
<section class="div2">
<h2>219 (XI.8)</h2>
<h2><span class="italic">Scr. Brundisii fort. <span class="sc">viii</span> Kal. Ian. an. 48</span></h2>
<h2><span class="ac">Cicero Attico Sal.</span></h2>
<p class="noindent">Quantis curis conficiar etsi profecto vides, tamen cognosces ex Lepta et Trebatio. maximas poenas pendo temeritatis meae, quam tu prudentiam mihi videri vis; neque te deterreo quo minus id disputes scribasque ad me quam saepissime. non nihil enim me levant tuae litterae hoc tempore. per eos qui nostra causa volunt valentque apud illum <span class="br"></span><span class="lineNumber">1</span><span class="br"></span> diligentissime contendas opus est, per Balbum et Oppium maxime, ut de me scribant quam diligentissime. oppugnamur enim, ut audio, et a praesentibus quibusdam et per litteras. iis ita est occurrendum ut rei magnitudo postulat. †Furnius†<a class="footnoteLink" href="#note_LCL097_208_1" id="target_note_LCL097_208_1"><sup>1</sup></a> est illic, mihi inimicissimus. Quintus misit

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_208_1"><a class="footnoteCrossrefLink" href="#target_note_LCL097_208_1" title="Click to highlight in text"><sup class="lineRef">1</sup>Fufius <span class="italic">Manutius</span></a></li><script type="text/javascript">document.getElementById('note_LCL097_208_1').style.display = "none";</script></ul></section></notes></section>