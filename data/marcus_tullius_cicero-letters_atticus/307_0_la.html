<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>156 (VIII.4)</h2>
<h2><span class="italic">Scr. in Formiano <span class="sc">viii</span> Kal. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Dionysius quidem tuus potius quam noster, cuius ego cum satis cognossem mores tuo tamen potius stabam iudicio quam meo, ne tui quidem testimoni, quod ei saepe apud me dederas, veritus superbum se praebuit in fortuna quam putavit nostram fore; cuius fortunae nos, quantum humano consilio effici poterit, motum ratione quadam gubernabimus. cui qui noster honos, quod obsequium, quae etiam ad ceteros contempti cuiusdam hominis commendatio defuit? ut meum iudicium reprehendi a Quinto fratre vulgoque ab omnibus mallem quam illum non efferrem laudibus, Ciceronesque nostros meo potius labore subdoceri quam me alium magistrum quaerere; ad quem ego quas litteras, di immortales, miseram, quantum honoris significantis, quantum amoris! Dicaearchum mehercule aut Aristoxenum diceres arcessi, non unum hominem<a class="footnoteLink" href="#note_LCL008_292_1" id="target_note_LCL008_292_1"><sup>1</sup></a> omnium <span class="br"></span><span class="lineNumber">2</span><span class="br"></span> loquacissimum et minime aptum ad docendum. sed sit<a class="footnoteLink" href="#note_LCL008_292_2" id="target_note_LCL008_292_2"><sup>2</sup></a> memoria bona: me dicet esse meliore. quibus litteris ita respondit ut ego nemini cuius causam non reciperem. semper enim ‘si potero,’ ‘si ante suscepta causa non impediar’; numquam reo cuiquam tam humili, tam sordido, tam nocenti, tam alieno tam praecise negavi quam hic mihi plane &lt;sine&gt; ulla exceptione praecidit. nihil cognovi ingratius; in


</p></section><notes><section class="footnotes"><ul><li class="note" id="note_LCL008_292_1"><a class="footnoteCrossrefLink" href="#target_note_LCL008_292_1" title="Click to highlight in text"><sup class="lineRef">1</sup>non unum <span class="italic">vel</span> hominem (ς (novi), <span class="italic">Purser</span>)</a></li><script type="text/javascript">document.getElementById('note_LCL008_292_1').style.display = "none";</script><li class="note" id="note_LCL008_292_2"><a class="footnoteCrossrefLink" href="#target_note_LCL008_292_2" title="Click to highlight in text"><sup class="lineRef">2</sup>est (<span class="italic">SB</span>)</a></li><script type="text/javascript">document.getElementById('note_LCL008_292_2').style.display = "none";</script></ul></section></notes></section>