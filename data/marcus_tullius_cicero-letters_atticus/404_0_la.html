<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ii<a class="footnoteLink" href="#note_LCL097_138_14" id="target_note_LCL097_138_14"><sup>14</sup></a> rem publicam regent quorum nemo duo mensis <span class="br"></span><span class="lineNumber">7</span><span class="br"></span> potuit patrimonium suum gubernare? non sunt omnia colligenda quae tu acutissime perspicis, sed tamen ea pone ante oculos; iam intelleges id regnum vix semenstre esse posse. quod si me fefellerit, feram, sicut multi clarissimi homines in re publica excellentes tulerunt, nisi forte me Sardanapali vicem in suo<a class="footnoteLink" href="#note_LCL097_138_15" id="target_note_LCL097_138_15"><sup>15</sup></a> lectulo mori malle censueris quam &lt;in&gt;<a class="footnoteLink" href="#note_LCL097_138_16" id="target_note_LCL097_138_16"><sup>16</sup></a> exsilio Themistocleo. qui cum fuisset, ut ait Thucydides, τῶν μὲν παρόντων δι’ ἐλαχίστης βουλῆς κράτιστος γνώμων, τῶν δὲ μελλόντων ἐς πλεῖστον τοῦ γενησομένου ἂριτος εἰκαστής, tamen incidit in eos casus quos vitasset si eum nihil fefellisset. etsi is erat, ut ait idem, qui τὸ ἄμεινον καὶ τὸ χεῖρον ἐν τῷ ἀφανεῖ ἔτι ἑώρα μάλιστα, tamen non vidit nec quo modo Lace-daemoniorum nec quo modo suorum civium invidiam effugeret nec quid Artaxerxi pollice&lt;re&gt;tur. non fuisset illa nox tam acerba Africano, sapientissimo viro, non tam dirus ille dies Sullanus callidissimo viro, C. Mario, si nihil <span class="br"></span><span class="lineNumber">8</span><span class="br"></span> utrumque eorum fefellisset. nos tamen hoc confirmamus illo augurio quo diximus, nec nos fallit nec aliter accidet. corruat iste necesse est aut per adversarios aut ipse per se, qui quidem sibi est adversarius unus acerrimus. id spero vivis nobis fore; quamquam tempus est nos de illa perpetua iam, non de hac exigua vita cogitare. sin quid acciderit maturius, haud sane mea multum interfuerit utrum factum



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_138_14"><a class="footnoteCrossrefLink" href="#target_note_LCL097_138_14" title="Click to highlight in text"><sup class="lineRef">14</sup>si (<span class="italic">vel</span> si ii) pr- ii (<span class="italic">Madvig</span>)</a></li><script type="text/javascript">document.getElementById('note_LCL097_138_14').style.display = "none";</script><li class="note inline" id="note_LCL097_138_15"><a class="footnoteCrossrefLink" href="#target_note_LCL097_138_15" title="Click to highlight in text"><sup class="lineRef">15</sup><span class="italic">del. coni. SB</span></a></li><script type="text/javascript">document.getElementById('note_LCL097_138_15').style.display = "none";</script><li class="note" id="note_LCL097_138_16"><a class="footnoteCrossrefLink" href="#target_note_LCL097_138_16" title="Click to highlight in text"><sup class="lineRef">16</sup><span class="italic">add. Wesenberg</span></a></li><script type="text/javascript">document.getElementById('note_LCL097_138_16').style.display = "none";</script></ul></section></notes></section>