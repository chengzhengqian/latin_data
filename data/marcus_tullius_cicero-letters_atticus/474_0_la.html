<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
ad se venisse. de Pompei<a class="footnoteLink" href="#note_LCL097_278_1" id="target_note_LCL097_278_1"><sup>1</sup></a> Magni filia &lt;tibi&gt; rescripsi me nihil hoc tempore cogitare; alteram vero illam quam tu scribis, puto, nosti: nihil vidi foedius. sed adsum. coram igitur.</p>
<p>Obsignata epistula accepi tuas. Atticae hilaritatem libenter audio. commotiunculis συμπάσχω.</p>
</section>
<section class="div2">
<h2>250 (XII.13)</h2>
<h2><span class="italic">Scr. Asturae Non. Mart. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Commovet me Attica; etsi adsentior Cratero. Bruti litterae scriptae et prudenter et amice multas mihi tamen lacrimas attulerunt. me haec solitudo minus stimulat quam ista celebritas. te unum desidero; sed litteris non difficilius utor quam si domi essem. ardor tamen ille idem urget et manet, non mehercule indulgente me sed tamen repugnante.</p>
<p><span class="br"></span><span class="lineNumber">2</span><span class="br"></span>Quod scribis de Appuleio, nihil puto opus esse tua contentione nec Balbo et Oppio; quibus quidem ille receperat mihique etiam iusserat nuntiari se molestum omnino non

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_278_1"><a class="footnoteCrossrefLink" href="#target_note_LCL097_278_1" title="Click to highlight in text"><sup class="lineRef">1</sup>Pompeia <span class="italic">Bonnet</span></a></li><script type="text/javascript">document.getElementById('note_LCL097_278_1').style.display = "none";</script></ul></section></notes></section>