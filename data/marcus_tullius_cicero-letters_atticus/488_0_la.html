<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
quid ex te Aledius<a class="footnoteLink" href="#note_LCL097_306_1" id="target_note_LCL097_306_1"><sup>1</sup></a> quaesierit. qui<a class="footnoteLink" href="#note_LCL097_306_2" id="target_note_LCL097_306_2"><sup>2</sup></a> etiam nunc molesti sunt, quid existimas, si venero?</p>
<p><span class="br"></span><span class="lineNumber">2</span><span class="br"></span>De Terentia ita cura ut scribis, meque hac ad maximas aegritudines accessione non minima<a class="footnoteLink" href="#note_LCL097_306_3" id="target_note_LCL097_306_3"><sup>3</sup></a> libera. et ut scias me ita dolere ut non iaceam: quibus consulibus Carneades et ea legatio Romam venerit scriptum est in tuo annali. haec nunc quaero, quae causa fuerit—de Oropo, opinor, sed certum nescio; et, si ita est, quae controversiae. praeterea, qui eo tempore nobilis Epicureus fuerit Athenisque praefuerit hortis, qui etiam Athenis πολιτικοὶ fuerint illustres. quae te etiam ex Apollodori puto posse invenire.</p>
<p><span class="br"></span><span class="lineNumber">3</span><span class="br"></span>De Attica molestum, sed quoniam leviter, recte esse confido. de Gamala dubium non mihi erat. unde enim tam felix Ligus pater? ∗ ∗ ∗<a class="footnoteLink" href="#note_LCL097_306_4" id="target_note_LCL097_306_4"><sup>4</sup></a> nam quid de me dicam, cui ut omnia contingant quae volo, levari non possum?</p>
<p>De Drusi hortis, quanti licuisse tu scribis, id ego quoque audieram et, ut opinor, heri ad te scripseram; sed quanti quanti bene emitur quod necesse est. mihi, quoquo modo tu existimas (scio enim ego ipse quid de me existimem), levatio quaedam est, si minus doloris at offici debiti. ad Siccam scripsi, quod utitur L. Cotta. si nihil conficietur de Transtiberinis, habet in Ostiensi Cotta celeberrimo loco sed pusillum loci, ad hanc rem tamen plus etiam quam satis. id velim cogites. nec tamen ista pretia




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_306_1"><a class="footnoteCrossrefLink" href="#target_note_LCL097_306_1" title="Click to highlight in text"><sup class="lineRef">1</sup>atedius (ς)</a></li><script type="text/javascript">document.getElementById('note_LCL097_306_1').style.display = "none";</script><li class="note inline" id="note_LCL097_306_2"><a class="footnoteCrossrefLink" href="#target_note_LCL097_306_2" title="Click to highlight in text"><sup class="lineRef">2</sup>quin (<span class="italic">Wesenberg</span>)</a></li><script type="text/javascript">document.getElementById('note_LCL097_306_2').style.display = "none";</script><li class="note" id="note_LCL097_306_3"><a class="footnoteCrossrefLink" href="#target_note_LCL097_306_3" title="Click to highlight in text"><sup class="lineRef">3</sup>non maxima (ς)</a></li><script type="text/javascript">document.getElementById('note_LCL097_306_3').style.display = "none";</script><li class="note inline" id="note_LCL097_306_4"><a class="footnoteCrossrefLink" href="#target_note_LCL097_306_4" title="Click to highlight in text"><sup class="lineRef">4</sup><span class="italic">lacunam ind. SB</span></a></li><script type="text/javascript">document.getElementById('note_LCL097_306_4').style.display = "none";</script></ul></section></notes></section>