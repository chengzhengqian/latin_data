<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
comprehenderat. me autem hic laudat quod rettulerim, non quod patefecerim, cohortatus sim, quod denique ante quam consulerem ipse iudicaverim. quae omnia quia Cato laudibus extulerat in caelum perscribendaque censuerat, idcirco in eius sententiam est facta discessio. hic autem se etiam tribuere multum mi putat quod scripserit optimum consulem. quis enim ieiunius dixit inimicus? ad cetera vero tibi quem ad modum rescripsit! tantum rogat de senatus consulto ut corrigas. hoc quidem fecisset etiam si &lt;a lib&gt;rario<a class="footnoteLink" href="#note_LCL097_300_2" id="target_note_LCL097_300_2"><sup>2</sup></a> admonitus esset. sed haec iterum ipse viderit.</p>
<p><span class="br"></span><span class="lineNumber">2</span><span class="br"></span>Ad hortos, quoniam probas, effice aliquid. rationes meas nosti. si vero etiam a Faberio aliquid recedit, nihil negoti est. sed etiam sine eo posse videor contendere. venales certe sunt Drusi, fortasse et Lamiani et Cassiani. sed coram.</p>
<p><span class="br"></span><span class="lineNumber">3</span><span class="br"></span>De Terentia, non possum commodius scribere quam tu scribis. officium sit nobis antiquissimum. si quid nos fefellerit, illius malo me quam mei paenitere.</p>
<p><span class="br"></span><span class="lineNumber">4</span><span class="br"></span>Oviae Lolli<a class="footnoteLink" href="#note_LCL097_300_3" id="target_note_LCL097_300_3"><sup>3</sup></a> curanda sunt HS <span class="sc">cÍž</span>. negat Eros posse sine me, credo, quod accipienda aliqua sit et danda aestimatio. vellem tibi dixisset. si enim res est ut mihi scribit parata nec in eo ipso mentitur, per te confici potui&lt;t&gt;. id cognoscas et conficias velim.</p>
<p><span class="br"></span><span class="lineNumber">5</span><span class="br"></span>Quod me in forum vocas, eo vocas unde etiam bonis meis rebus fugiebam. quid enim mihi foro sine iudiciis,


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_300_2"><a class="footnoteCrossrefLink" href="#target_note_LCL097_300_2" title="Click to highlight in text"><sup class="lineRef">2</sup><span class="italic">add. Koch</span></a></li><script type="text/javascript">document.getElementById('note_LCL097_300_2').style.display = "none";</script><li class="note" id="note_LCL097_300_3"><a class="footnoteCrossrefLink" href="#target_note_LCL097_300_3" title="Click to highlight in text"><sup class="lineRef">3</sup>oviace lolii <span class="italic">vel sim</span>. (<span class="italic">SB</span>: Oviae C. Lollii <span class="italic">Lambinus</span>)</a></li><script type="text/javascript">document.getElementById('note_LCL097_300_3').style.display = "none";</script></ul></section></notes></section>