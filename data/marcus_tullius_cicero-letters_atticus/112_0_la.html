<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
non levat luctum hunc sed etiam auget. nam ceteri dolores mitigantur vetustate, hic non potest non et sensu praesentis miseriae et recordatione praeteritae vitae cottidie augeri. desidero enim non mea solum neque meos sed me ipsum. quid enim sum? sed non faciam ut aut tuum animum angam querelis aut meis vulneribus saepius manus adferam. nam quod purgas eos quos ego mihi scripsi invidisse et in eis Catonem, ego vero tantum illum puto ab isto scelere afuisse ut maxime doleam plus apud me simulationem aliorum quam istius fidem valuisse. ceteros quod <span class="br"></span><span class="lineNumber">3</span><span class="br"></span> purgas, debent mihi probati esse tibi si sunt. sed haec sero agimus.</p>
<p>Crassi libertum nihil puto sincere locutum. in senatu rem probe scribis actam. sed quid Curio? an illam orationem non legit? quae unde sit prolata nescio. sed Axius eiusdem diei scribens ad me acta non ita laudat Curionem. at<a class="footnoteLink" href="#note_LCL007_250_1" id="target_note_LCL007_250_1"><sup>1</sup></a> potest ille aliquid praetermittere; tu, nisi quod erat, profecto non scripsisti. Varronis sermo facit exspectationem Caesaris. atque utinam ipse Varro incumbat in causam! quod profecto cum sua sponte tum te instante faciet.</p>
<p><span class="br"></span><span class="lineNumber">4</span><span class="br"></span>Ego, si me aliquando vestri et patriae compotem fortuna fecerit, certe efficiam ut maxime laetere unus ex omnibus amicis meaque officia et studia, quae parum antea luxerunt (fatendum est enim), sic exsequar ut me aeque

</p></section><notes><section class="footnotes"><ul><li class="note" id="note_LCL007_250_1"><a class="footnoteCrossrefLink" href="#target_note_LCL007_250_1" title="Click to highlight in text"><sup class="lineRef">1</sup>ac (Ï‚)</a></li><script type="text/javascript">document.getElementById('note_LCL007_250_1').style.display = "none";</script></ul></section></notes></section>