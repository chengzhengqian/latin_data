<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
meus quam&gt;<a class="footnoteLink" href="#note_LCL097_118_2" id="target_note_LCL097_118_2"><sup>2</sup></a> quia maiore pietate est me mirabiliter excruciat, alter (o rem miseram! nihil enim mihi accidit in omni vita acerbius) indulgentia videlicet nostra depravatus eo progressus est quo non audeo dicere. et exspecto tuas litteras; scripsisti enim te scripturum esse plura<a class="footnoteLink" href="#note_LCL097_118_3" id="target_note_LCL097_118_3"><sup>3</sup></a> cum ipsum vidisses.</p>
<p><span class="br"></span><span class="lineNumber">6</span><span class="br"></span>Omne meum obsequium in illum fuit cum multa severitate, neque unum eius nec parvum sed multa &lt;et&gt; magna delicta compressi. patris autem lenitas amanda - potius ab illo quam tam crudeliter neglegenda. nam litteras eius ad Caesarem missas ita graviter tulimus ut te quidem celaremus sed ipsius vide&lt;re&gt;mur<a class="footnoteLink" href="#note_LCL097_118_4" id="target_note_LCL097_118_4"><sup>4</sup></a> vitam insuavem reddidisse. hoc vero eius iter simulatioque pietatis qualis fuerit non audeo dicere; tantum scio post Hirtium conventum arcessitum a Caesare, cum eo de meo animo a suis rationibus alienissimo et consilio relinquendi Italiam; et haec ipsa timide. sed nulla nostra culpa est, natura metuenda est. haec Curionem, haec Hortensi filium, non patrum culpa corrupit.</p>
<p>Iacet in maerore meus frater neque tam de sua vita quam de mea metuit. huic tu, huic tu malo adfer consolationes, si ullas potes; maxime quidem illam velim, ea quae ad nos delata sint aut falsa esse aut minora. quae si vera sint, quid futurum sit in hac vita et fuga nescio; nam si haberemus rem publicam, consilium mihi non deesset nec ad severitatem nec ad diligentiam. nunc sive iracundia sive dolore sive metu permotus gravius scripsi quam aut tuus



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_118_2"><a class="footnoteCrossrefLink" href="#target_note_LCL097_118_2" title="Click to highlight in text"><sup class="lineRef">2</sup><span class="italic">add. SB</span></a></li><script type="text/javascript">document.getElementById('note_LCL097_118_2').style.display = "none";</script><li class="note inline" id="note_LCL097_118_3"><a class="footnoteCrossrefLink" href="#target_note_LCL097_118_3" title="Click to highlight in text"><sup class="lineRef">3</sup>plurima (<span class="italic">Orelli</span>)</a></li><script type="text/javascript">document.getElementById('note_LCL097_118_3').style.display = "none";</script><li class="note inline" id="note_LCL097_118_4"><a class="footnoteCrossrefLink" href="#target_note_LCL097_118_4" title="Click to highlight in text"><sup class="lineRef">4</sup><span class="italic">add. Madvig</span></a></li><script type="text/javascript">document.getElementById('note_LCL097_118_4').style.display = "none";</script></ul></section></notes></section>