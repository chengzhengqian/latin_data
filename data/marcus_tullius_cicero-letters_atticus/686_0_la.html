<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>Ego me, ut scripseram, in Pompeianum non abdidi, primo tempestatibus, quibus nil taetrius; deinde ab Octaviano cottidie litterae ut negotium susciperem, Capuam venirem, iterum rem publicam servarem, Romam utique statim. ‘αἴδεσϑεν μὲν ἀνήνασϑαι, δεῖσαν δ’ ὑποδέχϑαι.’ is tamen egit sane strenue et agit, Romam veniet cum manu magna; sed est plane puer. putat senatum statim. quis veniet? si venerit, quis incertis rebus offendet Antonium? Kal. Ian. erit fortasse praesidio, aut quidem ante depugnabitur. puero municipia mire favent. iter enim faciens in Samnium venit Cales, mansit Teani. mirifica ἀπάντησις et cohortatio. hoc tu putares? ob hoc ego citius Romam quam constitueram. simul et constituero, scribam.</p>
<p><span class="br"></span><span class="lineNumber">7</span><span class="br"></span>Etsi nondum stipulationes legeram (nec enim Eros venerat), tamen rem prid. Id. velim conficias. epistulas Catinam, Tauromenium, Syracusas commodius mittere potero si Valerius int&lt;erp&gt;res ad me nomina gratiosorum scripserit. alii enim sunt alias, nostrique familiares fere demortui. publice tamen scripsi, si uti vellet eis Valerius; aut mihi nomina mitteret.</p>
<p><span class="br"></span><span class="lineNumber">8</span><span class="br"></span>De Lepidianis feri&lt;i&gt;s Balbus ad me usque ad <span class="sc">iii</span> Kal. exspectabo tuas litteras meque &lt;de&gt; Torquati negotiolo
<span class="br"></span><span class="lineNumber"></span><span class="br"></span>
</p></section><notes></notes></section>