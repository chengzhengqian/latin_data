<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>quod fert εὐκóλως. quod autem de illa nostra cogitatione <span class="br"></span><span class="lineNumber">(7)</span><span class="br"></span> scribis, in qua nihil tibi cedo, ea quae novi valde probo, hominem, domum, facultates. quod caput est, ipsum non novi sed audio laudabilia, de &lt;S&gt;crofa etiam proxime. accedit, si quid hoc ad rem, εὐγενέστερος<a class="footnoteLink" href="#note_LCL491_86_2" id="target_note_LCL491_86_2"><sup>2</sup></a> est etiam quam pater. coram igitur, et quidem propenso animo ad probandum. accedit enim quod patrem, ut scire te puto, plus etiam quam non modo tu sed quam ipse scit, amo, idque et merito et iam diu.</p>
</section>
<section class="div2">
<h2>328 (XIII.20)</h2>
<h2><span class="italic">Scr. in Arpinati c. <span class="sc">vi</span> Non. Quint. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>A Caesare litteras accepi consolatorias datas prid. Kal. Mai. Hispali. de urbe a&lt;u&gt;genda quid sit promulgatum non intellexi. id scire sane velim. Torquato nostra officia grata esse facile patior eaque augere non desinam.</p>
<p><span class="br"></span><span class="lineNumber">2</span><span class="br"></span>Ad Ligarianam de uxore Tuberonis et privigna neque possum iam addere (est enim pervulgata) neque Tuberonem volo offendere:<a class="footnoteLink" href="#note_LCL491_86_1" id="target_note_LCL491_86_1"><sup>1</sup></a> mirifice est enim φιλαíτιος. theatrum quidem sane bellum habuisti.</p>
<p><span class="br"></span><span class="lineNumber">3</span><span class="br"></span>Ego, &lt;et&gt;si hoc loco facillime sustentor, tamen te videre cupio. itaque ut constitui adero. fratrem credo a te esse conventum. scire igitur studeo quid egeris.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_86_2"><a class="footnoteCrossrefLink" href="#target_note_LCL491_86_2" title="Click to highlight in text"><sup class="lineRef">2</sup><span class="italic">al</span>. εὐτενέσ-</a></li><script type="text/javascript">document.getElementById('note_LCL491_86_2').style.display = "none";</script><li class="note" id="note_LCL491_86_1"><a class="footnoteCrossrefLink" href="#target_note_LCL491_86_1" title="Click to highlight in text"><sup class="lineRef">1</sup>defendere (<span class="italic">Ernesti</span>)</a></li><script type="text/javascript">document.getElementById('note_LCL491_86_1').style.display = "none";</script></ul></section></notes></section>