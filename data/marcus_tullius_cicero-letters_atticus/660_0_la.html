<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>407F (XVI.16F)</h2>
<h2><span class="italic">Scr. in Pompeiano eodem fere tempore quo superiorem</span></h2>
<h2><span class="ac">Cicero Capitoni Suo Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Non dubito quin mirere atque etiam stomachere quod tecum <span class="br"></span><span class="lineNumber">(17)</span><span class="br"></span> de eadem re agam saepius. hominis familiarissimi et mihi omnibus rebus coniunctissimi permagna res agitur, Attici. cognovi ego tua studia in amicos, etiam in te amicorum. multum potes nos apud Plancum iuvare. novi humanitatem <span class="br"></span><span class="lineNumber">2</span><span class="br"></span> tuam, scio quam sis amicis iucundus. nemo nos <span class="br"></span><span class="lineNumber">(18)</span><span class="br"></span> in hac causa plus iuvare potest quam tu. et&lt;si&gt;<a class="footnoteLink" href="#note_LCL491_302_1" id="target_note_LCL491_302_1"><sup>1</sup></a> res ita est firma ut debet esse quam consules de consili sententia decreverint cum et lege et senatus consulto cognoscerent, tamen omnia posita putamus in Planci tui liberalitate; quem quidem arbitramur cum offici sui et rei publicae causa decretum consulum comprobaturum tum libenter nostra causa esse facturum. adiuvabis igitur, mi Capito; quod ut facias te vehementer etiam atque etiam rogo.</p>
</section>
<section class="div2">
<h2>408 (XV.29)</h2>
<h2><span class="italic">Scr. in Formiano prid. Non. Quint. an. 44 (§ 3)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Bruti ad te epistulam misi. di boni, quanta ἀμηχανία! cognosces cum legeris. de celebratione ludorum Bruti tibi adsentior. ad M. Aelium nullus tu quidem domum, sed

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_302_1"><a class="footnoteCrossrefLink" href="#target_note_LCL491_302_1" title="Click to highlight in text"><sup class="lineRef">1</sup><span class="italic">add. Wesenberg</span></a></li><script type="text/javascript">document.getElementById('note_LCL491_302_1').style.display = "none";</script></ul></section></notes></section>