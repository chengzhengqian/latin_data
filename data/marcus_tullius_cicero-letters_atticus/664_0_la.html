<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
attributionem in Idus, se autem urgeri acriter. tu ex meis litteris quo modo respondeas moderabere. plura, cum et Brutum videro et Erotem remittam. Atticae meae excusationem accipio eamque amo plurimum; cui et Piliae salutem.</p>
</section>
<section class="div2">
<h2>410 (XVI.5)</h2>
<h2><span class="italic">Scr. in Puteolano <span class="sc">vii</span> Id. Quint. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Tuas iam litteras Brutus exspectabat. cui quidem ego [non]<a class="footnoteLink" href="#note_LCL491_310_1" id="target_note_LCL491_310_1"><sup>1</sup></a> novum attuleram de ‘Tereo’ Acci. ille ‘Brutum’ putabat. sed tamen rumoris nescio quid adflaverat commissione Graecorum frequentiam non fuisse, quod quidem me minime fefellit; scis enim quid ego de Graecis ludis existimem.</p>
<p><span class="br"></span><span class="lineNumber">2</span><span class="br"></span>Nunc audi quod pluris est quam omnia. Quintus &lt;filius&gt;<a class="footnoteLink" href="#note_LCL491_310_2" id="target_note_LCL491_310_2"><sup>2</sup></a> fuit mecum dies compluris et, si ego cuperem, ille vel pluris fuisset; sed quantum fuit, incredibile est quam me in omni genere delectarit in eoque maxime in quo minime satis faciebat. sic enim commutatus est totus et scriptis meis quibusdam quae in manibus habebam et adsiduitate orationis et praeceptis ut tali animo in rem publicam quali nos volumus futurus sit. hoc cum mihi non modo confirmasset sed etiam persuasisset, egit mecum accurate multis verbis tibi ut sponderem se dignum et te et nobis futurum; neque se postulare ut statim crederes sed, cum


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_310_1"><a class="footnoteCrossrefLink" href="#target_note_LCL491_310_1" title="Click to highlight in text"><sup class="lineRef">1</sup><span class="italic">del. Corradus</span>: nuntium <span class="italic">coni. SB</span></a></li><script type="text/javascript">document.getElementById('note_LCL491_310_1').style.display = "none";</script><li class="note inline" id="note_LCL491_310_2"><a class="footnoteCrossrefLink" href="#target_note_LCL491_310_2" title="Click to highlight in text"><sup class="lineRef">2</sup><span class="italic">add. Tyrrell</span></a></li><script type="text/javascript">document.getElementById('note_LCL491_310_2').style.display = "none";</script></ul></section></notes></section>