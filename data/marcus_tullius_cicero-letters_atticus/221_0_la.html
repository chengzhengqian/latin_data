<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">15</span><span class="br"></span>De Bibuli edicto, nihil novi praeter illam exceptionem de qua tu ad me scripseras ‘nimis gravi praeiudicio in ordinem nostrum.’ ego tamen habeo ἰσοδυναμοῦσαν sed tectiorem ex Q. Muci P. f. edicto Asiatico, ‘extra quam si ita negotium gestum est ut eo stari non oporteat ex fide bona’; multaque sum secutus Scaevolae, in iis illud in quo sibi libertatem censent Graeci datam, ut Graeci inter se disceptent suis legibus. breve autem edictum est propter hanc meam διαίρεσιν, quod duobus generibus edicendum putavi; quorum unum est provinciale, in quo inest de rationibus civitatum, de aere alieno, de usura, de syngraphis, in eodem omnia de publicanis; alterum quod sine edicto satis commode transigi non potest, de hereditatum possessionibus, de bonis possidendis, magistris faciendis, &lt;bonis&gt;<a class="footnoteLink" href="#note_LCL008_120_11" id="target_note_LCL008_120_11"><sup>11</sup></a> vendendis, quae ex edicto et postulari et fieri solent. tertium de reliquo iure dicundo ἄγραφον reliqui. dixi me de eo genere mea decreta ad edicta urbana accommodaturum, itaque curo, et satis facio adhuc omnibus. Graeci vero exsultant quod peregrinis iudicibus utuntur. ‘nugatoribus quidem’ inquies. quid refert? ii se αὐτονομίαν adeptos putant. nostri<a class="footnoteLink" href="#note_LCL008_120_12" id="target_note_LCL008_120_12"><sup>12</sup></a> enim, credo, gravis habent, Turpionem sutorium et Vettium mancipem.</p>
<p><span class="br"></span><span class="lineNumber">16</span><span class="br"></span>De publicanis quid agam videris quaerere. habeo in deliciis, obsequor, verbis laudo, orno: efficio ne cui molesti sint. τὸ παραδοξóτατον: usuras eorum quas pactionibus adscripserant servavit etiam Servilius; ego sic: diem statuo


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_120_11"><a class="footnoteCrossrefLink" href="#target_note_LCL008_120_11" title="Click to highlight in text"><sup class="lineRef">11</sup><span class="italic">add. Watt</span></a></li><script type="text/javascript">document.getElementById('note_LCL008_120_11').style.display = "none";</script><li class="note inline" id="note_LCL008_120_12"><a class="footnoteCrossrefLink" href="#target_note_LCL008_120_12" title="Click to highlight in text"><sup class="lineRef">12</sup>vestri (ς)</a></li><script type="text/javascript">document.getElementById('note_LCL008_120_12').style.display = "none";</script></ul></section></notes></section>