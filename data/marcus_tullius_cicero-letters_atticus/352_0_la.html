<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
meum iudicium et contra omnium antiquorum auctoritatem; nec tam ut illa adiuvem quam[quam] ut haec ne videam cupio discedere. noli enim putare tolerabilis horum insanias nec unius modi fore. etsi quid te horum fugit, legibus, iudiciis, senatu sublato libidines, audacias, sumptus, egestates tot egentissimorum hominum nec privatas posse res nec rem publicam sustinere? abeamus igitur inde qualibet navigatione; etsi id quidem ut tibi videbitur, sed certe abeamus. sciemus enim &lt;iam&gt;,<a class="footnoteLink" href="#note_LCL097_34_4" id="target_note_LCL097_34_4"><sup>4</sup></a> id quod exspectas, quid Brundisi actum sit.</p>
<p><span class="br"></span><span class="lineNumber">6</span><span class="br"></span>Bonis viris quod ais probari quae adhuc fecerimus scirique ab iis &lt;non sine causa nos&gt;<a class="footnoteLink" href="#note_LCL097_34_5" id="target_note_LCL097_34_5"><sup>5</sup></a> non profectos valde gaudeo, si est nunc ullus gaudendi locus. de Lentulo investigabo diligentius. id mandavi Philotimo, homini forti ac nimium optimati.</p>
<p><span class="br"></span><span class="lineNumber">7</span><span class="br"></span>Extremum est ut tibi argumentum ad scribendum fortasse iam desit; nec enim alia de re nunc ulla scribi potest et de hac quid iam amplius inveniri potest? sed quoniam et ingenium suppeditat (dico mehercule ut sentio) et amor, quo et meum ingenium incitatur, perge, ut facis, et scribe quantum potest.</p>
<p>In Epirum quod me non invitas, comitem non molestum, subirascor. sed vale. nam ut tibi ambulandum, ungendum, sic mihi dormiendum. etenim litterae tuae mihi somnum attulerunt.</p>
</section><notes><section class="footnotes"><ul><li class="note" id="note_LCL097_34_4"><a class="footnoteCrossrefLink" href="#target_note_LCL097_34_4" title="Click to highlight in text"><sup class="lineRef">4</sup><span class="italic">add. Wesenberg</span></a></li><script type="text/javascript">document.getElementById('note_LCL097_34_4').style.display = "none";</script><li class="note" id="note_LCL097_34_5"><a class="footnoteCrossrefLink" href="#target_note_LCL097_34_5" title="Click to highlight in text"><sup class="lineRef">5</sup><span class="italic">add. SB</span></a></li><script type="text/javascript">document.getElementById('note_LCL097_34_5').style.display = "none";</script></ul></section></notes></section>