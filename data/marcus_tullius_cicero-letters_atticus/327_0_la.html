<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
obtinere e quibus repugnemus, id quod neutrum nobis hoc tempore contigit, quod et magnam partem Italiae Caesar occupavit et nos non habemus exercitum tam amicum<a class="footnoteLink" href="#note_LCL008_332_2" id="target_note_LCL008_332_2"><sup>2</sup></a> neque tam magnum quam ille. itaque nobis providendum est ut summae<a class="footnoteLink" href="#note_LCL008_332_3" id="target_note_LCL008_332_3"><sup>3</sup></a> rei publicae rationem habeamus. etiam atque etiam te hortor ut cum omni copia quam primum ad me venias. possumus etiam nunc rem publicam erigere, si communi consilio negotium administrabimus; si distrahemur, infirmi erimus. mihi hoc constitutum est.</p>
<p><span class="br"></span><span class="lineNumber">4</span><span class="br"></span>His litteris scriptis †sic adpoete†<a class="footnoteLink" href="#note_LCL008_332_4" id="target_note_LCL008_332_4"><sup>4</sup></a> mihi litteras et mandata attulit. quod me hortare ut istuc veniam, id me facere non arbitror posse, quod non magno opere his legionibus confido.</p>
</section>
<section class="div2">
<h2>162D (VIII.12D)</h2>
<h2><span class="italic">Scr. Luceriae <span class="sc">xiii</span> Kal. Mart. an. 49</span></h2>
<h2><span class="ac">Cn. Magnus Procos. S. D. L. Domitio Procos.</span></h2>
<p class="noindent"><span class="br"></span><span class="lineNumber">1</span><span class="br"></span>Litterae mihi a te redditae sunt a. d. <span class="sc">xiii</span> Kal. Mart., in quibus scribis Caesarem apud Corfinium castra posuisse. quod putavi et praemonui fit, ut nec in praesentia committere tecum proelium velit et omnibus copiis conductis [per] te<a class="footnoteLink" href="#note_LCL008_332_1" id="target_note_LCL008_332_1"><sup>1</sup></a> implicet, ne ad me iter tibi expeditum sit atque istas copias coniungere optimorum civium possis cum his legionibus de quarum voluntate dubitamus. quo etiam magis tuis litteris sum commotus; neque enim eorum militum quos mecum habeo voluntate satis confido ut de omnibus fortunis rei publicae dimicem neque etiam qui ex dilectibus conscripti sunt consulibus convenerunt.</p>
</section><notes><section class="footnotes"><ul><li class="note" id="note_LCL008_332_2"><a class="footnoteCrossrefLink" href="#target_note_LCL008_332_2" title="Click to highlight in text"><sup class="lineRef">2</sup>amplum (<span class="italic">SB</span>)</a></li><script type="text/javascript">document.getElementById('note_LCL008_332_2').style.display = "none";</script><li class="note inline" id="note_LCL008_332_3"><a class="footnoteCrossrefLink" href="#target_note_LCL008_332_3" title="Click to highlight in text"><sup class="lineRef">3</sup>summam (<span class="italic">Lambinus</span>)</a></li><script type="text/javascript">document.getElementById('note_LCL008_332_3').style.display = "none";</script><li class="note inline" id="note_LCL008_332_4"><a class="footnoteCrossrefLink" href="#target_note_LCL008_332_4" title="Click to highlight in text"><sup class="lineRef">4</sup>Sicca (<span class="italic">Hofmann</span>) abs te <span class="italic">Boot</span></a></li><script type="text/javascript">document.getElementById('note_LCL008_332_4').style.display = "none";</script><li class="note inline" id="note_LCL008_332_1"><a class="footnoteCrossrefLink" href="#target_note_LCL008_332_1" title="Click to highlight in text"><sup class="lineRef">1</sup><span class="italic">al.</span> pr(a)eter te: penitus <span class="italic">coni. SB</span></a></li><script type="text/javascript">document.getElementById('note_LCL008_332_1').style.display = "none";</script></ul></section></notes></section>