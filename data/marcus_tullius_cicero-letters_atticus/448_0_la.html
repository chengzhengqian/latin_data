<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
detulimus. itaque tum et a tuo vilico sumpsimus et aliunde mutuati sumus cum Quintus queritur<a class="footnoteLink" href="#note_LCL097_226_1" id="target_note_LCL097_226_1"><sup>1</sup></a> per litteras sibi nos nihil dedisse, qui neque ab illo rogati sumus neque ipsi eam pecuniam aspeximus. sed velim videas quid sit quod confici possit quidque mihi de omnibus des consili; et causam nosti.</p>
<p><span class="br"></span><span class="lineNumber">5</span><span class="br"></span>Plura ne scribam dolore impedior. si quid erit quod ad quos scribendum meo nomine putes, velim, ut soles, facias, quotiensque habebis cui des ad me litteras nolim praetermittas. vale.</p>
</section>
<section class="div2">
<h2>225 (XI.14)</h2>
<h2><span class="italic">Scr. Brundisii m. Apr. an. 47</span></h2>
<h2><span class="ac">Cicero Attico Sal.</span></h2>
<p><span class="br"></span><span class="lineNumber">1</span><span class="br"></span>Non me offendit veritas litterarum tuarum quod me cum communibus tum praecipuis malis oppressum ne incipis quidem, ut solebas, consolari faterisque id fieri iam non posse. nec enim ea sunt quae erant antea cum, ut nihil aliud, comites me et socios habere putabam. omnes enim Achaici deprecatores itemque in Asia quibus non erat ignotum, etiam quibus erat, in Africam dicuntur navigaturi. ita praeter Laelium neminem habeo culpae socium; qui tamen hoc meliore in causa est quod iam est receptus.</p>
<p><span class="br"></span><span class="lineNumber">2</span><span class="br"></span>De me autem non dubito quin ad Balbum et ad Oppium scripserit; a quibus, si quid esset laetius, certior factus

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_226_1"><a class="footnoteCrossrefLink" href="#target_note_LCL097_226_1" title="Click to highlight in text"><sup class="lineRef">1</sup>quereretur (<span class="italic">Madvig</span>)</a></li><script type="text/javascript">document.getElementById('note_LCL097_226_1').style.display = "none";</script></ul></section></notes></section>