<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>182 (IX.14)</h2>
<h2><span class="italic">Scr. in Formiano <span class="sc">ix</span> vel <span class="sc">viii</span> Kal. Apr. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Miseram ad te <span class="sc">viiii</span> Kal. exemplum epistulae Balbi ad me et Caesaris ad eum. ecce tibi eodem die Capua litteras accepi a Q. Pedio Caesarem ad se prid. Id. Mart. misisse hoc exemplo:</p>
<blockquote><p>
Pompeius se oppido tenet. nos ad portas castra habemus. conamur opus magnum et multorum dierum propter altitudinem maris; sed tamen nihil est quod potius faciamus. ab utroque portus cornu moles iacimus, ut aut illum quam primum traicere quod habet Brundisi copiarum cogamus aut exitum prohibeamus.
</p></blockquote>
<p><span class="br"></span><span class="lineNumber">2</span><span class="br"></span>Ubi est illa pax de qua Balbus scripserat torqueri se? ecquid acerbius, ecquid crudelius? atque eum loqui quidam αὐϑεντικῶς narrabat Cn. Carbonis, M. Bruti se poenas persequi omniumque eorum in quos Sulla crudelis hoc socio fuisset; nihil Curionem se duce facere quod non hic Sulla duce fecisset; a &lt;se&gt; dam&lt;natos am&gt;bitus nomine,<a class="footnoteLink" href="#note_LCL097_82_1" id="target_note_LCL097_82_1"><sup>1</sup></a> quibus exsili poena superioribus legibus non fuisset, ab illo patriae proditores de exsilio reductos esse; queri de Milone per vim expulso; neminem tamen se violaturum nisi qui arma contra. haec Barbius<a class="footnoteLink" href="#note_LCL097_82_2" id="target_note_LCL097_82_2"><sup>2</sup></a> quidam a Curione <span class="sc">iii</span> Id. profectus,


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_82_1"><a class="footnoteCrossrefLink" href="#target_note_LCL097_82_1" title="Click to highlight in text"><sup class="lineRef">1</sup>ad ambitionem (<span class="italic">SB</span>: a se <span class="italic">iam Graevius</span>, damn- ambitus <span class="italic">iam Gronovius</span>)</a></li><script type="text/javascript">document.getElementById('note_LCL097_82_1').style.display = "none";</script><li class="note inline" id="note_LCL097_82_2"><a class="footnoteCrossrefLink" href="#target_note_LCL097_82_2" title="Click to highlight in text"><sup class="lineRef">2</sup>Baebius ς, <span class="italic">edd</span>.</a></li><script type="text/javascript">document.getElementById('note_LCL097_82_2').style.display = "none";</script></ul></section></notes></section>