<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>334 (XIII.35â€“36)</h2>
<h2><span class="italic">Scr. in Tusculano <span class="sc">iii</span> Id. Quint. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>O rem indignam! gentilis tuus urbem auget quam hoc biennio primum vidit, et ei parum magna visa est quae etiam ipsum capere potuerit. hac de re igitur exspecto tuas
<span class="br"></span><span class="lineNumber">2</span><span class="br"></span>litteras.</p>
<p>Varroni scribis te, simul ac venerit. dati igitur iam sunt nec tibi integrum est: hui, si scias quanto periculo tuo! aut fortasse litterae meae te retardarunt, si eas nondum legeras cum has proximas scripsisti. scire igitur aveo quo modo res se habeat.</p>
<p><span class="br"></span><span class="lineNumber">3</span><span class="br"></span>De Bruti amore vestraque ambulatione, etsi mihi nihil <span class="br"></span><span class="lineNumber">(36)</span><span class="br"></span> novi adfers sed idem quod saepe, tamen hoc audio libentius quo saepius, eoque mihi iucundius est quod tu eo laetaris, certiusque eo est quod a te dicitur.</p>
</section>
<section class="div2">
<h2>335 (XIII.43)</h2>
<h2><span class="italic">Scr. in Tusculano <span class="sc">iii</span> Id. Quint. an. 45 vesperi</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Ego vero utar prorogatione diei, tuque humanissime fecisti qui me certiorem feceris, atque ita ut eo tempore acciperem litteras quo non exspectarem, tuque ut ab ludis
<span class="br"></span><span class="lineNumber"></span><span class="br"></span>
</p></section><notes></notes></section>