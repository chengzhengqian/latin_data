<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
Athenas venisse prid. Id. Oct., e navi egressum in Piraeum tuas ab Acasto nostro litteras accepisse, conturbatum quod cum febre Romam venisses bono tamen animo esse coepisse quod Acastus ea quae vellem de adlevato corpore tuo nuntiaret, cohorruisse autem in e&lt;ο&gt;<a class="footnoteLink" href="#note_LCL008_174_1" id="target_note_LCL008_174_1"><sup>1</sup></a> quod tuae litterae de legionibus Caesaris adferrent; et egi[sse]<a class="footnoteLink" href="#note_LCL008_174_2" id="target_note_LCL008_174_2"><sup>2</sup></a> tecum ut videres ne quid φιλοτιμία eius quem nosti nobis noceret; et, de quo iam pridem ad te scripseram, Turranius autem secus tibi Brundisi dixerat (quod ex iis litteris cognovi quas a Xenone, optimo viro, accepi), cur fratrem provinciae non praefecissem exposui breviter. haec fere sunt in illa epistula.</p>
<p><span class="br"></span><span class="lineNumber">2</span><span class="br"></span>Nunc audi reliqua. per fortunas, omnem tuum amorem quo me es amplexus omnemque tuam prudentiam, quam mehercule ego in omni genere iudico singularem, confer iam ad eam curam, ut de omni statu meo cogites. videre enim mihi videor tantam dimicationem, nisi idem deus qui nos melius quam optare auderemus Parthico bello liberavit respexerit rem publicam—sed tantam quanta numquam fuit. age, hoc malum mihi commune est cum omnibus; nihil tibi mando ut de eo cogites, illud meum proprium πρóβλημα, quaeso, suscipe. videsne ut te auctore sim utrumque complexus [Pompeium et Caesarem]?<a class="footnoteLink" href="#note_LCL008_174_3" id="target_note_LCL008_174_3"><sup>3</sup></a> ac vellem a principio te audisse amicissime monentem,</p>
<blockquote><p>
<span class="line indent2">ἀλλ’ ἐμòν οὔποτε ϑυμòν ἐνὶ στήϑεσσιν ἔπειϑες.</span><span class="linebreak"></span>
<span class="line indent2">[πατρίδος]<a class="footnoteLink" href="#note_LCL008_174_4" id="target_note_LCL008_174_4"><sup>4</sup></a></span><span class="linebreak"></span>
</p></blockquote>
<p class="noindent">sed aliquando tamen persuasisti ut alterum complecterer quia de me erat optime meritus, alterum quia tantum valebat.




</p></section><notes><section class="footnotes"><ul><li class="note" id="note_LCL008_174_1"><a class="footnoteCrossrefLink" href="#target_note_LCL008_174_1" title="Click to highlight in text"><sup class="lineRef">1</sup>in eo <span class="italic">Mueller</span>: me <span class="italic">codd</span>.</a></li><script type="text/javascript">document.getElementById('note_LCL008_174_1').style.display = "none";</script><li class="note inline" id="note_LCL008_174_2"><a class="footnoteCrossrefLink" href="#target_note_LCL008_174_2" title="Click to highlight in text"><sup class="lineRef">2</sup>egisse (<span class="italic">SB</span>)</a></li><script type="text/javascript">document.getElementById('note_LCL008_174_2').style.display = "none";</script><li class="note" id="note_LCL008_174_3"><a class="footnoteCrossrefLink" href="#target_note_LCL008_174_3" title="Click to highlight in text"><sup class="lineRef">3</sup><span class="italic">del. Victorius</span></a></li><script type="text/javascript">document.getElementById('note_LCL008_174_3').style.display = "none";</script><li class="note inline" id="note_LCL008_174_4"><a class="footnoteCrossrefLink" href="#target_note_LCL008_174_4" title="Click to highlight in text"><sup class="lineRef">4</sup><span class="italic">del</span>. <span class="italic">Schütz</span></a></li><script type="text/javascript">document.getElementById('note_LCL008_174_4').style.display = "none";</script></ul></section></notes></section>