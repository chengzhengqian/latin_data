<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>204 (X.12a)</h2>
<h2><span class="italic">Scr. in Cumano prid. Non. Mai. an. 49</span></h2>
<h2><span class="ac">&lt;Cicero Attico Sal.&gt;</span></h2>
<p><span class="br"></span><span class="lineNumber">1</span><span class="br"></span>Sine dubio errasse nos confitendum est. ‘at semel, at una in re.’ immo omnia quo diligentius cogitata eo facta sunt imprudentius. ‘ἀλλὰ τὰ μὲν προτετύχϑαι ἐάσομεν ἀχνύμενοί περ,’ in reliquis modo ne ruamus. iubes enim de profectione me<a class="footnoteLink" href="#note_LCL097_164_1" id="target_note_LCL097_164_1"><sup>1</sup></a> providere. quid provideam? ita patent omnia quae accidere possunt ut, ea si vitem, sedendum sit cum dedecore et dolore, si neglegam, periculum sit ne in manus incidam perditorum. sed vide quantis in miseriis simus: optandum interdum videtur ut aliquam accipiamus <span class="br"></span><span class="lineNumber">2</span><span class="br"></span> ab istis quamvis acerbam iniuriam, ut tyranno in odio fuisse videamur. quod si nobis is cursus quem speraram pateret, effecissem aliquid profecto, ut tu optas et hortaris, dignum nostra mora. sed mirificae sunt custodiae et quidem ille ipse Curio suspectus. qua re vi aut clam agendum est, et si vi †forte ne cum tempestate clam autem istis†. in quo si quod σφάλμα, vides quam turpe sit. trahimur, nec fugiendum si quid violentius.</p>
<p><span class="br"></span><span class="lineNumber">3</span><span class="br"></span>De Caelio saepe mecum agito nec, si quid habuero tale, dimittam. Hispanias spero firmas esse. Massiliensium factum cum ipsum per se luculentum est tum mihi argumento

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_164_1"><a class="footnoteCrossrefLink" href="#target_note_LCL097_164_1" title="Click to highlight in text"><sup class="lineRef">1</sup>mea (<span class="italic">Gronovius</span>)</a></li><script type="text/javascript">document.getElementById('note_LCL097_164_1').style.display = "none";</script></ul></section></notes></section>