<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
scripserat, a. d. <span class="sc">v</span> Id. Febr. Corfinio proficisci cum exercitu et ad me venire, miror quid causae fuerit qua re consilium mutaris. nam illa causa quam mihi Vibullius scribit levis est, te propterea moratum esse quod audieris Caesarem Firmo progressum in Castrum Truentinum venisse; quanto enim magis appropinquare adversarius coepit, eo tibi celerius agendum erat ut te mecum coniungeres prius quam Caesar aut tuum iter impedire aut me abs te excludere posset.</p>
<p><span class="br"></span><span class="lineNumber">2</span><span class="br"></span>Quam ob rem etiam &lt;atque etiam&gt; te rogo et hortor, id quod non destiti superioribus litteris a te petere, ut primo quoque die Luceriam ad &lt;me&gt;<a class="footnoteLink" href="#note_LCL008_328_2" id="target_note_LCL008_328_2"><sup>2</sup></a> venires, ante quam copiae quas instituit Caesar contrahere in unum locum coactae vos<a class="footnoteLink" href="#note_LCL008_328_3" id="target_note_LCL008_328_3"><sup>3</sup></a> a nobis distrahant. sed si erunt qui te impediant ut &lt;v&gt;illas<a class="footnoteLink" href="#note_LCL008_328_4" id="target_note_LCL008_328_4"><sup>4</sup></a> suas servent, aequum est me a te impetrare ut cohortis quae ex Piceno et Camerino venerunt, quae fortunas suas reliquerunt, ad me missum facias.</p>
</section>
<section class="div2">
<h2>162C (VIII.12C)</h2>
<h2><span class="italic">Scr. Luceriae <span class="sc">xiv</span> Kal. Mart. an. 49</span></h2>
<h2><span class="ac">Cn. Magnus Procos. S. D. L. Domitio Procos.</span></h2>
<p class="noindent"><span class="br"></span><span class="lineNumber">1</span><span class="br"></span>Litteras abs te M. Calenius ad me attulit a. d. <span class="sc">xiiii</span> Kal. Mart.; in quibus litteris scribis tibi in animo esse observare Caesarem et, si secundum mare ad me ire coepisset, confestim in Samnium ad me venturum, sin autem ille circum istaec loca commoraretur, te ei, si propius accessisset, resistere velle.</p>
</section><notes><section class="footnotes"><ul><li class="note" id="note_LCL008_328_2"><a class="footnoteCrossrefLink" href="#target_note_LCL008_328_2" title="Click to highlight in text"><sup class="lineRef">2</sup><span class="italic">add. Otto</span></a></li><script type="text/javascript">document.getElementById('note_LCL008_328_2').style.display = "none";</script><li class="note inline" id="note_LCL008_328_3"><a class="footnoteCrossrefLink" href="#target_note_LCL008_328_3" title="Click to highlight in text"><sup class="lineRef">3</sup>nos (<span class="italic">num recte?</span>) (<span class="italic">Hervagius</span>)</a></li><script type="text/javascript">document.getElementById('note_LCL008_328_3').style.display = "none";</script><li class="note" id="note_LCL008_328_4"><a class="footnoteCrossrefLink" href="#target_note_LCL008_328_4" title="Click to highlight in text"><sup class="lineRef">4</sup><span class="italic">add. Graevius</span></a></li><script type="text/javascript">document.getElementById('note_LCL008_328_4').style.display = "none";</script></ul></section></notes></section>