<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>89 (IV.16)</h2>
<h2><span class="italic">Scr. Romae c. Kal. Quint. an. 54</span></h2>
<h2><span class="ac">Cicero Attico Sal.</span></h2>
<p class="noindent">Occupationum mearum vel hoc signum erit quod epistula librari manu est. de epistularum frequentia te nihil accuso, sed pleraeque tantum modo mihi nuntiabant ubi esses quod erant abs te, vel etiam significabant recte esse. quo in genere maxime delectarunt duae fere eodem tempore <span class="br"></span><span class="lineNumber">1</span><span class="br"></span> abs te Buthroto datae; scire enim volebam te commode navigasse. sed haec epistularum frequentia non tam uber-tate sua quam crebritate delectavit: illa fuit gravis et plena rerum quam mihi M. Paccius, hospes tuus, reddidit. ad eam rescribam igitur, et hoc quidem primum: Paccio et verbis et re ostendi quid tua commendatio ponderis haberet. itaque in intimis est meis, cum antea notus non fuisset.</p>
<p>Nunc pergam ad cetera. Varro, de quo ad me scribis, includetur in aliquem locum, si modo erit locus. sed nosti genus dialogorum meorum. ut in oratoriis, quos tu in caelum fers, non potuit mentio fieri cuiusquam ab iis qui disputant nisi eius qui illis notus aut auditus esset, &lt;ita&gt;<a class="footnoteLink" href="#note_LCL007_334_1" id="target_note_LCL007_334_1"><sup>1</sup></a> hanc <span class="br"></span><span class="lineNumber">2</span><span class="br"></span> ego de re publica quam institui disputationem in Africani personam et Phili et Laeli &lt;et&gt; Manili contuli. adiunxi adulescentis Q. Tuberonem, P. Rutilium, duo Laeli generos, Scaevolam et Fannium. itaque cogitabam, quoniam in singulis libris utor prohoemiis ut Aristoteles in iis quos

</p></section><notes><section class="footnotes"><ul><li class="note" id="note_LCL007_334_1"><a class="footnoteCrossrefLink" href="#target_note_LCL007_334_1" title="Click to highlight in text"><sup class="lineRef">1</sup><span class="italic">add.Wesenberg</span></a></li><script type="text/javascript">document.getElementById('note_LCL007_334_1').style.display = "none";</script></ul></section></notes></section>