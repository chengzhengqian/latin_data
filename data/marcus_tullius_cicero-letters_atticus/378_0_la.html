<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">

decretum (rapiemur aut absentes vexabimur) vel ut consules roget praetor vel dictatorem dicat; quorum neutrum ius est. sed si Sulla potuit efficere ab interrege ut dictator diceretur et magister equitum, cur hic non possit? nihil expedio nisi ut aut ab hoc tamquam Q. Mucius aut ab illo tamquam L. Scipio.</p>
<p><span class="br"></span><span class="lineNumber">3</span><span class="br"></span>Cum tu haec leges, ego illum fortasse convenero. ‘τέτλα&lt;ϑι&gt;.’ ‘κύντερον’ ne illud quidem nostrum proprium. erat enim spes propinqui reditus, erat hominum querela. nunc exire cupimus, qua spe reditus mihi quidem numquam in mentem venit. non modo autem nulla querela est municipalium hominum ac rusticorum sed contra metuunt ut crudelem, iratum. nec tamen mihi quicquam est miserius quam remansisse nec optatius quam evolare non tam ad belli quam ad fugae societatem. sed tu &lt;quid&gt;,<a class="footnoteLink" href="#note_LCL097_86_4" id="target_note_LCL097_86_4"><sup>4</sup></a> omnia qui consilia differebas in id tempus cum sciremus quae Brundisi acta essent? scimus nempe; haeremus nihilo minus. vix enim spero mihi hunc veniam daturum, etsi multa adfero iusta ad impetrandum. sed tibi omnem illius meumque sermonem omnibus verbis expressum statim mittam.</p>
<p><span class="br"></span><span class="lineNumber">4</span><span class="br"></span>Tu nunc omni amore enitere ut nos cura et prudentia iuves. ita subito accurrit ut ne Trebatium<a class="footnoteLink" href="#note_LCL097_86_5" id="target_note_LCL097_86_5"><sup>5</sup></a> quidem, ut constitueram, possim videre; omnia nobis imparatis agenda. sed tamen ἄλλα μὲν αὐτός,’ ut ait ille, ‘ἄλλα δὲ καὶ δαίμων ὑποϑήσεται.’ quicquid egero continuo scies.


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_86_4"><a class="footnoteCrossrefLink" href="#target_note_LCL097_86_4" title="Click to highlight in text"><sup class="lineRef">4</sup><span class="italic">add. SB</span> (<span class="italic">ante</span> tu <span class="italic">Purser</span>, <span class="italic">om</span>. qui)</a></li><script type="text/javascript">document.getElementById('note_LCL097_86_4').style.display = "none";</script><li class="note" id="note_LCL097_86_5"><a class="footnoteCrossrefLink" href="#target_note_LCL097_86_5" title="Click to highlight in text"><sup class="lineRef">5</sup>trabilium (ς)</a></li><script type="text/javascript">document.getElementById('note_LCL097_86_5').style.display = "none";</script></ul></section></notes></section>