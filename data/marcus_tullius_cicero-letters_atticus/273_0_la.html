<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
legis; ut succedatur decernitur; impedis et ais ‘habe meam rationem.’ habe tu nostram. exercitum tu habeas diutius quam populus iussit, invito senatu? ‘depugnes oportet, nisi concedis.’ cum bona quidem spe, ut ait idem, vel vincendi vel in libertate moriendi. iam si pugnandum est, quo tempore, in casu, quo consilio, in temporibus situm est. itaque te in ea quaestione non exerceo. ad ea quae dixi adfer si quid habes. equidem dies noctesque torqueor.</p>
</section>
<section class="div2">
<h2>133 (VII.10)</h2>
<h2><span class="italic">Scr. ad urbem <span class="sc">xiii</span> Kal. Febr. an. 49</span></h2>
<h2><span class="ac">Cicero Attico Sal.</span></h2>
<p class="noindent">Subito consilium cepi ut ante quam luceret exirem, ne qui conspectus fieret aut sermo, lictoribus praesertim laureatis. de reliquo neque hercule quid agam neque quid acturus sim scio; ita sum perturbatus temeritate nostri amentissimi consili. tibi vero quid suadeam, cuius ipse consilium exspecto? Gnaeus noster quid consili ceperit capiatve nescio adhuc,<a class="footnoteLink" href="#note_LCL008_224_1" id="target_note_LCL008_224_1"><sup>1</sup></a> in oppidis coartatus et stupens. omnes, si in Italia consistet, erimus una; sin cedet, consili res est. adhuc certe, nisi ego insanio, stulte omnia et incaute. tu, quaeso, crebro ad me scribe vel quod in buccam venerit.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_224_1"><a class="footnoteCrossrefLink" href="#target_note_LCL008_224_1" title="Click to highlight in text"><sup class="lineRef">1</sup><span class="italic">distinxit SB</span></a></li><script type="text/javascript">document.getElementById('note_LCL008_224_1').style.display = "none";</script></ul></section></notes></section>