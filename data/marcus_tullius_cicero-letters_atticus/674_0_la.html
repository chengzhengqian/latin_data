<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
freto an Syracusis. hac super re scribam ad te Regio.</p>
<p><span class="br"></span><span class="lineNumber">2</span><span class="br"></span>&lt;Sed&gt;<a class="footnoteLink" href="#note_LCL491_330_1" id="target_note_LCL491_330_1"><sup>1</sup></a> mehercule, mi Attice, saepe mecum, ‘ἡ δεῦρ’ ὁδός σοι τί δύναται;’ cur ego tecum non sum? cur ocellos Italiae, villulas meas, non video? sed id &lt;satis&gt; superque, tecum me non esse. quid fugientem? periculumne? at id nunc quidem, nisi fallor, nullum est; ad ipsum enim revocat me auctoritas tua. scribis enim in caelum ferri profectionem meam, sed ita si ante Kal. Ian. redeam; quod quidem certe enitar. malo enim vel cum timore domi esse quam sine timore Athenis tuis. sed tamen perspice quo ista vergant mihique aut scribe aut, quod multo malim, adfer ipse. haec hactenus.</p>
<p><span class="br"></span><span class="lineNumber">3</span><span class="br"></span>Illud velim in bonam partem accipias me agere tecum quod tibi maiori curae sciam esse quam ipsi mihi: nomina mea, per deos, expedi, exsolve. bella reliqua reliqui; sed opus est diligentia coheredibus pro Cluviano Kal. Sext. perso&lt;lu&gt;tum ut sit. cum Publilio quo modo agendum sit videbis. non debet urgere, quoniam iure non utimur. sed tamen ei quoque satis fieri plane volo. Terentiae vero quid ego dicam? etiam ante diem, si potes. quin si, ut spero, celeriter in Epirum, hoc quod satis dato debeo peto a te ut ante provideas planeque expedias et solutum relinquas. sed de his satis, metuoque ne tu nimium putes.</p>
<p><span class="br"></span><span class="lineNumber">4</span><span class="br"></span>Nunc neglegentiam meam cognosce. de gloria librum ad te misi, et in eo prohoemium id quod<a class="footnoteLink" href="#note_LCL491_330_2" id="target_note_LCL491_330_2"><sup>2</sup></a> est in Academico tertio. id evenit ob eam rem quod habeo volumen prohoemiorum.


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_330_1"><a class="footnoteCrossrefLink" href="#target_note_LCL491_330_1" title="Click to highlight in text"><sup class="lineRef">1</sup><span class="italic">add. SB</span></a></li><script type="text/javascript">document.getElementById('note_LCL491_330_1').style.display = "none";</script><li class="note" id="note_LCL491_330_2"><a class="footnoteCrossrefLink" href="#target_note_LCL491_330_2" title="Click to highlight in text"><sup class="lineRef">2</sup>.i. (= id est) quod est <span class="italic">vel</span> id est quod (<span class="italic">SB</span>)</a></li><script type="text/javascript">document.getElementById('note_LCL491_330_2').style.display = "none";</script></ul></section></notes></section>