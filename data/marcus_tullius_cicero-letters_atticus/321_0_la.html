<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>162 (VIII.12)</h2>
<h2><span class="italic">Scr. in Formiano prid. Kal. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Mihi molestior &lt;lippitudo&gt; erat etiam quam ante fuerat; dictare tamen hanc epistulam malui quam Gallo Fabio amantissimo utriusque nostrum nihil ad te litterarum dare. nam pridie quidem, quoquo modo potueram, scripseram ipse eas litteras quarum vaticinationem falsam esse cupio. huius autem epistulae non solum ea causa est, ut ne quis a me dies intermittatur quin dem ad te litteras, sed etiam haec iustior, ut a te impetrarem ut sumeres aliquid temporis †quo tibi quia<a class="footnoteLink" href="#note_LCL008_320_1" id="target_note_LCL008_320_1"><sup>1</sup></a> perexiguo tempore† opus est. explicari mihi tuum consilium plane volo, ut penitus intellegam.</p>
<p><span class="br"></span><span class="lineNumber">2</span><span class="br"></span>Omnia sunt integra nobis; nihil praetermissum est quod non habeat sapientem excusationem, non modo probabilem. nam certe neque tum peccavi cum imperatam iam Capuam non solum ignaviae dedecus<a class="footnoteLink" href="#note_LCL008_320_2" id="target_note_LCL008_320_2"><sup>2</sup></a> sed etiam perfidiae suspicionem fugiens accipere nolui, neque cum post condiciones pacis per L. Caesarem et Fabatum adlatas cavi ne animum eius offenderem cui Pompeius iam armatus armato <span class="br"></span><span class="lineNumber">3</span><span class="br"></span> consulatum triumphumque deferret. nec vero haec extrema quisquam potest iure reprehendere, quod mare non transierim. id enim, etsi erat deliberationis, tamen obire non potui; neque enim suspicari debui, cum praesertim ex ipsius Pompei litteris, idem quod te video existimasse, non dubitarim quin is Domitio subventurus esset, et plane quid rectum et quid faciendum mihi esset diutius cogitare malui.</p>
</section><notes><section class="footnotes"><ul><li class="note" id="note_LCL008_320_1"><a class="footnoteCrossrefLink" href="#target_note_LCL008_320_1" title="Click to highlight in text"><sup class="lineRef">1</sup><span class="italic">al</span>. tibi et quia <span class="italic">vel</span> q- t-</a></li><script type="text/javascript">document.getElementById('note_LCL008_320_1').style.display = "none";</script><li class="note" id="note_LCL008_320_2"><a class="footnoteCrossrefLink" href="#target_note_LCL008_320_2" title="Click to highlight in text"><sup class="lineRef">2</sup>deiectus (<span class="italic">Orelli</span>)</a></li><script type="text/javascript">document.getElementById('note_LCL008_320_2').style.display = "none";</script></ul></section></notes></section>