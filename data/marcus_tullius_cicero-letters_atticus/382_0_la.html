<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
<span class="br"></span><span class="lineNumber">2</span><span class="br"></span>eundum sit an quo alio. volo Ciceroni meo togam puram dare, istic puto. tu, quaeso, cogita quid deinde; nam me hebetem molestiae reddiderunt.</p>
<p>A Curio velim scire ecquid ad te scriptum sit de Tirone. ad me enim ipse Tiro ita scripsit ut verear quid agat; qui autem veniunt in&lt;de, κινδυνώδη&gt; admodum<a class="footnoteLink" href="#note_LCL097_94_1" id="target_note_LCL097_94_1"><sup>1</sup></a> nuntiant. sane in magnis curis etiam haec me sollicitat; in hac enim fortuna perutilis eius et opera et fidelitas esset.</p>
</section>
<section class="div2">
<h2>187 (IX.18)</h2>
<h2><span class="italic">Scr. in Formiano <span class="sc">v</span> Kal. Apr. an. 49</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Utrumque ex tuo consilio; nam et oratio fuit ea nostra ut bene potius ille de nobis existimaret quam gratias ageret, et in eo mansimus, ne ad urbem. illa fefellerunt, facilem quod putaramus; nihil vidi minus. damnari se nostro iudicio, tardiores fore reliquos, si nos non veniremus, dicere. ego dissimilem illorum esse causam. cum multa, ‘veni igitur et age de pace.’ ‘meone’ inquam ‘arbitratu?’ ‘an tibi’ inquit ‘ego praescribam?’ ‘sic’ inquam ‘agam, senatui non placere in Hispanias iri nec exercitus in Graeciam transportari, multaque’ inquam ‘de Gnaeo deplorabo.’ tum ille, ‘ego vero ista dici nolo.’ ‘ita putabam’ inquam, ‘sed ego eo nolo adesse quod aut sic mihi dicendum est aut non veniendum,

</p></section><notes><section class="footnotes"><ul><li class="note" id="note_LCL097_94_1"><a class="footnoteCrossrefLink" href="#target_note_LCL097_94_1" title="Click to highlight in text"><sup class="lineRef">1</sup>inni admodo <span class="italic">al</span>. (<span class="italic">SB, ducibus Ernesti et Lambino</span>)</a></li><script type="text/javascript">document.getElementById('note_LCL097_94_1').style.display = "none";</script></ul></section></notes></section>