<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>237 (XI.22)</h2>
<h2><span class="italic">Scr. Brundisii fort. Kal. Sept. an. 47</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Diligenter mihi fasciculum reddidit Balbi tabellarius. accepi enim a te litteras quibus videris vereri ut epistulas illas acceperim. quas quidem vellem mihi numquam redditas; auxerunt enim mihi dolorem &lt;nec&gt;,<a class="footnoteLink" href="#note_LCL097_258_1" id="target_note_LCL097_258_1"><sup>1</sup></a> si in aliquem incidissent, quicquam novi attulissent. quid enim tam pervulgatum quam illius in me odium et genus hoc litterarum? †quod†<a class="footnoteLink" href="#note_LCL097_258_2" id="target_note_LCL097_258_2"><sup>2</sup></a> ne Caesar quidem ad istos videtur misisse quasi quo illius improbitate offenderetur, sed, credo, uti notiora nostra mala essent. nam quod te vereri scribis ne illi obsint eique rei &lt;me vis&gt;<a class="footnoteLink" href="#note_LCL097_258_3" id="target_note_LCL097_258_3"><sup>3</sup></a> mederi, ne &lt;ro&gt;gari<a class="footnoteLink" href="#note_LCL097_258_4" id="target_note_LCL097_258_4"><sup>4</sup></a> quidem se passus est de illo. quod quidem mihi molestum non est; illud molestius, istas impetrationes nostras nihil valere.</p>
<p><span class="br"></span><span class="lineNumber">2</span><span class="br"></span>Sulla, ut opinor, cras erit hic cum Messalla. currunt ad illum pulsi a militibus, qui se negant usquam, nisi acceperint. ergo ille huc veniet, quod non putabant, tarde quidem. itinera enim ita facit ut multos dies in †oppidum†<a class="footnoteLink" href="#note_LCL097_258_5" id="target_note_LCL097_258_5"><sup>5</sup></a> ponat. Pharnaces autem, quoquo modo aget, adferet moram. quid mihi igitur censes? iam enim corpore vix sustineo gravitatem huius caeli, quae mihi laborem adfert in dolore. an his illuc euntibus mandem ut me excusent, ipse accedam propius? quaeso, attende et me, quod adhuc saepe rogatus





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_258_1"><a class="footnoteCrossrefLink" href="#target_note_LCL097_258_1" title="Click to highlight in text"><sup class="lineRef">1</sup><span class="italic">add. Manutius</span></a></li><script type="text/javascript">document.getElementById('note_LCL097_258_1').style.display = "none";</script><li class="note" id="note_LCL097_258_2"><a class="footnoteCrossrefLink" href="#target_note_LCL097_258_2" title="Click to highlight in text"><sup class="lineRef">2</sup>quas <span class="italic">Kayser</span>: quid quod <span class="italic">Goodyear</span></a></li><script type="text/javascript">document.getElementById('note_LCL097_258_2').style.display = "none";</script><li class="note" id="note_LCL097_258_3"><a class="footnoteCrossrefLink" href="#target_note_LCL097_258_3" title="Click to highlight in text"><sup class="lineRef">3</sup><span class="italic">add. Madvig</span></a></li><script type="text/javascript">document.getElementById('note_LCL097_258_3').style.display = "none";</script><li class="note inline" id="note_LCL097_258_4"><a class="footnoteCrossrefLink" href="#target_note_LCL097_258_4" title="Click to highlight in text"><sup class="lineRef">4</sup><span class="italic">add. Victorius</span></a></li><script type="text/javascript">document.getElementById('note_LCL097_258_4').style.display = "none";</script><li class="note" id="note_LCL097_258_5"><a class="footnoteCrossrefLink" href="#target_note_LCL097_258_5" title="Click to highlight in text"><sup class="lineRef">5</sup>oppido uno <span class="italic">O. E. Schmidt</span> (uno o- <span class="italic">Perrlkamp</span>)</a></li><script type="text/javascript">document.getElementById('note_LCL097_258_5').style.display = "none";</script></ul></section></notes></section>