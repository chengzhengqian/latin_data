<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
mihi videbar reliquisse; cuius non sine magna culpa vacillarunt. sed cum ipso videro. de Montano, ut saepe ad te scripsi, erit tibi tota res curae.</p>
<p><span class="br"></span><span class="lineNumber">3</span><span class="br"></span>Servius proficiscens quod desperanter tecum locutus est minime miror neque ei quicquam in desperatione concedo. Brutus noster, singularis vir, si in senatum non est Kal. Iun. venturus, quid facturus sit in foro nescio. sed hoc <span class="br"></span><span class="lineNumber">4</span><span class="br"></span> ipse melius. ego ex iis quae parari video non multum Idibus Martiis profectum iudico. itaque de Graecia cottidie magis et magis cogito. nec enim Bruto meo exsilium, ut scribit ipse, meditanti video quid prodesse possim. Leonidae me litterae non satis delectarunt. de Herode tibi adsentior. Saufei legisse vellem. ego ex Pompeiano <span class="sc">vi</span> Id. Mai. cogitabam.</p>
</section>
<section class="div2">
<h2>374 (XIV.20)</h2>
<h2><span class="italic">Scr. in Puteolano <span class="sc">v</span> Id. Mai. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>E Pompeiano navi advectus sum in Luculli nostri hospitium <span class="sc">vi</span> Id. hora fere tertia. egressus autem e navi accepi tuas litteras quas tuus tabellarius in Cumanum attulisse dicebatur Non. Mai. datas. a Lucullo postridie eadem fere hora veni in Puteolanum. ibi accepi duas epistulas, alteram Nonis, alteram <span class="sc">vii</span> Id. Lanuvio datas. audi igitur ad omnis.</p>
<span class="br"></span><span class="lineNumber"></span><span class="br"></span>
</section><notes></notes></section>