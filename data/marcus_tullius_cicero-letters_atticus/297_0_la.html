<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
sic nunc in Italia non reliquenda testificabar sententiam meam. sic enim parari video, ut Luceriam omnes copiae contrahantur et ne is quidem locus &lt;sit&gt;<a class="footnoteLink" href="#note_LCL008_272_2" id="target_note_LCL008_272_2"><sup>2</sup></a> stabilis sed ex eo <span class="br"></span><span class="lineNumber">3</span><span class="br"></span> ipso, si urgeamur, paretur fuga; quo minus mirere si invitus in eam causam descendo in qua neque pacis neque victoriae ratio quaesita sit umquam sed semper flagitiosae et calamitosae fugae. eundum,<a class="footnoteLink" href="#note_LCL008_272_3" id="target_note_LCL008_272_3"><sup>3</sup></a> ut quemcumque fors tulerit casum subeam potius cum iis qui dicuntur esse boni quam videar a bonis dissentire. etsi prope diem video bonorum, id est lautorum et locupletum, urbem refertam fore, municipiis vero his relictis refertissimam; quo ego in numero essem, si hos lictores molestissimos non haberem, nec me Mâ€™. Lepidi, L. Volcaci, Ser. Sulpici comitum paeniteret, quorum nemo nec stultior est quam L. Domitius nec inconstantior <span class="br"></span><span class="lineNumber">4</span><span class="br"></span> quam Ap. Claudius. unus Pompeius me movet, beneficio non auctoritate; quam enim ille habeat auctoritatem in hac causa? qui, cum omnes Caesarem metuebamus, ipse eum diligebat; postquam ipse metuere coepit, putat omnis hostis illi esse oportere. ibimus tamen Luceriam, nec eum fortasse delectabit noster adventus; dissimulare enim non potero mihi quae adhuc acta sint displicere.</p>
<p>Ego si somnum capere possem, tam longis te epistulis non obtunderem. tu, si tibi eadem causa est, me remunerere sane velim.</p>
</section><notes><section class="footnotes"><ul><li class="note" id="note_LCL008_272_2"><a class="footnoteCrossrefLink" href="#target_note_LCL008_272_2" title="Click to highlight in text"><sup class="lineRef">2</sup><span class="italic">add. Mueller (post</span> stabilis <span class="italic">Ernesti)</span></a></li><script type="text/javascript">document.getElementById('note_LCL008_272_2').style.display = "none";</script><li class="note" id="note_LCL008_272_3"><a class="footnoteCrossrefLink" href="#target_note_LCL008_272_3" title="Click to highlight in text"><sup class="lineRef">3</sup>sed eundum <span class="italic">vel</span> e- tamen <span class="italic">coni. SB</span></a></li><script type="text/javascript">document.getElementById('note_LCL008_272_3').style.display = "none";</script></ul></section></notes></section>