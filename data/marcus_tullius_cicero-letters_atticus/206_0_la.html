<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sunt, id est Non. Dec., eodem meae tumultum nuntiantes. Axius noster ait nostras auctoritatis plenas fuisse, illis negat creditum. Bibuli nondum erant adlatae; quas certo scio plenas timoris fore.</p>
<p><span class="br"></span><span class="lineNumber">3</span><span class="br"></span>Ex his rebus hoc vereor, ne, cum Pompeius propter metum rerum novarum nusquam dimittatur, Caesari nullus honos a senatu habe&lt;a&gt;tur, dum hic nodus expediatur, non putet senatus nos ante quam successum sit oportere decedere nec in tanto motu rerum tantis provinciis singulos legatos praeesse. hic ne quid mihi prorogetur, quod ne intercessor quidem sustinere possit, horreo, atque eo magis quod tu abes, qui consilio, gratia, studio multis rebus occurreres. sed dices me ipsum mihi sollicitudinem struere. cogor; et velim ita sit, sed omnia metuo. etsi bellum ἀκροτελεύτιον habet illa tua epistula quam dedisti nauseans Buthroto, ‘tibi, ut video et spero, nulla ad decedendum erit mora.’ mallem ‘ut video,’ nihil opus fuit ‘et<a class="footnoteLink" href="#note_LCL008_90_2" id="target_note_LCL008_90_2"><sup>2</sup></a> spero.’</p>
<p><span class="br"></span><span class="lineNumber">4</span><span class="br"></span>Acceperam autem satis celeriter Iconi per publicanorum tabellarios a Lentuli triumpho datas. in his γλυκύπικρον illud: confirmas moram mihi nullam fore, deinde addis, si quid secus, te ad me esse venturum. angunt me dubitationes tuae; simul et vides quas acceperim litteras. nam quas Hermoni, centurionis Canulei ser&lt;vo&gt;,<a class="footnoteLink" href="#note_LCL008_90_3" id="target_note_LCL008_90_3"><sup>3</sup></a> scribis


</p></section><notes><section class="footnotes"><ul><li class="note" id="note_LCL008_90_2"><a class="footnoteCrossrefLink" href="#target_note_LCL008_90_2" title="Click to highlight in text"><sup class="lineRef">2</sup>ut (<span class="italic">SB</span>)</a></li><script type="text/javascript">document.getElementById('note_LCL008_90_2').style.display = "none";</script><li class="note" id="note_LCL008_90_3"><a class="footnoteCrossrefLink" href="#target_note_LCL008_90_3" title="Click to highlight in text"><sup class="lineRef">3</sup>canuleiser <span class="italic">al</span>. (<span class="italic">R. Klotz</span>)</a></li><script type="text/javascript">document.getElementById('note_LCL008_90_3').style.display = "none";</script></ul></section></notes></section>