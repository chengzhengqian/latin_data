<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
civium agi velle arbitrarer, et ad eam rationem existimabam satis aptam esse et naturam et personam meam. <span class="br"></span><span class="lineNumber">2</span><span class="br"></span> quod si ita est et si qua de Pompeio nostro tuendo et tibi ac rei publicae reconciliando cura te attingit, magis idoneum quam ego sum ad eam causam profecto reperies neminem, qui et illi semper et senatui cum primum potui pacis auctor fui nec sumptis armis belli ullam partem attigi iudicavique eo bello te violari, contra cuius honorem populi Romani beneficio concessum inimici atque invidi niterentur. sed ut eo tempore non modo ipse fautor<a class="footnoteLink" href="#note_LCL097_68_1" id="target_note_LCL097_68_1"><sup>1</sup></a> dignitatis tuae fui verum etiam ceteris auctor ad te adiuvandum, sic me nunc Pompei dignitas vehementer movet. aliquot enim sunt anni cum vos duo delegi quos praecipue colerem et quibus essem, sicut sum, amicissimus.</p>
<p><span class="br"></span><span class="lineNumber">3</span><span class="br"></span>Quam ob rem a te peto vel potius omnibus te precibus oro et obtestor ut in tuis maximis curis aliquid impertias temporis huic quoque cogitationi, ut tuo beneficio bonus vir, gratus, pius denique esse in maximi benefici memoria possim. quae si tantum ad me ipsum pertinerent, sperarem me a te tamen impetraturum, sed, ut arbitror, et ad tuam fidem et ad rem publicam pertinet me, et pacis et utriusque vestrum &lt;amicum, et ad vestram&gt;<a class="footnoteLink" href="#note_LCL097_68_2" id="target_note_LCL097_68_2"><sup>2</sup></a> et ad civium concordiam per te quam accommodatissimum conservari.</p>
<p>Ego, cum antea tibi de Lentulo gratias egissem, cum ei saluti qui mihi fuerat fuisses, tum lectis eius litteris quas ad me gratissimo animo de tua liberalitate beneficioque


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_68_1"><a class="footnoteCrossrefLink" href="#target_note_LCL097_68_1" title="Click to highlight in text"><sup class="lineRef">1</sup>au(c)tor (<span class="italic">cod. Tornesianus</span>?)</a></li><script type="text/javascript">document.getElementById('note_LCL097_68_1').style.display = "none";</script><li class="note" id="note_LCL097_68_2"><a class="footnoteCrossrefLink" href="#target_note_LCL097_68_2" title="Click to highlight in text"><sup class="lineRef">2</sup><span class="italic">add. Lehmann</span></a></li><script type="text/javascript">document.getElementById('note_LCL097_68_2').style.display = "none";</script></ul></section></notes></section>