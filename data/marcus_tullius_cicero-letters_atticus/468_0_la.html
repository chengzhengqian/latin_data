<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>241 (XII.5c)</h2>
<h2><span class="italic">Scr. in Tusculano prid. Id. Iun., ut vid., an. 46</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Ego misi Tironem Dolabellae obviam. is ad me Idibus revertetur. te exspectabo postridie. &lt;de&gt; Tullia mea, tibi antiquissimum esse video idque ita ut sit te vehementer rogo. ergo ei<a class="footnoteLink" href="#note_LCL097_266_1" id="target_note_LCL097_266_1"><sup>1</sup></a> in integro omnia; sic enim scribis. mihi etsi Kalendae vitandae fuerunt Nicasionumque ἀρχέτυπα fugienda conficiendaeque tabulae, nihil tamen tanti ut a te abessem fuit. cum Romae essem et te iam iamque visurum me putarem cottidie, tamen horae quibus exspectabam longae videbantur. scis me minime esse blandum; itaque minus aliquanto dico quam sentio.</p>
</section>
<section class="div2">
<h2>242 (XII.5)</h2>
<h2><span class="italic">Scr. in Tusculano m. Quint. vel Sext. an. 46</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>‘Quintus pater quartum’ vel potius millesimum nihil sapit qui laetetur Luperco filio et Statio, ‘ut cernat duplici decore cumulatam domum.’ addo etiam Philotimum tertium. o stultitiam, nisi mea maior esset, singularem! quod autem


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_266_1"><a class="footnoteCrossrefLink" href="#target_note_LCL097_266_1" title="Click to highlight in text"><sup class="lineRef">1</sup>et (<span class="italic">Orelli</span>)</a></li><script type="text/javascript">document.getElementById('note_LCL097_266_1').style.display = "none";</script></ul></section></notes></section>