<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ut haberem qui in Epirum proficisceretur nequedum te <span class="br"></span><span class="lineNumber">4</span><span class="br"></span> Athenis esse audiebamus. de Acutiliano autem negotio, quod mihi mandaras, ut primum a tuo digressu Romam veni, confeceram; sed accidit ut et contentione nihil opus esset et ut ego, qui in te satis consili statuerim esse, mallem Peducaeum tibi consilium per litteras quam me dare. etenim cum multos dies auris meas Acutilio dedissem, cuius sermonis genus tibi notum esse arbitror, non mihi grave duxi scribere ad te de illius querimoniis, cum eas audire, quod erat subodiosum, leve putassem. sed abs te ipso qui me accusas unas mihi scito litteras redditas esse, cum et oti ad scribendum plus et facultatem dandi maiorem habueris.</p>
<p><span class="br"></span><span class="lineNumber">5</span><span class="br"></span>Quod scribis, etiam si cuius animus in te esset offensior, a me recolligi oportere, &lt;teneo&gt;<a class="footnoteLink" href="#note_LCL007_30_1" id="target_note_LCL007_30_1"><sup>1</sup></a> quid dicas neque id neglexi; sed est miro quodam modo adfectus. ego autem quae dicenda fuerunt de te non praeterii; quid autem contendendum esset ex tua putabam voluntate m&lt;e&gt; statuere oportere. quam si ad me perscripseris, intelleges me neque diligentiorem esse voluisse quam tu esses neque neglegentiorem fore quam tu velis.</p>
<p><span class="br"></span><span class="lineNumber">6</span><span class="br"></span>De Tadiana re, mecum Tadius locutus est te ita scripsisse, nihil esse iam quod laboraretur, quoniam hereditas usu capta esset. id mirabamur te ignorare, de tutela legitima, in qua dicitur esse puella, nihil usu capi posse.</p>
<p><span class="br"></span><span class="lineNumber">7</span><span class="br"></span>Epiroticam emptionem gaudeo tibi placere. quae tibi

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_30_1"><a class="footnoteCrossrefLink" href="#target_note_LCL007_30_1" title="Click to highlight in text"><sup class="lineRef">1</sup><span class="italic">add. Orelli</span></a></li><script type="text/javascript">document.getElementById('note_LCL007_30_1').style.display = "none";</script></ul></section></notes></section>