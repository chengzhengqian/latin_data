<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
genus fugi, et eo magis quod crudeliora etiam cogitari et parari videbam. me, quem non nulli conservatorem istius urbis parentemque esse dixerunt, Getarum et Armeniorum et Colchorum copias ad eam adducere? me meis civibus famem, vastitatem inferre Italiae? hunc primum mortalem esse, deinde etiam multis modis posse exstingui cogitabam, urbem autem et populum nostrum servandum ad immortalitatem, quantum in nobis esset, putabam; et tamen spes quaedam me oblectabat<a class="footnoteLink" href="#note_LCL097_56_4" id="target_note_LCL097_56_4"><sup>4</sup></a> fore ut aliquid conveniret potius quam aut hic tantum sceleris aut ille tantum flagiti admitteret. alia res nunc tota est, alia mens mea. sol, ut est in tua quadam epistula, excidisse mihi e mundo videtur. ut aegroto, dum anima est, spes esse dicitur, sic ego, quoad Pompeius in Italia fuit, sperare non destiti. haec, haec me fefellerunt et, ut verum loquar, aetas iam a diuturnis laboribus devexa ad otium domesticarum me rerum delectatione mollivit. nunc si vel periculose experiundum erit, experiar certe ut hinc avolem. ante oportuit fortasse; sed ea quae scrips[ist]i me tardarunt et auctoritas maxime tua.</p>
<p><span class="br"></span><span class="lineNumber">4</span><span class="br"></span>Nam cum ad hunc locum venissem, evolvi volumen epistularum tuarum quod ego &lt;sub&gt; signo habeo servoque diligentissime. erat igitur in ea quam. <span class="sc">x</span> Kal. Febr. dederas hoc modo: ‘sed videamus et Gnaeus quid agat et illius rationes quorsum fluant. quod si iste Italiam relinquet, faciet omnino male et, ut ego existimo, ἀλογίστως, sed tum demum consilia nostra commutanda erunt.’ hoc scribis post diem quartum quam ab urbe discessimus. deinde <span class="sc">viii</span> Kal. Febr.: ‘tantum modo Gnaeus noster ne, ut

</p></section><notes><section class="footnotes"><ul><li class="note" id="note_LCL097_56_4"><a class="footnoteCrossrefLink" href="#target_note_LCL097_56_4" title="Click to highlight in text"><sup class="lineRef">4</sup>obtentabat (<span class="italic">Moser</span>)</a></li><script type="text/javascript">document.getElementById('note_LCL097_56_4').style.display = "none";</script></ul></section></notes></section>