<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
decemscalmis. Brutus erat in Neside etiam nunc, Neapoli Cassius.</p>
<p>Ecquid amas Deiotarum et non amas H&lt;i&gt;eram? qui, ut Blesamius [venit]<a class="footnoteLink" href="#note_LCL491_328_5" id="target_note_LCL491_328_5"><sup>5</sup></a> ad me, cum ei praescriptum esset ne quid sine Sesti nostri sententia ageret, neque ad illum neque ad quemquam nostrum rettulit.</p>
<p>Atticam nostram cupio absentem suaviari. ita mi dulcis salus visa est per te missa ab illa. referes igitur ei plurimam itemque Piliae dicas velim.</p>
</section>
<section class="div2">
<h2>414 (XVI.6)</h2>
<h2><span class="italic">Scr. Vibone <span class="sc">viii</span> Kal. Sext. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Ego adhuc (perveni enim Vibonem ad Siccam) magis commode quam strenue navigavi; remis enim magnam partem, prodromi nulli. illud satis opportune: duo sinus fuerunt quos tramitti oporteret, Paestanus et Vibonensis; utrumque pedibus aequis tramisimus. veni igitur ad Siccam octavo die e Pompeiano, cum unum diem Veliae constitissem; ubi quidem fui sane libenter apud Talnam nostrum nec potui accipi, illo absente praesertim, liberalius. <span class="sc">viiii</span> Kal. igitur ad Siccam. ibi tamquam domi meae scilicet. itaque obduxi posterum diem. sed putabam, cum Regium venissem, fore ut illic ‘δολιχὸν πλόον ὁρµαίνοντες’ cogitaremus corbitane Patras an actuariolis ad Leucopetram Tarentinorum atque inde Corcyram; et, si oneraria, statimne

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_328_5"><a class="footnoteCrossrefLink" href="#target_note_LCL491_328_5" title="Click to highlight in text"><sup class="lineRef">5</sup><span class="italic">secl. SB</span></a></li><script type="text/javascript">document.getElementById('note_LCL491_328_5').style.display = "none";</script></ul></section></notes></section>