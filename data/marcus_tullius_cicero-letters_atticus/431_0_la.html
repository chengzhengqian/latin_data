<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
cui magnam dedimus pecuniam mutuam, opinante&lt;s&gt;<a class="footnoteLink" href="#note_LCL097_192_6" id="target_note_LCL097_192_6"><sup>6</sup></a> nobis constitutis rebus eam rem etiam honori fore.</p>
<p>Tu, ut antea fecisti, velim, si qui erunt ad quos aliquid scribendum a me existimes, ipse conficias. tuis salutem dic. cura ut valeas. in primis, id quod scribis, omnibus rebus cura et provide, ne quid ei desit de qua scis me miserrimum esse.</p>
<p>Id. Iun. ex castris.</p>
</section>
<section class="div2">
<h2>214 (XI.4a)</h2>
<h2><span class="italic">Scr. Dyrrachii med. m. Iun. an. 48</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Quid sit gestum novi quaeris. ex Isidoro scire poteris. reliqua non videntur esse difficiliora. tu id velim quod scis me maxime velle cures, ut scribis et facis. me conficit sollicitudo, ex qua etiam summa infirmitas corporis. qua levatus ero una cum eo qui negotium gerit estque in spe magna. Brutus amicus; in causa versatur acriter. hactenus fuit quod caute a me scribi posset. vale.</p>
<p>De pensione altera, oro te, omni cura considera quid faciendum sit, ut scripsi iis litteris quas Pollex tulit.</p>
</section><notes><section class="footnotes"><ul><li class="note" id="note_LCL097_192_6"><a class="footnoteCrossrefLink" href="#target_note_LCL097_192_6" title="Click to highlight in text"><sup class="lineRef">6</sup><span class="italic">add. Victorius</span></a></li><script type="text/javascript">document.getElementById('note_LCL097_192_6').style.display = "none";</script></ul></section></notes></section>