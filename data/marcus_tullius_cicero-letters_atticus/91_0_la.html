<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Pompeium &lt;eum&gt;que<a class="footnoteLink" href="#note_LCL007_208_6" id="target_note_LCL007_208_6"><sup>6</sup></a> vehementer paenitet. non provideo satis quem exitum futurum putem; sed certe videntur haec aliquo eruptura.</p>
<p><span class="br"></span><span class="lineNumber">7</span><span class="br"></span>Libros Alexandri, neglegentis hominis et non boni poÃ«tae sed tamen non inutilis, tibi remisi. Numerium Numestium libenter accepi in amicitiam et hominem gravem et prudentem et dignum tua commendatione cognovi.</p>
</section>
<section class="div2">
<h2>43 (II.23)</h2>
<h2><span class="italic">Scr. Romae fort. m. Sext. an. 59</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Numquam ante arbitror te epistulam meam legisse nisi mea manu scriptam. ex eo colligere poteris quanta occupatione distinear. nam cum vacui temporis nihil haberem et cum recreandae voculae causa necesse esset mihi ambulare, haec dictavi ambulans.</p>
<p><span class="br"></span><span class="lineNumber">2</span><span class="br"></span>Primum igitur illud te scire volo, Sampsiceramum, nostrum amicum, vehementer sui status paenitere restituique in eum locum cupere ex quo decidit, doloremque suum impertire nobis et medicinam interdum aperte quaerere, quam ego posse inveniri nullam puto;<a class="footnoteLink" href="#note_LCL007_208_1" id="target_note_LCL007_208_1"><sup>1</sup></a> deinde omnis illius partis auctores ac socios nullo adversario consenescere, consensionem universorum nec voluntatis nec sermonis maiorem umquam fuisse.</p>
<p><span class="br"></span><span class="lineNumber">3</span><span class="br"></span>Nos autem (nam id te scire cupere certo scio) publicis consiliis nullis intersumus totosque nos ad forensem operam laboremque contulimus. ex quo, quod facile intellegi possit, in multa commemoratione earum rerum quas gessimus


</p></section><notes><section class="footnotes"><ul><li class="note" id="note_LCL007_208_6"><a class="footnoteCrossrefLink" href="#target_note_LCL007_208_6" title="Click to highlight in text"><sup class="lineRef">6</sup><span class="italic">add. SB</span></a></li><script type="text/javascript">document.getElementById('note_LCL007_208_6').style.display = "none";</script><li class="note inline" id="note_LCL007_208_1"><a class="footnoteCrossrefLink" href="#target_note_LCL007_208_1" title="Click to highlight in text"><sup class="lineRef">1</sup>post <span class="italic">al</span>. (<span class="italic">Lambinus</span>)</a></li><script type="text/javascript">document.getElementById('note_LCL007_208_1').style.display = "none";</script></ul></section></notes></section>