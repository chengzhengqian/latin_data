<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ne videar eius secundis rebus non delectari ut mihi causa <span class="br"></span><span class="lineNumber">3</span><span class="br"></span> ea sit<a class="footnoteLink" href="#note_LCL491_236_5" id="target_note_LCL491_236_5"><sup>5</sup></a> cur Romam venire nolim ne illum videam. Varro autem noster ad me epistulam misit sibi a nescio quo missam (nomen enim delerat) in qua scriptum erat veteranos eos qui reiciantur (nam partem esse dimissam) improbissime loqui, ut magno periculo Romae sint futuri qui ab eorum partibus dissentire videantur. quis porro noster itus reditus, vultus incessus inter istos? quod si, ut scribis, L. Antonius in D. Brutum, reliqui in nostros, ego quid faciam aut quo me pacto geram? mihi vero deliberatum est, ut nunc quidem est, abesse ex ea urbe in qua non modo florui cum summa verum etiam servivi cum aliqua dignitate; nec tam statui ex Italia exire, de quo tecum deliberabo, quam istuc non venire.</p>
</section>
<section class="div2">
<h2>384 (XV.7)</h2>
<h2><span class="italic">Scr. in Tusculano <span class="sc">v</span> vel <span class="sc">iv</span> Kal. Iun. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Gratum quod mihi epistulas; quae quidem me delectarunt, in primis Sexti nostri. dices ‘quia te laudat.’ puto mehercule id quoque esse causae, sed tamen etiam ante quam ad eum locum veni, valde mihi placebat cum sensus eius de re publica tum cura scribendi. Servius vero pacificato&lt;r&gt;<a class="footnoteLink" href="#note_LCL491_236_1" id="target_note_LCL491_236_1"><sup>1</sup></a> cum librariolo suo videtur obisse legationem et omnis captiunculas


</p></section><notes><section class="footnotes"><ul><li class="note" id="note_LCL491_236_5"><a class="footnoteCrossrefLink" href="#target_note_LCL491_236_5" title="Click to highlight in text"><sup class="lineRef">5</sup>esset <span class="italic">vel</span> esse <span class="italic">vel</span> esse videatur (<span class="italic">Wesenberg</span>)</a></li><script type="text/javascript">document.getElementById('note_LCL491_236_5').style.display = "none";</script><li class="note" id="note_LCL491_236_1"><a class="footnoteCrossrefLink" href="#target_note_LCL491_236_1" title="Click to highlight in text"><sup class="lineRef">1</sup><span class="italic">add. Manutius</span></a></li><script type="text/javascript">document.getElementById('note_LCL491_236_1').style.display = "none";</script></ul></section></notes></section>