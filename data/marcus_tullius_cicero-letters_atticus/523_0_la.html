<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>297 (XIII.2)</h2>
<h2><span class="italic">Scr. in Tusculano <span class="sc">ix</span> Kal. Iun. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p><span class="br"></span><span class="lineNumber">(1)</span><span class="br"></span> Gratior mihi celeritas tua quam ipsa res. quid enim indignius? sed iam ad ista obduruimus et humanitatem omnem exuimus. tuas litteras hodie exspectabam, nihil equidem ut ex iis novi; quid enim? verum tamen.</p>
</section>
<section class="div2">
<h2>298 (XIII.27)</h2>
<h2><span class="italic">Scr. in Tusculano <span class="sc">viii</span> Kal. Iun. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>De epistula ad Caesarem, nobis vero semper rectissime placuit ut isti ante legerent. aliter enim fuissemus et in hos &lt;in&gt;officiosi et in nosmet ipsos, si illum offensuri fuimus, paene periculosi. isti autem ingenue, mihique gratum quod quid sentirent non reticuerunt; illud vero vel optime, quod ita multa mutari volunt ut mihi de integro scribendi causa non sit. quamquam de Parthico bello, quid spectare debui nisi quod illum velle arbitrabar? quod enim aliud argumentum epistulae nostrae nisi κολακεíα fuit? an, si ea quae optima putarem suadere voluissem, oratio mihi defuisset? totis igitur litteris nihil opus est. ubi enim ἐπíτευγμα magnum nullum fieri possit, ἀπóτευγμα vel non magnum molestum futurum sit, quid opus est παρακινδυνεύειν? praesertim cum illud occurrat, illum, cum antea
<span class="br"></span><span class="lineNumber"></span><span class="br"></span>
</p></section><notes></notes></section>