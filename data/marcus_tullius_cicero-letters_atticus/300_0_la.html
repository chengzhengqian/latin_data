<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
‘poterisne igitur videre tyrannum?’ quasi intersit audiam an videam, aut locupletior mihi sit quaerendus auctor quam Socrates, qui, cum <span class="sc">xxx</span> tyranni essent, pedem porta non extulit. est mihi praeterea praecipua causa manendi; de qua utinam aliquando tecum loquar!</p>
<p>Ego <span class="sc">xiii</span> Kal., cum eadem lucerna hanc epistulam scripsissem qua inflammaram tuam, Formiis ad Pompeium, si de pace ageretur, profect&lt;ur&gt;us; si de bello, quid ero?<a class="footnoteLink" href="#note_LCL008_278_5" id="target_note_LCL008_278_5"><sup>5</sup></a></p>
</section>
<section class="div2">
<h2>153 (VIII.3)</h2>
<h2><span class="italic">Scr. in Caleno noctu <span class="sc">xii-xi</span> Kal. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Maximis et miserrimis rebus perturbatus, cum coram tecum mihi potestas deliberandi non esset, uti tamen tuo consilio volui. deliberatio autem omnis haec est, si Pompeius Italia excedat, quod eum facturum esse suspicor, quid mihi agendum putes. et quo facilius consilium dare possis, quid in utramque partem mihi in mentem veniat explicabo brevi.</p>
<p><span class="br"></span><span class="lineNumber">2</span><span class="br"></span>Cum merita Pompei summa erga salutem meam familiaritasque quae mihi cum eo est, tum ipsa rei publicae causa me adducit ut mihi vel consilium meum cum illius consilio vel fortuna &lt;cum fortuna&gt; coniungenda esse videatur. accedit illud: si maneo et illum comitatum optimorum et clarissimorum civium desero, cadendum est in unius potestatem; qui etsi multis rebus significat se nobis esse

</p></section><notes><section class="footnotes"><ul><li class="note" id="note_LCL008_278_5"><a class="footnoteCrossrefLink" href="#target_note_LCL008_278_5" title="Click to highlight in text"><sup class="lineRef">5</sup>videro ς</a></li><script type="text/javascript">document.getElementById('note_LCL008_278_5').style.display = "none";</script></ul></section></notes></section>