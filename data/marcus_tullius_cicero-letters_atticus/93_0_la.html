<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
congressus est. rem in eum locum deduxit, ut diceret sibi certum esse cum suis servis in Pompeium impetum facere eumque occidere. hoc Curio ad patrem detulit, ille ad <span class="br"></span><span class="lineNumber">3</span><span class="br"></span> Pompeium. res delata ad senatum est. introductus Vettius primo negabat se umquam cum Curione restitisse,<a class="footnoteLink" href="#note_LCL007_212_3" id="target_note_LCL007_212_3"><sup>3</sup></a> neque id sane diu; nam statim fidem publicam postulavit. reclamatum est. tamen<a class="footnoteLink" href="#note_LCL007_212_4" id="target_note_LCL007_212_4"><sup>4</sup></a> exposuit manum fuisse iuventutis duce Curione, in qua Paulus initio fuisset et [Cn.]<a class="footnoteLink" href="#note_LCL007_212_5" id="target_note_LCL007_212_5"><sup>5</sup></a> Caepio hic Brutus et Lentulus, flaminis filius, conscio patre; postea C. Septimium, scribam Bibuli, pugionem sibi a Bibulo attulisse. quod totum irrisum est, Vettio pugionem defuisse nisi ei consul dedisset, eoque magis id eiectum est quod a. d. <span class="sc">iii</span> Id. idem<a class="footnoteLink" href="#note_LCL007_212_6" id="target_note_LCL007_212_6"><sup>6</sup></a> Bibulus Pompeium fecerat certiorem ut caveret insidias, in quo ei Pompeius gratias egerat. introductus Curio filius dixit ad ea quae Vettius dixerat, maximeque in eo tum quidem Vettius est reprehensus quod &lt;id&gt;<a class="footnoteLink" href="#note_LCL007_212_7" id="target_note_LCL007_212_7"><sup>7</sup></a> dixerat adulescentium consilium ut in foro [cum]<a class="footnoteLink" href="#note_LCL007_212_8" id="target_note_LCL007_212_8"><sup>8</sup></a> gladiatoribus Gabini Pompeium adorirentur; in eo principem Paulum fuisse, quem constabat eo tempore in Macedonia fuisse. fit senatus consultum ut Vettius, quod confessus esset se cum telo fuisse, in vincula coniceretur; qui eum emisisset, eum contra rem publicam esse facturum. res erat in ea opinione ut putarent id esse actum ut Vettius in foro cum pugione et item servi eius comprehenderentur cum telis, deinde ille se diceret indicaturum.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL007_212_3"><a class="footnoteCrossrefLink" href="#target_note_LCL007_212_3" title="Click to highlight in text"><sup class="lineRef">3</sup><span class="italic">al</span>. constitisse</a></li><script type="text/javascript">document.getElementById('note_LCL007_212_3').style.display = "none";</script><li class="note inline" id="note_LCL007_212_4"><a class="footnoteCrossrefLink" href="#target_note_LCL007_212_4" title="Click to highlight in text"><sup class="lineRef">4</sup>tum (<span class="italic">Iunius</span>)</a></li><script type="text/javascript">document.getElementById('note_LCL007_212_4').style.display = "none";</script><li class="note inline" id="note_LCL007_212_5"><a class="footnoteCrossrefLink" href="#target_note_LCL007_212_5" title="Click to highlight in text"><sup class="lineRef">5</sup><span class="italic">del. Constans</span></a></li><script type="text/javascript">document.getElementById('note_LCL007_212_5').style.display = "none";</script><li class="note" id="note_LCL007_212_6"><a class="footnoteCrossrefLink" href="#target_note_LCL007_212_6" title="Click to highlight in text"><sup class="lineRef">6</sup>diei (<span class="italic">Watt</span>)</a></li><script type="text/javascript">document.getElementById('note_LCL007_212_6').style.display = "none";</script><li class="note inline" id="note_LCL007_212_7"><a class="footnoteCrossrefLink" href="#target_note_LCL007_212_7" title="Click to highlight in text"><sup class="lineRef">7</sup><span class="italic">add. SB</span></a></li><script type="text/javascript">document.getElementById('note_LCL007_212_7').style.display = "none";</script><li class="note inline" id="note_LCL007_212_8"><a class="footnoteCrossrefLink" href="#target_note_LCL007_212_8" title="Click to highlight in text"><sup class="lineRef">8</sup><span class="italic">del. Manutius</span></a></li><script type="text/javascript">document.getElementById('note_LCL007_212_8').style.display = "none";</script></ul></section></notes></section>