<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
seditione commota, aspiravit nemo eorum quorum ego concursu itemque ii consules qui post me fuerunt rem publicam defendere solebant. ‘quid ergo? istos’ inquies ‘mercede conductos habebimus?’ quid faciemus si aliter non possumus? an libertinis atque etiam servis serviamus? sed, ut tu ais, ἅλις σπουδῆς.</p>
<p><span class="br"></span><span class="lineNumber">9</span><span class="br"></span>Favonius meam tribum tulit honestius quam suam, Luccei perdidit. accusavit Nasicam inhoneste, ac moleste<a class="footnoteLink" href="#note_LCL007_134_7" id="target_note_LCL007_134_7"><sup>7</sup></a> tamen; dixit ita ut Rhodi videretur molis potius quam Moloni operam dedisse. mihi quod defendissem leviter suscensuit. nunc tamen petit iterum rei publicae causa. Lucceius quid agat scribam ad te cum Caesarem videro, qui aderit biduo.</p>
<p><span class="br"></span><span class="lineNumber">10</span><span class="br"></span>Quod Sicyonii te laedunt, Catoni et eius aemulatori attribues<a class="footnoteLink" href="#note_LCL007_134_8" id="target_note_LCL007_134_8"><sup>8</sup></a> Servilio. quid? ea plaga nonne ad multos bonos viros pertinet? sed si ita placuit, laudemus, deinde in dissensionibus soli relinquamur.</p>
<p><span class="br"></span><span class="lineNumber">11</span><span class="br"></span>Amalthea mea te exspectat et indiget tui. Tusculanum et Pompeianum valde me delectant, nisi quod me, illum ipsum vindicem aeris alieni, aere non Corinthio sed hoc circumforaneo obruerunt. in Gallia speramus esse otium. Prognostica mea cum oratiunculis prope diem exspecta, et


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_134_7"><a class="footnoteCrossrefLink" href="#target_note_LCL007_134_7" title="Click to highlight in text"><sup class="lineRef">7</sup>modeste (ς*)</a></li><script type="text/javascript">document.getElementById('note_LCL007_134_7').style.display = "none";</script><li class="note inline" id="note_LCL007_134_8"><a class="footnoteCrossrefLink" href="#target_note_LCL007_134_8" title="Click to highlight in text"><sup class="lineRef">8</sup>attribuis (<span class="italic">Wesenberg</span>)</a></li><script type="text/javascript">document.getElementById('note_LCL007_134_8').style.display = "none";</script></ul></section></notes></section>