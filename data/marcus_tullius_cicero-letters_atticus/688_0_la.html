<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>422 (XVI.10)</h2>
<h2><span class="italic">Scr. in Sinuessano <span class="sc">v</span> Id. Nov. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span><span class="sc">vi</span> Id.<a class="footnoteLink" href="#note_LCL491_358_1_1" id="target_note_LCL491_358_1_1"><sup>1</sup></a> veni ad me in Sinuessanum. eodem die vulgo loquebantur Antonium mansurum esse Casilini. itaque mutavi consilium; statueram enim recta Appia Romam. facile me ille esset adsecutus; aiunt enim eum Caesari&lt;a&gt;na uti celeritate. verti igitur me a Minturnis Arpinum versus. constitueram ut <span class="sc">v</span> Id. &lt;a&gt;ut Aquini manerem aut in Arcano.</p>
<p><span class="br"></span><span class="lineNumber">2</span><span class="br"></span>Nunc, mi Attice, tota mente incumbe in hanc curam; magna enim res est. tria sunt autem, maneamne Arpini an propius accedam an veniam Romam. quod censueris faciam. sed quam primum. avide exspecto tuas litteras.</p>
<p><span class="sc">v</span>[<span class="sc">i</span>]<a class="footnoteLink" href="#note_LCL491_358_2" id="target_note_LCL491_358_2"><sup>2</sup></a> Id. mane in Sinuessano.</p>
</section>
<section class="div2">
<h2>423 (XVI.13)</h2>
<h2><span class="italic">Scr. Aquini <span class="sc">iv</span> Id. Nov. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>O casum mirificum! <span class="sc">v</span> Id. cum ante lucem de Sinuessano surrexissem venissemque diluculo ad pontem Tirenum<a class="footnoteLink" href="#note_LCL491_358_1_2" id="target_note_LCL491_358_1_2"><sup>1</sup></a> qui est Minturnis, in quo flexus est ad iter Arpinas, obviam mihi fit tabellarius, qui me offendit ‘δολιχὸν πλόον ὁρμαίνοντα.’ ego statim ‘cedo’ inquam ‘si quid ab Attico.’ nondum legere poteramus; nam et lumina dimiseramus



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_358_2"><a class="footnoteCrossrefLink" href="#target_note_LCL491_358_2" title="Click to highlight in text"><sup class="lineRef">2</sup><span class="sc">vi</span> (<span class="italic">SB</span>)</a></li><script type="text/javascript">document.getElementById('note_LCL491_358_2').style.display = "none";</script></ul></section></notes></section>