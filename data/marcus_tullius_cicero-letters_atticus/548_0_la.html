<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
quid ista quae minus curo? Attica nostra quid agat scire cupio. etsi tuae litterae (sed iam nimis veteres sunt) recte sperare iubent, tamen exspecto recens aliquid.</p>
</section>
<section class="div2">
<h2>325 (XIII.18)</h2>
<h2><span class="italic">Scr. in Arpinati <span class="sc">iv</span> Kal. Quint. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Vides propinquitas quid habet. nos vero conf&lt;ic&gt;iamus hortos. colloqui videbamur in Tusculano cum essem; tanta erat crebritas litterarum. sed id quidem iam erit. ego interea admonitu tuo perfeci sane argutulos libros ad Varronem, sed tamen exspecto quid ad ea quae scripsi ad te: primum qui intellexeris eum desiderare a me, cum ipse homo πολυγρώτατος numquam me lacessisset; deinde quem ζηλοτυπεῖν &lt;intellexeris. quod si non Brutum,&gt;<a class="footnoteLink" href="#note_LCL491_78_1" id="target_note_LCL491_78_1"><sup>1</sup></a> multo Hortensium minus aut eos qui de re publica loquuntur. plane hoc mihi explices velim in primis, maneasne in sententia ut mittam ad eum quae scripsi an nihil necesse putes. sed haec coram.</p>
</section>
<section class="div2">
<h2>326 (XIII.19)</h2>
<h2><span class="italic">Scr. in Arpinati <span class="sc">iii</span> Kal. Quint. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Commodum discesserat Hilarus librarius <span class="sc">iv</span> Kal., cui dederam litteras ad te, cum venit tabellarius cum tuis litteris

</p></section><notes><section class="footnotes"><ul><li class="note" id="note_LCL491_78_1"><a class="footnoteCrossrefLink" href="#target_note_LCL491_78_1" title="Click to highlight in text"><sup class="lineRef">1</sup><span class="italic">lacunam, quam agnovit Faernus, sic explevit SB, duce Bosio</span></a></li><script type="text/javascript">document.getElementById('note_LCL491_78_1').style.display = "none";</script></ul></section></notes></section>