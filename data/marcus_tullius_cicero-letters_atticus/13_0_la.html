<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
legati ad Pisonem, ut Ianuario revertamur. cum perspexero voluntates nobilium, scribam ad te. cetera spero prolixa esse, his dumtaxat urbanis competitoribus. illam manum tu mihi cura ut praestes, quoniam propius abes, Pompei, nostri amici. nega me ei iratum fore si ad mea comitia non venerit. atque haec huius modi sunt.</p>
<p><span class="br"></span><span class="lineNumber">3</span><span class="br"></span>Sed est quod abs te mihi ignosci pervelim. Caecilius, avunculus tuus, a P. Vario cum magna pecunia fraudaretur, agere coepit cum eius fratre Caninio Satyro de iis rebus quas eum dolo malo mancipio accepisse de Vario diceret. una agebant ceteri creditores, in quibus erat &lt;L.&gt;<a class="footnoteLink" href="#note_LCL007_52_4" id="target_note_LCL007_52_4"><sup>4</sup></a> Lucullus et P. Scipio et is quem putabant magistrum fore si bona venirent, L. Pontiusâ€”verum hoc ridiculum est de magistro. nunc cognosce rem. rogavit me Caecilius ut adessem contra Satyrum. dies fere nullus est quin hic Satyrus domum meam ventitet. observat L. Domitium maxime, me habet proximum. fuit et mihi et Quinto fratri magno <span class="br"></span><span class="lineNumber">4</span><span class="br"></span> usui in nostris petitionibus. sane sum perturbatus, cum ipsius Satyri familiaritate tum Domiti, in quo uno maxime ambitio nostra nititur. demonstravi haec Caecilio, simul et illud ostendi, si ipse unus cum illo uno contenderet, me ei satis facturum fuisse; nunc, in causa universorum creditorum, hominum praesertim amplissimorum, qui sine eo quem Caecilius suo nomine perhiberet facile causam communem

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_52_4"><a class="footnoteCrossrefLink" href="#target_note_LCL007_52_4" title="Click to highlight in text"><sup class="lineRef">4</sup><span class="italic">add. Baiter</span></a></li><script type="text/javascript">document.getElementById('note_LCL007_52_4').style.display = "none";</script></ul></section></notes></section>