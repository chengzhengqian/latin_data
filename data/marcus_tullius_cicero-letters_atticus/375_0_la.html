<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
nullam. Dolabella suis litteris <span class="sc">iii</span> Id. Mart. datis merum bellum loquitur. maneamus ergo in illa eadem sententia misera et desperata, quando hoc miserius esse nihil potest.</p>
</section>
<section class="div2">
<h2>181A (IX.13A)</h2>
<h2><span class="italic">Scr. Romae <span class="sc">xi</span> Kal. Apr. an. 49</span></h2>
<h2><span class="ac">Balbus Ciceroni Imp. Sal. Dic.</span></h2>
<p class="noindent"><span class="br"></span><span class="lineNumber">1</span><span class="br"></span>Caesar nobis litteras perbrevis misit, quarum exemplum subscripsi. brevitate epistulae scire poteris eum valde esse distentum qui tanta de re tam breviter scripserit. si quid praeterea novi fuerit, statim tibi scribam.</p>
<blockquote><p>
<span class="sc">caesar oppio cornelio sal.</span>
A. d. <span class="sc">vii</span> Id. Mart. Brundisium veni; ad murum castra
posui. Pompeius est Brundisi. misit ad me N.
Magium de pace. quae visa sunt respondi. hoc vos
statim scire volui. cum in spem venero de compositione
aliquid me conficere,<a class="footnoteLink" href="#note_LCL097_80_1" id="target_note_LCL097_80_1"><sup>1</sup></a> statim vos certiores<span class="linebreak"></span>faciam.</p></blockquote>
<p><span class="br"></span><span class="lineNumber">2</span><span class="br"></span>Quo modo me nunc putas, mi Cicero, torqueri, postquam rursus in spem pacis veni, ne qua res eorum compositionem impediat? namque quod absens facere possum, opto. quod si una essem, aliquid fortasse proficere posse mihi viderer.<a class="footnoteLink" href="#note_LCL097_80_2" id="target_note_LCL097_80_2"><sup>2</sup></a> nunc exspectatione crucior.</p>
</section><notes><section class="footnotes"><ul><li class="note" id="note_LCL097_80_1"><a class="footnoteCrossrefLink" href="#target_note_LCL097_80_1" title="Click to highlight in text"><sup class="lineRef">1</sup>conficere posse <span class="italic">Lambinus</span></a></li><script type="text/javascript">document.getElementById('note_LCL097_80_1').style.display = "none";</script><li class="note" id="note_LCL097_80_2"><a class="footnoteCrossrefLink" href="#target_note_LCL097_80_2" title="Click to highlight in text"><sup class="lineRef">2</sup>possem videri <span class="italic">vel</span> possum videre (<span class="italic">Madvig</span>)</a></li><script type="text/javascript">document.getElementById('note_LCL097_80_2').style.display = "none";</script></ul></section></notes></section>