<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
rebus versentur. adulescentem incensum cupiditate verissimae gloriae, cupientem sibi aliquid consili dari quod ad laudem sempiternam valeret, cohortantur ad decus. non deest oratio. ego quid possum? tamen nescio quid e quercu exsculpseram quod videretur simile simulacri. in eo quia non nulla erant paulo meliora quam ea quae fiunt et facta sunt, reprehenduntur; quod me minime paenitet. si enim <span class="br"></span><span class="lineNumber">3</span><span class="br"></span> pervenissent istae litterae, mihi crede, nos paeniteret. quid? tu non vides ipsum illum Aristoteli discipulum, summo ingenio, summa modestia, postea quam rex appellatus sit, superbum, crudelem, immoderatum fuisse? quid? tu hunc de pompa, Quirini contubernalem, his nostris moderatis epistulis laetaturum putas? ille vero potius non scripta desideret quam scripta non probet. postremo ut volet. abiit illud quod tum me stimulabat cum<a class="footnoteLink" href="#note_LCL491_32_1" id="target_note_LCL491_32_1"><sup>1</sup></a> tibi dabam πρóβλημα ᾽Αρχιμήδειον. multo mehercule magis nunc opto casum illum quam tum timebam, vel quem libebit.</p>
<p>Nisi quid te aliud impediet, mi optato veneris. Nicias a Dolabella magno opere arcessitus (legi enim litteras), etsi invito me tamen eodem me auctore, profectus est.</p>
<p><span class="br"></span><span class="lineNumber">4</span><span class="br"></span>Hoc manu mea. cum quasi alias res quaererem de philologis <span class="br"></span><span class="lineNumber">(29.1)</span><span class="br"></span> e Nicia, incidimus in Talnam. ille de ingenio nihil nimis, modestum et frugi. sed hoc mihi non placuit: se scire aiebat ab eo nuper petitam Cornificiam, Quinti filiam,

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_32_1"><a class="footnoteCrossrefLink" href="#target_note_LCL491_32_1" title="Click to highlight in text"><sup class="lineRef">1</sup>quod (<span class="italic">Wesenberg</span>)</a></li><script type="text/javascript">document.getElementById('note_LCL491_32_1').style.display = "none";</script></ul></section></notes></section>