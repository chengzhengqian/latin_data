<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>2 Atque in re publica nunc quidem maxime Gallici belli versatur metus. nam Haedui, fratres nostri, pugnam<a class="footnoteLink" href="#note_LCL007_110_5" id="target_note_LCL007_110_5"><sup>5</sup></a> nuper malam<a class="footnoteLink" href="#note_LCL007_110_6" id="target_note_LCL007_110_6"><sup>6</sup></a> pugnarunt et &lt;Helvetii&gt; sine dubio sunt in armis excursionesque in provinciam faciunt. senatus decrevit ut consules duas Gallias sortirentur, dilectus haberetur, vacationes ne valerent, legati cum auctoritate mitterentur qui adirent Galliae civitates darentque operam ne eae se cum Helvetiis coniungerent. legati sunt Q. Metellus Creticus et L. Flaccus et, τò ἐπὶ τῇ ϕακῇ μύρον, Lentulus, <span class="br"></span><span class="lineNumber">3</span><span class="br"></span> Clodiani filius. atque hoc loco illud non queo praeterire, quod, cum de consularibus mea prima sors exisset, una voce senatus frequens retinendum me in urbe censuit. hoc idem post me Pompeio accidit, ut nos duo quasi pignora rei publicae retineri videremur. quid enim ego aliorum in me ἐπιϕωνήματα exspectem cum haec domi nascantur?</p>
<p><span class="br"></span><span class="lineNumber">4</span><span class="br"></span>Urbanae autem res se sic habent. agraria lex a Flavio tribuno pl. vehementer agitabatur auctore Pompeio, quae nihil populare habebat praeter actorem.<a class="footnoteLink" href="#note_LCL007_110_7" id="target_note_LCL007_110_7"><sup>7</sup></a> ex hac ego lege secunda contionis voluntate omnia illa tollebam quae ad privatorum incommodum pertinebant; liberabam agrum eum qui P. Mucio L. Calpurnio consulibus publicus fuisset; Sullanorum hominum possessiones confirmabam; Volaterranos



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_110_5"><a class="footnoteCrossrefLink" href="#target_note_LCL007_110_5" title="Click to highlight in text"><sup class="lineRef">5</sup>pugnant (<span class="italic">Koch</span>)</a></li><script type="text/javascript">document.getElementById('note_LCL007_110_5').style.display = "none";</script><li class="note inline" id="note_LCL007_110_6"><a class="footnoteCrossrefLink" href="#target_note_LCL007_110_6" title="Click to highlight in text"><sup class="lineRef">6</sup>puer(i) malam <span class="italic">al</span>. (<span class="italic">Allen</span>)</a></li><script type="text/javascript">document.getElementById('note_LCL007_110_6').style.display = "none";</script><li class="note" id="note_LCL007_110_7"><a class="footnoteCrossrefLink" href="#target_note_LCL007_110_7" title="Click to highlight in text"><sup class="lineRef">7</sup>auctorem (<span class="italic">SB</span>*)</a></li><script type="text/javascript">document.getElementById('note_LCL007_110_7').style.display = "none";</script></ul></section></notes></section>