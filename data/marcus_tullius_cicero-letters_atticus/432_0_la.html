<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>215 (XI.4)</h2>
<h2><span class="italic">Scr. in castris Pompei Id. Quint. an. 48</span></h2>
<h2><span class="ac">Cicero Attico Sal.</span></h2>
<p class="noindent">Accepi ab Isidoro litteras et postea datas binas. ex proximis cognovi praedia non venisse. videbis ergo ut sustentetur per te. de Frusinati, si modo f&lt;r&gt;u&lt;i&gt;turi<a class="footnoteLink" href="#note_LCL097_194_1" id="target_note_LCL097_194_1"><sup>1</sup></a> sumus, erit mihi res opportuna. meas litteras quod requiris, impedior inopia rerum, quas nullas habeo litteris dignas, quippe cui nec quae accidunt nec quae aguntur ullo modo probentur. utinam coram tecum olim potius quam per epistulas! hic tua, ut possum, tueor apud hos. cetera Celer. ipse fugi adhuc omne munus, eo magis quod ita nihil poterat agi ut mihi et meis rebus aptum esset.</p>
</section>
<section class="div2">
<h2>216 (XI.5)</h2>
<h2><span class="italic">Scr. Brundisii prid. Non. Nov. an. 48</span></h2>
<h2><span class="ac">Cicero Attico Sal.</span></h2>
<p class="noindent">Quae me causae moverint, quam acerbae, quam graves, quam novae, coegerintque impetu magis quodam animi uti quam cogitatione, non possum ad te sine maximo dolore <span class="br"></span><span class="lineNumber">1</span><span class="br"></span> scribere. fuerunt quidem tantae ut id quod vides effecerint. itaque nec quid ad te scribam de meis rebus nec quid a te petam reperio; rem et summam negoti vides.</p>
<p>Equidem ex tuis litteris intellexi et iis quas communiter cum aliis scripsisti et iis quas tuo nomine, quod etiam mea

</p></section><notes><section class="footnotes"><ul><li class="note" id="note_LCL097_194_1"><a class="footnoteCrossrefLink" href="#target_note_LCL097_194_1" title="Click to highlight in text"><sup class="lineRef">1</sup>futur(a)e (<span class="italic">Lehmann</span>)</a></li><script type="text/javascript">document.getElementById('note_LCL097_194_1').style.display = "none";</script></ul></section></notes></section>