<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>233 (XI.19)</h2>
<h2><span class="italic">Scr. Brundisii <span class="sc">xi</span> Kal. Sext. an. 47 (ยง 2)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Cum tuis dare possem litteras non praetermisi, etsi quid scriberem non habebam. tu ad nos et rarius scribis quam solebas et brevius, credo quia nihil habes quod me putes libenter legere aut audire posse. verum tamen velim &lt;quic&gt;quid<a class="footnoteLink" href="#note_LCL097_248_1_1" id="target_note_LCL097_248_1_1"><sup>1</sup></a> erit, qualecumque erit, scribas. est autem unum quod mihi sit optandum si quid agi de pace possit; quod nulla equidem habeo in spe, sed quia tu leviter interdum significas, cogis<a class="footnoteLink" href="#note_LCL097_248_2_1" id="target_note_LCL097_248_2_1"><sup>2</sup></a> me sperare quod optandum vix est.</p>
<p><span class="br"></span><span class="lineNumber">2</span><span class="br"></span>Philotimus dicitur Id. Sext. nihil habeo de illo amplius. tu velim ad ea mihi rescribas quae ad te antea scripsi. mihi tantum temporis satis est dum, ut in pessimis rebus, aliquid caveam, qui nihil umquam cavi. vale.</p>
<p><span class="sc">xi</span> Kal. Sext.</p>
</section>
<section class="div2">
<h2>234 (XI.24)</h2>
<h2><span class="italic">Scr. Brundisii <span class="sc">viii</span> Id. Sext. an. 47 (ยง 5)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Quae[dam]<a class="footnoteLink" href="#note_LCL097_248_1_2" id="target_note_LCL097_248_1_2"><sup>1</sup></a> ad me et, quae etiam ad me vis, ad Tulliam de me scripsisti, ea sentio esse vera. eo sum miserior, etsi nihil videbatur addi posse, quod mihi non modo irasci gravissima iniuria accepta sed ne dolere quidem impune licet.<a class="footnoteLink" href="#note_LCL097_248_2_2" id="target_note_LCL097_248_2_2"><sup>2</sup></a>
<span class="br"></span><span class="lineNumber"></span><span class="br"></span>
</p></section><notes></notes></section>