<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">8</span><span class="br"></span>De serpirastris cohortis meae, nihil &lt;est&gt; quod doleas; ipsi enim se collegerunt admiratione [in te] integritatis meae. sed me moverat nemo magis quam is quem tu minime<a class="footnoteLink" href="#note_LCL008_198_7" id="target_note_LCL008_198_7"><sup>7</sup></a> putas. idem et initio fuerat et nunc est egregius; sed in ipsa decessione significavit sperasse se aliquid et id quod animum induxerat paulisper non tenuit, sed cito ad se rediit meisque honorificentissimis erga se officiis victus pluris ea duxit quam omnem pecuniam.</p>
<p><span class="br"></span><span class="lineNumber">9</span><span class="br"></span>Ego a Curio tabulas accepi, quas mecum porto. Hortensi legata cognovi; nunc aveo scire quid †hominis†<a class="footnoteLink" href="#note_LCL008_198_8" id="target_note_LCL008_198_8"><sup>8</sup></a> sit et quarum rerum a&lt;u&gt;ctionem instituat; nescio enim cur, cum portam Flumentanam Caelius occuparit, ego Puteolos non meos faciam.</p>
<p><span class="br"></span><span class="lineNumber">10</span><span class="br"></span>Venio ad ‘Piraeea,’ in quo magis reprehendendus sum quod homo Romanus ‘Piraeea’ scripserim, non ‘Piraeum’ (sic enim omnes nostri locuti sunt), quam quod addiderim &lt;‘in’&gt;; non enim hoc ut oppido praeposui sed ut loco; et tamen Dionysius noster et qui est nobiscum Nicias Cous non rebatur oppidum esse Piraeea. sed de re videro. nostrum quidem si est peccatum, in eo est quod non ut de oppido locutus sum sed ut de loco, secutusque sum non


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_198_7"><a class="footnoteCrossrefLink" href="#target_note_LCL008_198_7" title="Click to highlight in text"><sup class="lineRef">7</sup>nemo (<span class="italic">Watt</span>, <span class="italic">sed vide CLA</span>)</a></li><script type="text/javascript">document.getElementById('note_LCL008_198_7').style.display = "none";</script><li class="note inline" id="note_LCL008_198_8"><a class="footnoteCrossrefLink" href="#target_note_LCL008_198_8" title="Click to highlight in text"><sup class="lineRef">8</sup>heredis <span class="italic">coni. SB</span></a></li><script type="text/javascript">document.getElementById('note_LCL008_198_8').style.display = "none";</script></ul></section></notes></section>