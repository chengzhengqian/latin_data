<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
a dialecticis, in arithmeticis satis exercitatum.</p>
</section>
<section class="div2">
<h2>367 (XIV.13)</h2>
<h2><span class="italic">Scr. in Puteolano <span class="sc">vi</span> Kal. Mai. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Septimo denique die litterae mihi redditae sunt quae erant a te <span class="sc">xiii</span> Kal. datae; quibus quaeris, idque etiam me ipsum nescire arbitraris, utrum magis tumulis prospectuque an ambulatione ἁλιτενεῖ delecter. est mehercule, ut dicis, utriusque loci tanta amoenitas ut dubitem utra anteponenda sit.</p>
<blockquote><p>
<span class="line indent5">ἀλλ’ οὐ δαιτὸς ἐπηράτου ἔργα μέμηλεν,</span><span class="linebreak"></span>
<span class="line indent2">ἀλλὰ λíην μέγα πῆμα, διοτρεφές εἰσορóωντες</span><span class="linebreak"></span>
<span class="line indent2">δεíδιμεν· ἐν δοιῇ δὲ σαωσέμεν ἢ ἀπολέσϑαι.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">2</span><span class="br"></span>Quamvis enim tu magna et mihi iucunda scripseris de D. Bruti adventu ad suas legiones, in quo spem maximam video, tamen, si est bellum civile futurum (quod certe erit si Sextus in armis permanebit, quem permansurum esse certo scio), quid nobis faciendum sit ignoro. neque enim iam licebit, quod Caesaris bello licuit, neque huc neque illuc. quemcumque enim haec pars perditorum laetatum Caesaris morte putavit (laetitiam autem apertissime - tulimus omnes), hunc in hostium numero habebit; quae res ad caedem maximam spectat. restat ut in castra Sexti aut, si forte, Bruti nos conferamus, res odiosa et aliena nostris
<span class="br"></span><span class="lineNumber"></span><span class="br"></span>
</p></section><notes></notes></section>