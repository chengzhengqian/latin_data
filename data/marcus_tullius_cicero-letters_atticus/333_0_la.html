<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
crede mihi Caesarem non solum fore in tua potestate sed etiam maximum beneficium te sibi dedisse iudicaturum, si huc te reicis. velim idem Pompeius faciat; qui ut adduci tali tempore ad ullam condicionem possit magis opto quam spero. sed cum constiterit et timere desierit, tum incipiam non desperare et tuam auctoritatem plurimum apud eum valituram.</p>
<p><span class="br"></span><span class="lineNumber">2</span><span class="br"></span>Quod Lentulum consulem meum voluisti hic remanere, Caesari gratum, mihi vero gratissimum me dius fidius fecisti; nam illum tanti facio qui<a class="footnoteLink" href="#note_LCL008_344_1" id="target_note_LCL008_344_1"><sup>1</sup></a> non Caesarem magis diligam. qui si passus esset nos secum, ut consueveramus, loqui et non se totum etiam et etiam ab sermone nostro avertisset, minus miser quam sum essem. nam cave putes hoc tempore plus me quemquam cruciari, quod eum, quem ante me diligo, video in consulatu quidvis potius esse quam consul&lt;em&gt;. quod si voluerit tibi obtemperare et nobis de Caesare credere et consulatum reliquum Romae peragere, incipiam sperare etiam consilio senatus, auctore te, illo relatore Pompeium et Caesarem coniungi posse; quod si factum erit, satis me vixisse putabo.</p>
<p><span class="br"></span><span class="lineNumber">3</span><span class="br"></span>Factum Caesaris de Corfinio totum te probaturum scio; et, quo modo in eius modi re, commodius cadere non potuit quam ut res sine sanguine confieret.</p>
<p>Balbi mei tuique adventu &lt;te&gt;<a class="footnoteLink" href="#note_LCL008_344_2" id="target_note_LCL008_344_2"><sup>2</sup></a> delectatum valde gaudeo. is quaecumque tibi de Caesare dixit quaeque Caesar scripsit, sci&lt;Î¿&gt;,<a class="footnoteLink" href="#note_LCL008_344_3" id="target_note_LCL008_344_3"><sup>3</sup></a> re tibi probabit, quaecumque fortuna eius fuerit, verissime scripsisse.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_344_1"><a class="footnoteCrossrefLink" href="#target_note_LCL008_344_1" title="Click to highlight in text"><sup class="lineRef">1</sup>*utqui <span class="italic">Munro</span></a></li><script type="text/javascript">document.getElementById('note_LCL008_344_1').style.display = "none";</script><li class="note" id="note_LCL008_344_2"><a class="footnoteCrossrefLink" href="#target_note_LCL008_344_2" title="Click to highlight in text"><sup class="lineRef">2</sup><span class="italic">add. Watt</span> (<span class="italic">ante</span> valde <span class="italic">Brunus</span>)</a></li><script type="text/javascript">document.getElementById('note_LCL008_344_2').style.display = "none";</script><li class="note inline" id="note_LCL008_344_3"><a class="footnoteCrossrefLink" href="#target_note_LCL008_344_3" title="Click to highlight in text"><sup class="lineRef">3</sup><span class="italic">add. Victorius</span></a></li><script type="text/javascript">document.getElementById('note_LCL008_344_3').style.display = "none";</script></ul></section></notes></section>