<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
tabellario committam. atque hi (nolo enim te permoveri) non sunt permolesti, sed tamen insident et urgent et nullius amantis consilio aut sermone requiescunt; in re publica vero, quamquam animus est praesens, tamen vulnus<a class="footnoteLink" href="#note_LCL007_104_1" id="target_note_LCL007_104_1"><sup>1</sup></a> etiam atque etiam ipsa medicina efficit. nam ut ea breviter quae post tuum discessum acta sunt colligam, iam exclames necesse est res Romanas diutius stare non posse. etenim post profectionem tuam primus, ut opinor, introitus fuit fabulae Clodianae, in qua ego nactus, ut mihi videbar, locum resecandae libidinis et coërcendae iuventutis vehemens flavi et omnis profudi viris animi atque ingeni mei, non odio adductus alicuius sed spe non corrigendae sed sanandae civitatis.</p>
<p><span class="br"></span><span class="lineNumber">3</span><span class="br"></span>Adflicta res publica est empto constupratoque iudicio. vide quae sint postea consecuta. consul est impositus is nobis quem nemo praeter nos philosophos aspicere sine suspiritu posset. quantum hoc vulnus! facto senatus consulto de ambitu, de iudiciis, nulla lex perlata; exagitatus senatus, alienati equites Romani quod erat ‘qui ob rem iudicandam.’ sic ille annus duo firmamenta rei publicae per me unum constituta evertit; nam et senatus auctoritatem abiecit et ordinum concordiam diiunxit. instat hic nunc annus egregius. eius initium eius modi fuit ut anniversaria sacra Iuventatis<a class="footnoteLink" href="#note_LCL007_104_2" id="target_note_LCL007_104_2"><sup>2</sup></a> non committerentur; nam M. Luculli uxorem Memmius suis sacris initiavit. Menelaus aegre id passus divortium fecit. quamquam ille pastor Idaeus Menelaum solum contempserat, hic noster Paris tam


</p></section><notes><section class="footnotes"><ul><li class="note" id="note_LCL007_104_1"><a class="footnoteCrossrefLink" href="#target_note_LCL007_104_1" title="Click to highlight in text"><sup class="lineRef">1</sup>voluntas (<span class="italic">Sternkopf</span>)</a></li><script type="text/javascript">document.getElementById('note_LCL007_104_1').style.display = "none";</script><li class="note" id="note_LCL007_104_2"><a class="footnoteCrossrefLink" href="#target_note_LCL007_104_2" title="Click to highlight in text"><sup class="lineRef">2</sup>iuventutis (<span class="italic">Lambinus</span>)</a></li><script type="text/javascript">document.getElementById('note_LCL007_104_2').style.display = "none";</script></ul></section></notes></section>