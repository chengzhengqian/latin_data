<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
cum in castra proficiscerer, a quibus aberam bidui. paucis diebus habebam certos homines quibus darem litteras; itaque eo me servavi.</p>
<p><span class="br"></span><span class="lineNumber">2</span><span class="br"></span>Nos tamen (etsi hoc te ex aliis audire malo) sic in provincia nos gerimus, quod ad abstinentiam attinet, ut nullus terruncius insumatur in quemquam. id fit etiam et legatorum et tribunorum et praefectorum diligentia; nam omnes mirifice συμφιλοδοξοῦσιν gloriae meae. Lepta noster mirificus est. sed nunc propero. perscribam ad te paucis diebus omnia.</p>
<p><span class="br"></span><span class="lineNumber">3</span><span class="br"></span>Cicerones nostros Deiotarus filius, qui rex a senatu appellatus est, secum in regnum. dum in aestivis nos essemus, illum pueris locum esse bellissimum duximus.</p>
<p><span class="br"></span><span class="lineNumber">4</span><span class="br"></span>Sestius ad me scripsit quae tecum esset de mea domestica et maxima cura locutus et quid tibi esset visum; amabo te, incumbe in eam rem et ad me scribe quid et possit et tu censeas.</p>
<p><span class="br"></span><span class="lineNumber">5</span><span class="br"></span>Idem scripsit Hortensium de proroganda nostra provincia dixisse nescio quid. mihi in Cumano diligentissime se ut annui essemus defensurum receperat. si quicquam me amas, hunc locum muni. dici non potest quam invitus a vobis absim; et simul hanc gloriam iustitiae et abstinentiae fore illustriorem spero si cito decesserimus, id quod Scaevolae contigit, qui solos novem mensis Asiae praefuit.</p>
<p><span class="br"></span><span class="lineNumber">6</span><span class="br"></span>Appius noster cum me adventare videret, profectus est Tarsum usque Laodicea. ibi forum agit, cum ego sim in
</p></section><notes></notes></section>