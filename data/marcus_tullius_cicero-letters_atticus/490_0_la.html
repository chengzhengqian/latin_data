<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Cispiana explicabis itemque Preciana. de Attica optime. et ei salutem dices et Piliae.</p>
</section>
<section class="div2">
<h2>264 (XII.25)</h2>
<h2><span class="italic">Scr. Asturae <span class="sc">xii</span> Kal. Apr. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Scripsit ad me diligenter Sicca de Silio, seque ad te rem detulisse; quod tu idem scribis. mihi et res et condicio placet, sed ita ut numerato malim quam aestimatione. voluptarias enim possessiones nolet Silius; vectigalibus autem ut his possum esse contentus quae habeo, sic vix minoribus. unde ergo numerato? HS <span class="sc">d͞c͞</span> exprimes ab Hermogene, cum praesertim necesse erit; et domi video esse HS <span class="sc">d͞c͞</span>. reliquae pecuniae vel usuram Silio pendemus, dum a Faberio vel [cum]<a class="footnoteLink" href="#note_LCL097_310_1" id="target_note_LCL097_310_1"><sup>1</sup></a> aliquo qui Faberio debet repraesentabimus. erit etiam aliquid alicunde. sed totam rem tu <span class="br"></span><span class="lineNumber">2</span><span class="br"></span> gubernabis. Dru(si)anis vero hortis multo antepono neque sunt umquam comparati. mihi crede, una me causa movet, in qua scio me τετυϕῶσϑαι. sed, ut facis, obsequere huic errori meo. nam quod scribis ‘ἐγγήραμα,’ actum iam de isto est; alia magis quaero.</p>
</section><notes><section class="footnotes"><ul><li class="note" id="note_LCL097_310_1"><a class="footnoteCrossrefLink" href="#target_note_LCL097_310_1" title="Click to highlight in text"><sup class="lineRef">1</sup><span class="italic">secl. SB</span>: ab <span class="italic">Pius</span></a></li><script type="text/javascript">document.getElementById('note_LCL097_310_1').style.display = "none";</script></ul></section></notes></section>