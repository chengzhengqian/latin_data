<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
misit, ∗ ∗ ∗<a class="footnoteLink" href="#note_LCL097_70_3" id="target_note_LCL097_70_3"><sup>3</sup></a> eandem me salutem a te accepisse quam ille. in quem si me intellegis esse gratum, cura, obsecro, ut etiam in Pompeium esse possim.</p>
</section>
<section class="div2">
<h2>179 (IX.12)</h2>
<h2><span class="italic">Scr. in Formiano <span class="sc">xiii</span> vel <span class="sc">xii</span> Kal. Apr. an. 49</span></h2>
<h2><span class="ac">&lt;Cicero Attico Sal&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Legebam tuas litteras <span class="sc">xiii</span> Kal., cum mihi epistula adfertur a Lepta circumvallatum esse Pompeium, ratibus etiam exitus portus teneri. non me dius fidius prae lacrimis possum reliqua nec cogitare nec scribere. misi ad te exemplum. miseros nos! cur non omnes fatum illius una exsecuti sumus? ecce autem a Matio et Trebatio eadem, quibus Minturnis obvii Caesaris tabellarii. torqueor infelix, ut iam illum Mucianum exitum exoptem. at quam honesta, at quam expedita tua consilia, quam evigilata tuis cogitationibus, qua itineris, qua navigationis, qua congressus sermonisque cum Caesare! omnia cum honesta tum cauta. in Epirum vero invitatio quam suavis, quam liberalis, quam fraterna!</p>
<p><span class="br"></span><span class="lineNumber">2</span><span class="br"></span>De Dionysio sum admiratus, qui apud me honoratior fuit quam apud Scipionem Panaetius; a quo impurissime haec nostra fortuna despecta est. odi hominem et odero; utinam ulcisci possem! sed illum ulciscentur mores sui.</p>
<p><span class="br"></span><span class="lineNumber">3</span><span class="br"></span>Tu, quaeso, nunc vel maxime quid agendum nobis sit

</p></section><notes><section class="footnotes"><ul><li class="note" id="note_LCL097_70_3"><a class="footnoteCrossrefLink" href="#target_note_LCL097_70_3" title="Click to highlight in text"><sup class="lineRef">3</sup><span class="italic">lacunam hic ind. SB ita fere supplendam</span>: teneri non potui quin iterum tibi gratias agerem atque hoc ita significarem: putavi <span class="italic">vel sim</span>. <span class="italic">infra add. alii</span></a></li><script type="text/javascript">document.getElementById('note_LCL097_70_3').style.display = "none";</script></ul></section></notes></section>