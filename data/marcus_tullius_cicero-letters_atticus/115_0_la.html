<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
propius sim si quid agatur, id quod<a class="footnoteLink" href="#note_LCL007_256_5" id="target_note_LCL007_256_5"><sup>5</sup></a> intellexi cum tibi tum Quinto fratri placere, an abeam Cyzicum.</p>
<p><span class="br"></span><span class="lineNumber">7</span><span class="br"></span>Nunc, Pomponi, quoniam nihil impertisti tuae prudentiae ad salutem meam, quod aut in me ipso satis esse consili decreras aut te nihil plus mihi debere quam ut praesto esses, quoniamque ego proditus, inductus, coniectus in fraudem omnia mea praesidia neglexi, totam Italiam [in me]<a class="footnoteLink" href="#note_LCL007_256_6" id="target_note_LCL007_256_6"><sup>6</sup></a> erectam ad me defendendum destitui et reliqui, me, meos tradidi inimicis inspectante et tacente te, qui, si non plus ingenio valebas quam ego, certe timebas minus: si potes, erige adflictos et in eo nos iuva; sin omnia sunt obstructa, id ipsum fac ut sciamus et nos aliquando aut obiurgare aut communiter consolari desine. ego si tuam fidem accusarem, non me potissimum tuis tectis crederem; meam amentiam accuso, quod me a te tantum amari quantum ego vellem putavi. quod si fuisset, fidem eandem, curam maiorem adhibuisses, me certe ad exitium praecipitantem retinuisses, istos labores, quos nunc in naufragiis nostris suscipis, non subisses.</p>
<p><span class="br"></span><span class="lineNumber">8</span><span class="br"></span>Qua re fac ut omnia ad me perspecta et explorata perscribas meque, ut facis, velis esse aliquem, quoniam qui fui et qui esse potui, iam esse non possum, et ut his litteris non te sed me ipsum a me esse accusatum putes. si qui erunt quibus putes opus esse meo nomine litteras dari, velim conscribas curesque dandas.</p>
<p>Data <span class="sc">xiiii</span> Kal. Sept.</p>
</section>
<notes><section class="footnotes"><ul><li class="note" id="note_LCL007_256_5"><a class="footnoteCrossrefLink" href="#target_note_LCL007_256_5" title="Click to highlight in text"><sup class="lineRef">5</sup>idque (<span class="italic">R. Klotz</span>)</a></li><script type="text/javascript">document.getElementById('note_LCL007_256_5').style.display = "none";</script><li class="note" id="note_LCL007_256_6"><a class="footnoteCrossrefLink" href="#target_note_LCL007_256_6" title="Click to highlight in text"><sup class="lineRef">6</sup><span class="italic">del. Ernesti</span></a></li><script type="text/javascript">document.getElementById('note_LCL007_256_6').style.display = "none";</script></ul></section></notes></section>