<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>sed haec et praesidi apud pudorem Pulchelli non habet satis et a fratris adventu me ablegat; illa et munitior est et non impedit quo minus adsim cum velim. hanc e&lt;r&gt;go<a class="footnoteLink" href="#note_LCL007_188_2" id="target_note_LCL007_188_2"><sup>2</sup></a> teneo, sed usurum me non puto; neque tamen scit quisquam. non libet fugere, aveo pugnare. magna sunt hominum studia. sed nihil adfirmo; tu hoc silebis.</p>
<p><span class="br"></span><span class="lineNumber">4</span><span class="br"></span>De Statio manu misso et non nullis aliis rebus angor equidem, sed iam prorsus occallui. tu vellem ego vel<a class="footnoteLink" href="#note_LCL007_188_3" id="target_note_LCL007_188_3"><sup>3</sup></a> cuperem adesses; nec mihi consilium nec consolatio deesset. sed ita te para ut, si inclamaro, advoles.</p>
</section>
<section class="div2">
<h2>39 (II.19)</h2>
<h2><span class="italic">Scr. Romae inter Non. et prid. Id. Quint. an. 59</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Multa me sollicitant et ex rei publicae tanto motu et ex his periculis quae mihi ipsi intenduntur. et sescenta sunt, sed mihi nihil est molestius quam Statium manu missum:</p>
<blockquote><p>
<span class="line indent2">nec meum imperium, ac mitto imperium, non</span><span class="linebreak"></span>
<span class="line indent3">simultatem meam</span><span class="linebreak"></span>
<span class="line indent2">revereri saltem!</span><span class="linebreak"></span>
</p></blockquote>
<p class="noindent">nec quid faciam scio, neque tantum est in re quantus est sermo. ego autem ne irasci possum quidem iis quos valde amo; tantum doleo, ac mirifice quidem. cetera in magnis rebus. minae Clodi contentionesque &lt;quae&gt; mihi proponuntur


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_188_2"><a class="footnoteCrossrefLink" href="#target_note_LCL007_188_2" title="Click to highlight in text"><sup class="lineRef">2</sup>ego (<span class="italic">Orelli</span>)</a></li><script type="text/javascript">document.getElementById('note_LCL007_188_2').style.display = "none";</script><li class="note" id="note_LCL007_188_3"><a class="footnoteCrossrefLink" href="#target_note_LCL007_188_3" title="Click to highlight in text"><sup class="lineRef">3</sup>ve (<span class="italic">Mueller</span>)</a></li><script type="text/javascript">document.getElementById('note_LCL007_188_3').style.display = "none";</script></ul></section></notes></section>