<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Et Balbus hic est multumque mecum. ad quem a Vetere litterae datae prid. Kal. Ian., cum a se Caecilius circumsederetur et iam teneretur, venisse cum maximis copiis Pacorum Parthum; ita sibi esse eum ereptum multis suis amissis. in qua re accusat Volcacium. ita mihi videtur bellum illud instare. sed Dolabella et Nicias viderint. idem Balbus meliora de Gallia. <span class="sc">xxi</span> die litteras habebat Germanos illasque nationes re audita de Caesare legatos misisse ad Aurelium, qui est praepositus ab Hirtio: se quod imperatum esset esse facturos. quid quaeris? omnia plena pacis, aliter ac mihi Calvenna dixerat.</p>
</section>
<section class="div2">
<h2>364 (XIV.10)</h2>
<h2><span class="italic">Scr. in Cumano <span class="sc">xiii</span> Kal. Mai. an. 44 (ยง 3)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Itane vero? hoc meus et tuus Brutus egit ut Lanuvi esset, ut Trebonius itineribus deviis proficisceretur in provinciam, ut omnia facta, scripta, dicta, promissa, cogitata Caesaris plus valerent quam si ipse viveret? meministine &lt;me&gt; clamare illo ipso primo Capitolino die senatum in Capitolium a praetoribus vocan&lt;dum&gt;?<a class="footnoteLink" href="#note_LCL491_158_1" id="target_note_LCL491_158_1"><sup>1</sup></a> di immortales, quae tum opera effici potuerunt laetantibus omnibus bonis,

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_158_1"><a class="footnoteCrossrefLink" href="#target_note_LCL491_158_1" title="Click to highlight in text"><sup class="lineRef">1</sup>vocari (<span class="italic">Housman</span>: -ari debere <span class="italic">Mueller</span>)</a></li><script type="text/javascript">document.getElementById('note_LCL491_158_1').style.display = "none";</script></ul></section></notes></section>