<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
amicum (et ut esset a me est, tute scis, propter suspicionem huius impendentis tempestatis multo ante provisum), tamen utrumque considerandum est, et quanta fides ei sit habenda et, si maxime exploratum sit eum nobis amicum fore, sitne viri fortis et boni civis esse in ea urbe in qua cum summis honoribus imperiisque usus sit, res maximas gesserit, sacerdotio sit amplissimo praeditus, non futurus &lt;sit qui fuerit&gt;<a class="footnoteLink" href="#note_LCL008_280_1" id="target_note_LCL008_280_1"><sup>1</sup></a>, subeundumque periculum sit cum aliquo †fore†<a class="footnoteLink" href="#note_LCL008_280_2" id="target_note_LCL008_280_2"><sup>2</sup></a> dedecore, si quando Pompeius rem publicam recuperarit. in hac parte haec sunt.</p>
<p><span class="br"></span><span class="lineNumber">3</span><span class="br"></span>Vide nunc quae sint in altera. nihil actum est a Pompeio nostro sapienter, nihil fortiter, addo etiam nihil ni&lt;si&gt; contra consilium auctoritatemque meam. omitto illa vetera, quod istum in rem publicam ille aluit, auxit, armavit, ille legibus per vim et contra auspicia ferendis auctor, ille Galliae ulterioris adiunctor, ille gener, ille in &lt;ad&gt;optando P. Clodio augur, ille restituendi mei quam retinendi studiosior, ille provinciae propagator, ille absentis in omnibus adiutor, idem etiam tertio consulatu, postquam esse defensor rei publicae coepit, contendit ut decem tribuni pl. ferrent ut absentis ratio haberetur, quod idem ipse sanxit lege quadam sua, Marcoque Marcello consuli finienti provincias Gallias Kal. Mart. die restitit—sed ut haec omittam, quid foedius, quid perturbatius hoc ab urbe discessu sive


</p></section><notes><section class="footnotes"><ul><li class="note" id="note_LCL008_280_1"><a class="footnoteCrossrefLink" href="#target_note_LCL008_280_1" title="Click to highlight in text"><sup class="lineRef">1</sup><span class="italic">add. Lehmann</span></a></li><script type="text/javascript">document.getElementById('note_LCL008_280_1').style.display = "none";</script><li class="note" id="note_LCL008_280_2"><a class="footnoteCrossrefLink" href="#target_note_LCL008_280_2" title="Click to highlight in text"><sup class="lineRef">2</sup>si forte <span class="italic">coni. SB</span></a></li><script type="text/javascript">document.getElementById('note_LCL008_280_2').style.display = "none";</script></ul></section></notes></section>