<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>321 (XIII.13–14)</h2>
<h2><span class="italic">Scr. in Arpinati <span class="sc">viii</span> Kal. Quint. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Commotus tuis litteris, quod ad me de Varrone scripseras, totam Academiam ab hominibus nobilissimis abstuli, transtuli ad nostrum sodalem et e duobus libris contuli in quattuor. grandiores sunt omnino quam erant illi, sed tamen multa detracta. tu autem mihi pervelim scribas qui intellexeris illum velle; illud vero utique scire cupio, quem intellexeris ab eo ζηλοτυπεῖσϑαι, nisi forte Brutum. id hercle restabat! sed tamen scire pervelim. libri quidem ita exierunt, nisi forte me communis φιλαυτíα decipit, ut in tali genere ne apud Graecos quidem simile quicquam. tu illam iacturam feres aequo animo quod illa quae habes de Academicis frustra descripta sunt. multo tamen haec erunt splendidiora, breviora, meliora.</p>
<p><span class="br"></span><span class="lineNumber">2</span><span class="br"></span>Nunc autem ἀπορῶ quo me vertam. volo Dolabellae valde desideranti; non reperio quid, et simul αἰδέομαι Τρῶας, neque, si aliud quid,<a class="footnoteLink" href="#note_LCL491_72_1" id="target_note_LCL491_72_1"><sup>1</sup></a> potero μέμψιν effugere. aut cessandum igitur aut aliquid excogitandum.</p>
<p><span class="br"></span><span class="lineNumber">3</span><span class="br"></span>Sed quid haec levia curamus? Attica mea, obsecro te, quid agit? quae me valde angit. sed crebro regusto tuas litteras; in iis acquiesco. tamen exspecto novas.</p>
<p><span class="br"></span><span class="lineNumber">4</span><span class="br"></span>Brinni libertus, coheres noster, scripsit ad me velle, si <span class="br"></span><span class="lineNumber">(14.1)</span><span class="br"></span> mihi placeret, coheredes &lt;se&gt; et Sabinum Albium ad me</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_72_1"><a class="footnoteCrossrefLink" href="#target_note_LCL491_72_1" title="Click to highlight in text"><sup class="lineRef">1</sup>qui (ς), <span class="italic">sed locus dubius</span></a></li><script type="text/javascript">document.getElementById('note_LCL491_72_1').style.display = "none";</script></ul></section></notes></section>