<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
hominum CIↃ CIↃ. sane sum commotus quid futurum esset postridie; at<a class="footnoteLink" href="#note_LCL491_136_1" id="target_note_LCL491_136_1"><sup>1</sup></a> mihi Barba Cassius subvenit, custodes dedit. castra in agro, villa defensa est. ille tertiis Saturnalibus apud Philippum ad H. <span class="sc">vii</span>, nec quemquam admisit; rationes, opinor, cum Balbo. inde ambulavit in litore. post H. <span class="sc">viii</span> in balneum. tum audivit de Mamurra, vultum non mutavit. unctus est, accubuit. ἐμετικὴν agebat; itaque et edit et bibit ἀδεῶς et iucunde, opipare sane et apparate nec id solum sed</p>
<blockquote><p>
<span class="line indent14">bene cocto et</span><span class="linebreak"></span>
<span class="line indent2">condito, sermone bono et, si quaeris, libenter.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">2</span><span class="br"></span> praeterea tribus tricliniis accepti οἱ περì αὐτὸν valde copiose. libertis minus lautis servisque nihil defuit. nam lautiores eleganter accepi. quid multa? homines visi sumus. hospes tamen non is cui diceres ‘amabo te, eodem ad me cum revertere.’ semel satis est. σπουδαῖον οὐδὲν in sermone, φιλóλογα multa. quid quaeris? delectatus est et libenter fuit. Puteolis se aiebat unum diem fore, alterum ad Baias.</p>
<p>Habes hospitium sive ἐπισταϑ μεíαν odiosam mihi, dixi, non molestam. ego paulisper hic, deinde in Tusculanum.</p>
<p>Dolabellae villam cum praeteriret, omnis armatorum copia dextra sinistra ad equum nec usquam alibi. hoc ex Nicia.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_136_1"><a class="footnoteCrossrefLink" href="#target_note_LCL491_136_1" title="Click to highlight in text"><sup class="lineRef">1</sup>ac (<span class="italic">Ernesti</span>)</a></li><script type="text/javascript">document.getElementById('note_LCL491_136_1').style.display = "none";</script></ul></section></notes></section>