<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Tironis reficiendi spes est in M’. Curio, cui ego scripsi tibi eum gratissimum facturum.</p>
<p>Data <span class="sc">v</span> Id. Dec. a Pontio ex Trebulano.</p>
</section>
<section class="div2">
<h2>127 (VII.4)</h2>
<h2><span class="italic">Scr. in Cumano, ut vid., c. Id. Dec. an. 50</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Dionysium flagrantem desiderio tui misi ad te, nec mehercule aequo animo, sed fuit concedendum. quem quidem cognovi cum doctum, quod mihi iam ante erat notum, tum sanctum, plenum offici, studiosum etiam meae laudis, frugi hominem, ac, ne libertinum laudare videar, plane virum bonum.</p>
<p><span class="br"></span><span class="lineNumber">2</span><span class="br"></span>Pompeium vidi <span class="sc">iiii</span> Id. Dec.; fuimus una horas duas fortasse. magna laetitia mihi visus est adfici meo adventu; de triumpho hortari, suscipere partis suas, monere ne ante in senatum accederem quam rem confecissem, ne dicendis sententiis aliquem tribunum alienarem. quid quaeris? in hoc officio sermone eius<a class="footnoteLink" href="#note_LCL008_202_1" id="target_note_LCL008_202_1"><sup>1</sup></a> nihil potuit esse prolixius. de re publica autem ita mecum locutus est quasi non dubium bellum haberemus: nihil ad spem concordiae; plane illum a se alienatum cum ante intellegeret, tum vero proxime iudicasse; venisse Hirtium a Caesare, qui esset illi familiarissimus, ad se non accessisse et, cum ille a. d. <span class="sc">viii</span> Id. Dec. vesperi venisset, Balbus de tota re constituisset a. d. <span class="sc">vii</span> ad

</p></section><notes><section class="footnotes"><ul><li class="note" id="note_LCL008_202_1"><a class="footnoteCrossrefLink" href="#target_note_LCL008_202_1" title="Click to highlight in text"><sup class="lineRef">1</sup>sermonis (<span class="italic">Jörgensen</span>)</a></li><script type="text/javascript">document.getElementById('note_LCL008_202_1').style.display = "none";</script></ul></section></notes></section>