<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>162A (VIII.12A)</h2>
<h2><span class="italic">Scr. Luceriae <span class="sc">xii</span> Kal. Mart., ut vid., an. 49</span></h2>
<h2><span class="ac">Cn. Magnus Procos. S. D. C. Marcello<span class="linebreak"></span>L. Lentulo Coss.</span></h2>
<p class="noindent"><span class="br"></span><span class="lineNumber">1</span><span class="br"></span>Ego quod existimabam dispersos nos neque rei publicae utilis neque nobis praesidio esse posse, idcirco ad L. Domitium litteras misi, primum ut ipse cum omni copia ad nos veniret; si de se dubitaret, ut cohortis <span class="sc">xviiii</span> quae ex Piceno ad me iter habebant ad nos mitteret. quod veritus sum factum est, ut Domitius implicaretur, ut neque ipse satis firmus esset ad castra facienda, quod meas <span class="sc">xviiii</span> et suas <span class="sc">xii</span> cohortis in tribus oppidis distributas haberet (nam partim Albae, partim Sulmone collocavit), neque &lt;se&gt;, si vellet, expedire posset.</p>
<p><span class="br"></span><span class="lineNumber">2</span><span class="br"></span>Nunc scitote me esse in summa sollicitudine. nam et tot et talis viros periculo obsidionis liberare cupio neque subsidio ire possum, quod his duabus legionibus non puto esse committendum ut illuc ducantur; ex quibus tamen non amplius <span class="sc">xiiii</span> cohortis contrahere potui, quod<a class="footnoteLink" href="#note_LCL008_324_1" id="target_note_LCL008_324_1"><sup>1</sup></a> Brundisium praesidium misi neque Canusium sine praesidio, dum abessem, putavi esse dimittendum.</p>
<p><span class="br"></span><span class="lineNumber">3</span><span class="br"></span>D. Laelio mandaram, quod maiores copias sperabam nos habituros, ut, si vobis videretur, alter uter vestrum ad me veniret, alter in Siciliam cum ea copia quam Capuae et circum Capuam comparastis et cum iis militibus quos Faustus legit proficisceretur, Domitius cum <span class="sc">xii</span> suis cohortibus eodem adiungeretur, reliquae copiae omnes Brundisium

</p></section><notes><section class="footnotes"><ul><li class="note" id="note_LCL008_324_1"><a class="footnoteCrossrefLink" href="#target_note_LCL008_324_1" title="Click to highlight in text"><sup class="lineRef">1</sup>quod duas <span class="italic">Mueller, duce Buecheler, sed vide CLA</span></a></li><script type="text/javascript">document.getElementById('note_LCL008_324_1').style.display = "none";</script></ul></section></notes></section>