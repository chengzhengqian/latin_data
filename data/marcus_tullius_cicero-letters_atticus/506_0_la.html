<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>281 (XII.40)</h2>
<h2><span class="italic">Scr. Asturae <span class="sc">vii</span> Id. Mai. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Qualis futura sit Caesaris vituperatio contra laudationem meam perspexi ex eo libro quem Hirtius ad me misit; in quo colligit vitia Catonis, sed cum maximis laudibus meis. itaque misi librum ad Muscam ut tuis librariis daret. volo enim eum divulgari, quoque facilius fiat imperabis tuis.</p>
<p><span class="br"></span><span class="lineNumber">2</span><span class="br"></span>Συμβουλευτικòν saepe conor. nihil reperio, et quidem mecum habeo ᾽Αριστοτέλους et Θεοπóμπου πρòς ᾽Αλέξανδρον. sed quid simile? illi et quae ipsis honesta essent scribebant et grata Alexandro. ecquid tu eius modi reperis? mihi quidem nihil in mentem venit.</p>
<p>Quod scribis te vereri ne et gratia et auctoritas nostra hoc meo maerore minuatur, ego quid homines aut reprehendant aut postulent nescio. ne doleam? qui potest? ne iaceam? quis umquam minus? dum tua me domus levabat, quis a me exclusus? quis venit qui offenderet? Asturam sum a te profectus. legere isti laeti qui me reprehendunt tam multa non possunt quam ego scripsi. quam bene, nihil ad rem; sed genus scribendi id fuit quod nemo abiecto animo facere posset. triginta dies in horto<a class="footnoteLink" href="#note_LCL097_342_1" id="target_note_LCL097_342_1"><sup>1</sup></a> fui. quis aut congressum meum aut facilitatem sermonis desideravit? nunc ipsum ea lego, ea scribo ut hi qui mecum sunt difficilius <span class="br"></span><span class="lineNumber">3</span><span class="br"></span> otium ferant quam ego laborem. si quis requirit cur

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_342_1"><a class="footnoteCrossrefLink" href="#target_note_LCL097_342_1" title="Click to highlight in text"><sup class="lineRef">1</sup>(h)ortis <span class="italic">codd. superstites</span></a></li><script type="text/javascript">document.getElementById('note_LCL097_342_1').style.display = "none";</script></ul></section></notes></section>