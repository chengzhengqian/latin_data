<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>Nos animo dumtaxat vigemus, etiam magis quam cum florebamus; re familiari comminuti sumus. Quinti fratris tamen liberalitati pro facultatibus nostris, ne omnino exhaustus essem, illo recusante subsidiis amicorum respondemus. quid consili de omni nostro statu capiamus te absente nescimus. qua re appropera.</p>
</section>
<section class="div2">
<h2>76 (IV.4)</h2>
<h2><span class="italic">Scr. Romae <span class="sc">iii</span> Kal. Febr. an. 56</span></h2>
<h2><span class="ac">Cicero Attico Sal.</span></h2>
<p class="noindent">Periucundus mihi Cincius venit<a class="footnoteLink" href="#note_LCL007_306_1" id="target_note_LCL007_306_1"><sup>1</sup></a> a. d. III Kal. Febr. ante lucem; dixit enim mihi te esse in Italia seseque ad te pueros mittere. quos sine meis litteris ire nolui, non quo haberem quod tibi, praesertim iam prope praesenti, scriberem, sed ut hoc ipsum significarem, mihi tuum adventum suavissimum exspectatissimumque esse. qua re advola ad nos eo animo ut nos ames, te amari scias. cetera coram agemus. haec properantes scripsimus. quo die venies, utique &lt;fac&gt;<a class="footnoteLink" href="#note_LCL007_306_2" id="target_note_LCL007_306_2"><sup>2</sup></a> cum tuis apud me sis.</p>
</section>
<section class="div2">
<h2>77 (IV.7)</h2>
<h2><span class="italic">Scr. in Arpinati c. Id. Apr. an. 56</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Nihil εὐκαιρότερον epistula tua, quae me sollicitum de Quinto nostro, puero optimo, valde levavit. venerat horis duabus ante Chaerippus, mera monstra nuntiarat.</p>
</section><notes><section class="footnotes"><ul><li class="note" id="note_LCL007_306_1"><a class="footnoteCrossrefLink" href="#target_note_LCL007_306_1" title="Click to highlight in text"><sup class="lineRef">1</sup>fuit (<span class="italic">Watt</span>)</a></li><script type="text/javascript">document.getElementById('note_LCL007_306_1').style.display = "none";</script><li class="note" id="note_LCL007_306_2"><a class="footnoteCrossrefLink" href="#target_note_LCL007_306_2" title="Click to highlight in text"><sup class="lineRef">2</sup><span class="italic">add. Baiter</span></a></li><script type="text/javascript">document.getElementById('note_LCL007_306_2').style.display = "none";</script></ul></section></notes></section>