<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
et eam quidem propinquam spectare videtur. vides homines, vides arma. prorsus non mihi videor esse tutus. &lt;s&gt;in tu<a class="footnoteLink" href="#note_LCL491_264_4" id="target_note_LCL491_264_4"><sup>4</sup></a> aliter sentis, velim ad me scribas. domi enim manere, si recte possum, multo malo.</p>
</section>
<section class="div2">
<h2>396 (XV.19)</h2>
<h2><span class="italic">Scr. in Tusculano inter <span class="sc">xvi</span> et <span class="sc">xiii</span> Kal. Quint. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>‘Quidnam est quod audendum amplius’ de Buthrotiis? stetisse enim te frustra scribis. quid autem se refert Brutus? doleo mehercule te tam esse distentum, quod decem hominibus referendum est acceptum. est illud quidem ἐργῶδες sed ἀνεκτόν, mihique gratissimum. de armis, nihil vidi apertius. fugiamus igitur, et, ut ais, coram. Theophanes quid velit nescio; scripserat enim ad me. cui rescripsi ut potui. mihi autem scribit venire ad me se velle ut et de suis rebus et quaedam quae ad me pertinerent. tuas litteras exspecto. vide, quaeso, ne quid temere fiat.</p>
<p><span class="br"></span><span class="lineNumber">2</span><span class="br"></span>Statius scripsit ad me locutum secum esse Q. Ciceronem valde adseveranter se haec ferre non posse; certum sibi esse a&lt;d&gt; Brutum et Cassium transire. hoc enimvero nunc discere aveo; [hoc]<a class="footnoteLink" href="#note_LCL491_264_1" id="target_note_LCL491_264_1"><sup>1</sup></a> ego quid sit interpretari non possum. potest aliquid iratus Antonio, potest gloriam iam novam quaerere, potest totum esse σχεδίασμα; et nimirum


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_264_4"><a class="footnoteCrossrefLink" href="#target_note_LCL491_264_4" title="Click to highlight in text"><sup class="lineRef">4</sup>in tuum (<span class="italic">Victorius</span>)</a></li><script type="text/javascript">document.getElementById('note_LCL491_264_4').style.display = "none";</script><li class="note" id="note_LCL491_264_1"><a class="footnoteCrossrefLink" href="#target_note_LCL491_264_1" title="Click to highlight in text"><sup class="lineRef">1</sup><span class="italic">secl. SB</span></a></li><script type="text/javascript">document.getElementById('note_LCL491_264_1').style.display = "none";</script></ul></section></notes></section>