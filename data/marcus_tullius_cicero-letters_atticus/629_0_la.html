<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>386 (XV.6)</h2>
<h2><span class="italic">Scr. in Tusculano, <span class="sc">iv</span> Non. Iun. (?) an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Cum ad me Brutus noster scripsisset et Cassius ut Hirtium, qui adhuc bonus fuisset &lt;meliorem facerem, quem neque adhuc bonum fuisse&gt;<a class="footnoteLink" href="#note_LCL491_240_1" id="target_note_LCL491_240_1"><sup>1</sup></a> sciebam, neque eum confidebam fore mea auctoritate meliorem (Antonio est enim fortasse iratior, causae vero amicissimus), tamen ad eum scripsi eique dignitatem Bruti et Cassi commendavi. ille quid mihi rescripsisset scire te volui, si forte idem tu quod ego existimares, istos etiam nunc vereri ne forte isti<a class="footnoteLink" href="#note_LCL491_240_2" id="target_note_LCL491_240_2"><sup>2</sup></a> nostri plus animi habeant quam habent.</p>
<blockquote><p>
<span class="sc">hirtius ciceroni suo sal.</span></p></blockquote>
<blockquote><p><span class="br"></span><span class="lineNumber">2</span><span class="br"></span> Rure&lt;ne&gt;<a class="footnoteLink" href="#note_LCL491_240_3" id="target_note_LCL491_240_3"><sup>3</sup></a> iam redierim, quaeris. an ego, cum omnes caleant, ignaviter aliquid faciam? etiam ex urbe sum profectus; utilius enim statui abesse. has tibi litteras exiens in Tusculanum scripsi. noli autem me tam strenuum putare ut ad Nonas recurram. nihil enim iam video opus esse nostra cura, quoniam praesidia sunt in tot annos provisa. Brutus et Cassius utinam quam facile a te de me impetrare possunt ita <span class="br"></span><span class="lineNumber">3</span><span class="br"></span> per te exorentur ne quod calidius ineant consilium! cedentis enim haec ais scripsisse. quo aut qua re? retine, obsecro te, Cicero, illos et noli sinere haec omnia perire, quae funditus &lt;me dius&gt; fidius rapinis,
</p></blockquote>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_240_1"><a class="footnoteCrossrefLink" href="#target_note_LCL491_240_1" title="Click to highlight in text"><sup class="lineRef">1</sup><span class="italic">add. SB</span></a></li><script type="text/javascript">document.getElementById('note_LCL491_240_1').style.display = "none";</script><li class="note inline" id="note_LCL491_240_2"><a class="footnoteCrossrefLink" href="#target_note_LCL491_240_2" title="Click to highlight in text"><sup class="lineRef">2</sup>ipsi (<span class="italic">SB</span>)</a></li><script type="text/javascript">document.getElementById('note_LCL491_240_2').style.display = "none";</script><li class="note" id="note_LCL491_240_3"><a class="footnoteCrossrefLink" href="#target_note_LCL491_240_3" title="Click to highlight in text"><sup class="lineRef">3</sup><span class="italic">add. Wesenberg</span></a></li><script type="text/javascript">document.getElementById('note_LCL491_240_3').style.display = "none";</script></ul></section></notes></section>