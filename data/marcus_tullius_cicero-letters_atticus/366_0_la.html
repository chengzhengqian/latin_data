<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
tamen quia minus mali puto esse quam in illa profectione, <span class="br"></span><span class="lineNumber">9</span><span class="br"></span> maneo in sententia et gaudeo te mansisse.’ cum vero iam angerer et timerem ne quid a me dedecoris esset admissum, <span class="sc">iii</span> Non. Mart.: ‘te tamen non esse una cum Pompeio non fero moleste. postea, si opus fuerit, non erit difficile, et illi, quoquo tempore fiet, erit ἀσμενιστóν. sed hoc ita dico, si hic qua ratione initium fecit eadem cetera aget, sincere, temperate, prudenter, valde videro et consideratius <span class="br"></span><span class="lineNumber">10</span><span class="br"></span> utilitati nostrae consuluero.’ <span class="sc">vii</span> Id. Mart. scribis Peducaeo quoque nostro probari quod quierim, cuius auctoritas multum apud me valet.</p>
<p>His ego tuis scriptis me consolor, ut nihil a me adhuc delictum putem. tu modo auctoritatem tuam defendito; adversus me nihil opus est, sed consciis eg&lt;e&gt;o aliis. ego, si nihil peccavi, reliqua tuebor. ad ea tute hortare et me omnino tua cogitatione adiuva. hic nihildum de reditu Caesaris audiebatur. ego his litteris hoc tamen profeci; perlegi omnis tuas et in eo acquievi.</p>
</section>
<section class="div2">
<h2>178 (IX.11)</h2>
<h2><span class="italic">Scr. in Formiano <span class="sc">xiii</span> Kal. Apr. an. 49 (§ 1)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Lentulum nostrum scis Puteolis esse? quod cum e viatore quodam esset auditum, qui se diceret eum in Appia via, cum is paulum lecticam aperuisset, cognosse, etsi vix veri
</p></section><notes></notes></section>