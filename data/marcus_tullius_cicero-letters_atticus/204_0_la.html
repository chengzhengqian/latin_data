<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
agetur, si Caesar resistet, nos retineamur. hic,<a class="footnoteLink" href="#note_LCL008_86_6" id="target_note_LCL008_86_6"><sup>6</sup></a> tu si adesses, nihil timerem.</p>
<p><span class="br"></span><span class="lineNumber">8</span><span class="br"></span>Redeo ad urbana, quae ego diu ignorans ex tuis iucundissimis litteris a. d. &lt;<span class="sc">x</span>&gt;<span class="sc">v</span> Kal. Ian. denique cognovi. eas diligentissime Philogenes, libertus tuus, curavit perlonga et non satis tuta via perferendas. nam quas Laeni pueris scribis datas non acceperam. iucunda<a class="footnoteLink" href="#note_LCL008_86_7" id="target_note_LCL008_86_7"><sup>7</sup></a> de Caesare et quae senatus decrevit et quae tu speras; quibus ille si cedit, salvi sumus. incendio Plaetoriano quod †Leius† adustus est minus moleste fero. Lucceius de Q. Cassio cur tam vehemens fuerit et quid actum sit aveo scire.</p>
<p><span class="br"></span><span class="lineNumber">9</span><span class="br"></span>Ego cum Laodiceam venero Quinto sororis tuae filio togam puram iubeor dare; cui moderabor diligentius. Deiotarus, cuius auxiliis magnis usus sum, ad me, ut scripsit, cum Ciceronibus Laodiceam venturus erat. tuas etiam Epiroticas exspecto litteras, ut habeam rationem non modo negoti verum etiam oti tui. Nicanor in officio est et a me liberaliter tractatur; quem, ut puto, Romam cum litteris publicis mittam, ut et diligentius perferantur et idem ad me certa de te et a te referat. Alexis quod mihi totiens salutem adscribit est gratum; sed cur non suis litteris idem facit quod meus ad te Alexis facit? Phemio quaeritur κέρας. sed haec hactenus. cura ut valeas et ut


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_86_6"><a class="footnoteCrossrefLink" href="#target_note_LCL008_86_6" title="Click to highlight in text"><sup class="lineRef">6</sup>his (<span class="italic">SB</span>)</a></li><script type="text/javascript">document.getElementById('note_LCL008_86_6').style.display = "none";</script><li class="note inline" id="note_LCL008_86_7"><a class="footnoteCrossrefLink" href="#target_note_LCL008_86_7" title="Click to highlight in text"><sup class="lineRef">7</sup>iucunde (<span class="italic">Ernesti</span>)</a></li><script type="text/javascript">document.getElementById('note_LCL008_86_7').style.display = "none";</script></ul></section></notes></section>