<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
hic cum etiam illi infimi partim admirarentur partim irriderent hominis amentiam (ego statueram illuc non accedere nisi cum consules ex senatus consulto porticum <span class="br"></span><span class="lineNumber">4</span><span class="br"></span> Catuli restituendam locassent), Kal. Oct. habetur senatus frequens. adhibentur omnes pontifices qui erant senatores. a quibus Marcellinus, qui erat cupidissimus mei, sententiam primus rogatus quaesivit quid essent in decernendo secuti. tum M. Lucullus de omnium collegarum sententia respondit religionis iudices pontifices fuisse, legis &lt;es&gt;se<a class="footnoteLink" href="#note_LCL007_294_2" id="target_note_LCL007_294_2"><sup>2</sup></a> senatum; se et collegas suos de religione statuisse, in senatu de lege statu&lt;tur&gt;os cum senatu. itaque suo quisque horum loco sententiam rogatus multa secundum causam nostram disputavit. cum ad Clodium ventum est, cupiit diem consumere, neque ei finis est factus; sed tamen, cum horas tris fere dixisset, odio et strepitu senatus coactus est aliquando perorare. cum fieret senatus consultum in sententiam Marcellini, omnibus praeter unum adsentientibus, Serranus &lt;intercessit. de&gt;<a class="footnoteLink" href="#note_LCL007_294_3" id="target_note_LCL007_294_3"><sup>3</sup></a> intercessione statim ambo consules referre coeperunt. cum sententiae gravissimae dicerentur, senatui placere mihi domum restitui, porticum Catuli locari, auctoritatem ordinis ab omnibus magistratibus defendi, si quae vis esset facta, senatum existimaturum eius opera factam<a class="footnoteLink" href="#note_LCL007_294_4" id="target_note_LCL007_294_4"><sup>4</sup></a> esse qui senatus consulto intercessisset, Serranus pertimuit et Cornicinus ad suam veterem fabulam rediit; abiecta toga se ad generi pedes abiecit. ille noctem sibi postulavit. non concedebant;



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_294_2"><a class="footnoteCrossrefLink" href="#target_note_LCL007_294_2" title="Click to highlight in text"><sup class="lineRef">2</sup><span class="italic">add. Seyffert</span></a></li><script type="text/javascript">document.getElementById('note_LCL007_294_2').style.display = "none";</script><li class="note" id="note_LCL007_294_3"><a class="footnoteCrossrefLink" href="#target_note_LCL007_294_3" title="Click to highlight in text"><sup class="lineRef">3</sup><span class="italic">add. Victorius</span></a></li><script type="text/javascript">document.getElementById('note_LCL007_294_3').style.display = "none";</script><li class="note" id="note_LCL007_294_4"><a class="footnoteCrossrefLink" href="#target_note_LCL007_294_4" title="Click to highlight in text"><sup class="lineRef">4</sup>factum (<span class="italic">SB</span>)</a></li><script type="text/javascript">document.getElementById('note_LCL007_294_4').style.display = "none";</script></ul></section></notes></section>