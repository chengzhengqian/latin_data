<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
verbis, tribus fere horis post accepi tuas et magni quidem ponderis. itaque ioca tua plena facetiarum de haeresi Vestori&lt;a&gt;na et de †pherionum more† Puteolano risisse me satis nihil est necesse rescribere. πολιτικώτερα illa videamus.</p>
<p><span class="br"></span><span class="lineNumber">2</span><span class="br"></span>Ita Brutos Cassiumque defendis quasi eos ego reprehendam; quos satis laudare non possum. rerum ego vitia collegi, non hominum. sublato enim tyranno tyrannida manere video. nam quae ille facturus non fuit ea fiunt, ut de Cloelio, de quo mihi exploratum est illum non modo non facturum sed etiam ne passurum quidem fuisse. sequetur Ruf&lt;i&gt;o<a class="footnoteLink" href="#note_LCL491_180_1" id="target_note_LCL491_180_1"><sup>1</sup></a> Vestorianus, Victor numquam scriptus, ceteri, quis non? cui servire ipsi non potuimus, eius libellis paremus. nam Liberalibus quis potuit<a class="footnoteLink" href="#note_LCL491_180_2" id="target_note_LCL491_180_2"><sup>2</sup></a> in senatum non venire? fac id potuisse aliquo modo; num etiam, cum venissemus, libere potuimus sententiam dicere? nonne omni ratione veterani qui armati aderant, cum praesidi nos nihil haberemus, defendendi fuerunt? illam sessionem Capitolinam mihi non placuisse tu testis es. quid ergo? ista culpa Brutorum? minime illorum quidem, sed aliorum brutorum, qui se cautos ac sapientis putant; quibus satis fuit laetari, non nullis etiam gratulari, nullis permanere.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_180_1"><a class="footnoteCrossrefLink" href="#target_note_LCL491_180_1" title="Click to highlight in text"><sup class="lineRef">1</sup><span class="italic">add. Manutius</span></a></li><script type="text/javascript">document.getElementById('note_LCL491_180_1').style.display = "none";</script><li class="note" id="note_LCL491_180_2"><a class="footnoteCrossrefLink" href="#target_note_LCL491_180_2" title="Click to highlight in text"><sup class="lineRef">2</sup>qui potui <span class="italic">Boot</span></a></li><script type="text/javascript">document.getElementById('note_LCL491_180_2').style.display = "none";</script></ul></section></notes></section>