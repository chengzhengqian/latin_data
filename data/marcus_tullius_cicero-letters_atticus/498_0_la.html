<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>272 (XII.31)</h2>
<h2><span class="italic">Scr. Asturae <span class="sc">iv</span> Kal. Apr. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Silium mutasse sententiam Sicca mirabatur. equidem magis miror quod, cum in filium causam conferret, quae mihi non iniusta videtur (habet enim qualem vult), ais te putare, si addiderimus aliud, a quo refugit<a class="footnoteLink" href="#note_LCL097_326_1" id="target_note_LCL097_326_1"><sup>1</sup></a> cum ab ipso id fuerit <span class="br"></span><span class="lineNumber">2</span><span class="br"></span> destinatum, venditurum. quaeris a me quod summum pretium constituam et quantum anteire istos hortos Drusi. accessi numquam; Coponianam villam et veterem &lt;et&gt; non magnam novi, silvam nobilem, fructum autem neutrius, quod tamen puto nos scire oportere. sed mihi utrivis istorum tempore magis meo quam ratione aestimandi sunt. possim autem adsequi necne tu velim cogites. si enim Fab&lt;e&gt;rianum venderem, explicare vel repraesentatione non dubitarem de Silianis, si modo adduceretur ut venderet. si venalis non haberet, transirem ad Drusum vel tanti quanti Egnatius illum velle tibi dixit. magno etiam adiumento nobis Hermogenes potest esse in repraesentando. at tu concede mihi, quaeso, ut eo animo sim quo is debeat esse qui emere cupiat; et tamen ita servio cupiditati et dolori meo ut a te regi velim.</p>
<p><span class="br"></span><span class="lineNumber">3</span><span class="br"></span>Egnatius mihi scripsit. is si quid tecum locutus erit (commodissime enim per eum agi potest) ad me scribes,

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_326_1"><a class="footnoteCrossrefLink" href="#target_note_LCL097_326_1" title="Click to highlight in text"><sup class="lineRef">1</sup>refugiat (<span class="italic">SB</span>)</a></li><script type="text/javascript">document.getElementById('note_LCL097_326_1').style.display = "none";</script></ul></section></notes></section>