<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quod in buccam venerit scribes.</p>
</section>
<section class="div2">
<h2>362 (XIV.8)</h2>
<h2><span class="italic">Scr. in Sinuessano <span class="sc">xvi</span> Kal. Mai. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Tu me iam rebare, cum scribebas, in actis esse nostris; at ego accepi <span class="sc">xvii</span> Kal. in deversoriolo Sinuessano tuas litteras. de Mario probe, etsi doleo L. Crassi nepotem. optime tamen<a class="footnoteLink" href="#note_LCL491_154_1" id="target_note_LCL491_154_1"><sup>1</sup></a> etiam Bruto nostro probari Antonium. nam quod Iuniam scribis moderate et amice scriptas litteras attulisse, at mihi Paulus dedit ad se a fratre missas; quibus in extremis erat sibi insidias fieri; se id certis auctoribus comperisse. hoc nec mihi placebat et multo illi minus. reginae fuga mihi non molesta est.<a class="footnoteLink" href="#note_LCL491_154_2" id="target_note_LCL491_154_2"><sup>2</sup></a> Clodia quid egerit scribas ad me velim. de Byzantiis curabis ut cetera et Pelopem ad te arcesses. ego, ut postulas, Baiana negotia chorumque illum de quo scire vis, cum perspexero, tum scribam, ne quid ignores.</p>
<p><span class="br"></span><span class="lineNumber">2</span><span class="br"></span>Quid Galli, quid Hispani, quid Sextus agat vehementer exspecto. ea scilicet tu declarabis, qui cetera. nauseolam tibi tamen<a class="footnoteLink" href="#note_LCL491_154_3" id="target_note_LCL491_154_3"><sup>3</sup></a> causam oti dedisse facile patiebar; videbare



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_154_1"><a class="footnoteCrossrefLink" href="#target_note_LCL491_154_1" title="Click to highlight in text"><sup class="lineRef">1</sup>tam (<span class="italic">Corradus</span>: iam <span class="italic">Moser</span>)</a></li><script type="text/javascript">document.getElementById('note_LCL491_154_1').style.display = "none";</script><li class="note inline" id="note_LCL491_154_2"><a class="footnoteCrossrefLink" href="#target_note_LCL491_154_2" title="Click to highlight in text"><sup class="lineRef">2</sup>sed (<span class="italic">Wesenberg</span>)</a></li><script type="text/javascript">document.getElementById('note_LCL491_154_2').style.display = "none";</script><li class="note" id="note_LCL491_154_3"><a class="footnoteCrossrefLink" href="#target_note_LCL491_154_3" title="Click to highlight in text"><sup class="lineRef">3</sup>tum <span class="italic">vel</span> tum in (<span class="italic">SB</span>: tuam <span class="italic">Sch√ºtz</span>)</a></li><script type="text/javascript">document.getElementById('note_LCL491_154_3').style.display = "none";</script></ul></section></notes></section>