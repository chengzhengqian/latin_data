<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ut perseverem. Balbus minor haec eadem mandata. iter autem erat eius ad Lentulum consulem cum litteris Caesaris praemiorumque promissis si Romam revertisset. verum cum habeo rationem dierum, ante puto tramissurum quam potuerit conveniri.</p>
<p><span class="br"></span><span class="lineNumber">6</span><span class="br"></span>Epistularum Pompei duarum quas ad me misit neglegentiam meamque in rescribendo diligentiam volui tibi notam esse. earum exempla ad te misi.</p>
<p><span class="br"></span><span class="lineNumber">7</span><span class="br"></span>Caesaris hic per Apuliam ad Brundisium cursus quid efficiat exspecto. utinam aliquid simile Parthicis rebus! simul aliquid audiero, scribam ad te. tu ad me velim bonorum sermones; Romae frequentes esse dicuntur. scio equidem te in publicum non prodire, sed tamen audire te multa necesse est.</p>
<p>Memini librum tibi adferri a Demetrio Magnete ad te missum περὶ	 ‘Ομονοίας. eum mihi velim mittas. vides quam causam mediter.</p>
</section>
<section class="div2">
<h2>161A (VIII.11A)</h2>
<h2><span class="italic">Scr. Luceriae <span class="sc">iv</span> Id. Febr. an. 49</span></h2>
<h2><span class="ac">Cn. Magnus Procos. S. D. M. Ciceroni Imp.</span></h2>
<p class="noindent">Q. Fabius ad me venit a. d. <span class="sc">iiii</span> Id. Febr. is nuntiat L. Domitium cum suis cohortibus <span class="sc">xi</span>&lt;<span class="sc">i</span>&gt;<a class="footnoteLink" href="#note_LCL008_306_1" id="target_note_LCL008_306_1"><sup>1</sup></a> et cum cohortibus <span class="sc">xiiii</span> quas Vibullius adduxit ad me iter habere; habuisse in

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_306_1"><a class="footnoteCrossrefLink" href="#target_note_LCL008_306_1" title="Click to highlight in text"><sup class="lineRef">1</sup><span class="italic">add. Boot</span></a></li><script type="text/javascript">document.getElementById('note_LCL008_306_1').style.display = "none";</script></ul></section></notes></section>