<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Tu si litteras ad Sicyonios habes, advola in Formianum, unde nos prid. Non. Mai. cogitamus.</p>
</section>
<section class="div2">
<h2>34 (II.14)</h2>
<h2><span class="italic">Scr. in Formiano c. <span class="sc">v</span> Kal. Mai. an. 59</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Quantam tu mihi moves exspectationem de sermone Bibuli,<a class="footnoteLink" href="#note_LCL007_172_1" id="target_note_LCL007_172_1"><sup>1</sup></a> quantam de colloquio Boώπιδος, quantam etiam de illo delicato convivio! proinde ita fac venias &lt;ut&gt; ad sitientis auris. quamquam nihil est iam quod magis timendum nobis putem quam ne ille noster Sampsiceramus, cum se omnium sermonibus sentiet vapulare et cum has actiones εὐανατρέπτους videbit, ruere incipiat. ego autem usque eo sum enervatus ut hoc otio quo nunc tabescimus malim ἐντυραννεῖσϑαι quam cum optima spe dimicare.</p>
<p><span class="br"></span><span class="lineNumber">2</span><span class="br"></span>De pangendo quod me crebro adhortaris, fieri nihil potest. basilicam habeo, non villam frequentia Formianorum †ad quam partem basilicae tribum Aemiliam†. sed omitto vulgus; post horam quartam molesti ceteri non sunt. C. Arrius proximus est vicinus, immo ille quidem iam contubernalis, qui etiam se idcirco Romam ire negat ut hic mecum totos dies philosophetur. ecce ex altera parte Sebosus, ille Catuli familiaris. quo me vertam? statim mehercule Arpinum irem, ni te in Formiano commodissime exspectari viderem, dumtaxat ad prid. Non. Mai. vide enim

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_172_1"><a class="footnoteCrossrefLink" href="#target_note_LCL007_172_1" title="Click to highlight in text"><sup class="lineRef">1</sup>Publii <span class="italic">Boot</span></a></li><script type="text/javascript">document.getElementById('note_LCL007_172_1').style.display = "none";</script></ul></section></notes></section>