<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>164 (VIII.14)</h2>
<h2><span class="italic">Scr. in Formiano <span class="sc">vi</span> Non. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Non dubito quin tibi odiosae sint epistulae cottidianae, cum praesertim neque nova de re aliqua certiorem te faciam neque novam denique iam reperiam scribendi ullam sententiam. sed si dedita opera, cum causa nulla esset, tabellarios ad te cum inanibus epistulis mitterem, facerem inepte; euntibus vero, domesticis praesertim, ut nihil ad te dem litterarum facere non possum, et simul, crede mihi, requiesco paulum in his miseriis cum quasi tecum loquor, cum vero tuas epistulas lego, multo etiam magis. omnino intellego nullum fuisse tempus post has fugas et formidines quod magis debuerit mutum esse a litteris, propterea quod neque Romae quicquam auditur novi nec in his locis, quae a Brundisio absunt propius quam tu bidui aut tridui.<a class="footnoteLink" href="#note_LCL008_336_1" id="target_note_LCL008_336_1"><sup>1</sup></a> Brundisi autem omne certamen vertitur huius pr&lt;ox&gt;imi<a class="footnoteLink" href="#note_LCL008_336_2" id="target_note_LCL008_336_2"><sup>2</sup></a> temporis; qua quidem exspectatione torqueor. sed omnia ante No&lt;na&gt;s<a class="footnoteLink" href="#note_LCL008_336_3" id="target_note_LCL008_336_3"><sup>3</sup></a> sciemus. eodem enim die video Caesarem a Corfinio post meridiem profectum esse, id est Feralibus, quo Canusio mane Pompeium; eo modo autem ambulat Caesar et iis diariis militum celeritatem incitat ut timeam <span class="br"></span><span class="lineNumber">2</span><span class="br"></span> ne citius ad Brundisium quam opus sit accesserit. dices ‘quid igitur proficis, qui anticipes eius rei molestiam quam triduo sciturus sis?’ nihil equidem; sed, ut supra dixi, tecum perlibenter loquor, et simul scito labare meum consilium



</p></section><notes><section class="footnotes"><ul><li class="note" id="note_LCL008_336_1"><a class="footnoteCrossrefLink" href="#target_note_LCL008_336_1" title="Click to highlight in text"><sup class="lineRef">1</sup>biduum aut triduum (<span class="italic">Lambinus</span>)</a></li><script type="text/javascript">document.getElementById('note_LCL008_336_1').style.display = "none";</script><li class="note" id="note_LCL008_336_2"><a class="footnoteCrossrefLink" href="#target_note_LCL008_336_2" title="Click to highlight in text"><sup class="lineRef">2</sup><span class="italic">add. SB</span></a></li><script type="text/javascript">document.getElementById('note_LCL008_336_2').style.display = "none";</script><li class="note" id="note_LCL008_336_3"><a class="footnoteCrossrefLink" href="#target_note_LCL008_336_3" title="Click to highlight in text"><sup class="lineRef">3</sup><span class="italic">add. Boot</span></a></li><script type="text/javascript">document.getElementById('note_LCL008_336_3').style.display = "none";</script></ul></section></notes></section>