<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
enim nihil est) nec iocandi locus est; ita me multa sollicitant. tantum tamen scito, Id. Mai. nos Venusia mane proficiscentis has dedisse. eo autem die credo aliquid actum in senatu; sequantur igitur nos tuae litterae quibus non modo res omnis sed etiam rumores cognoscamus. eas accipiemus Brundisi; ibi enim Pomptinum ad eam diem quam tu scripsisti exspectare consilium est.</p>
<p><span class="br"></span><span class="lineNumber">2</span><span class="br"></span>Nos Tarenti quos cum Pompeio διαλόγους de re publica habuerimus ad te perscribemus; etsi id ipsum scire cupio, quod ad tempus recte ad te scribere possim, id est quam diu Romae futurus sis, ut aut quo dem<a class="footnoteLink" href="#note_LCL008_38_1" id="target_note_LCL008_38_1"><sup>1</sup></a> posthac litteras sciam aut ne dem frustra. sed ante quam proficiscare, utique explicatum sit illud HS X͞X͞ et D͞C͞C͞C͞; hoc velim in maximis rebus et maxime necessariis habeas, ut quod auctore te velle coepi adiutore adsequar.</p>
</section>
<section class="div2">
<h2>99 (V.6)</h2>
<h2><span class="italic">Scr. Tarenti <span class="sc">xiv</span> Kal. Iun., ut vid., an. 51</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Tarentum veni a. d. <span class="sc">xv</span> Kal. Iun. quod Pomptinum statueram exspectare, commodissimum duxi dies eos quoad ille veniret cum Pompeio consumere, eoque magis quod ei gratum esse id videbam, qui etiam a me petierit ut secum et apud se essem cottidie. quod concessi libentur; multos enim eius praeclaros de re publica sermones accipiam, instruar etiam consiliis idoneis ad hoc nostrum negotium.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_38_1"><a class="footnoteCrossrefLink" href="#target_note_LCL008_38_1" title="Click to highlight in text"><sup class="lineRef">1</sup>cui dem <span class="italic">vel</span> quod est (<span class="italic">Manutius</span>)</a></li><script type="text/javascript">document.getElementById('note_LCL008_38_1').style.display = "none";</script></ul></section></notes></section>