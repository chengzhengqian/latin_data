<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
tibi videbitur, poteris eum commodum nostrum exspectare debere, cum tanta sit a nobis iactura facta iuris.</p>
<p><span class="br"></span><span class="lineNumber">2</span><span class="br"></span>Sed amabo te, mi Attice (videsne quam blande?), omnia nostra, quoad eris Romae, ita gerito, regito, gubernato ut nihil a me exspectes. quamquam enim reliqua satis apta sunt ad solvendum, tamen fit saepe ut ii qui debent non respondeant ad tempus. si quid eius modi acciderit, ne quid tibi sit fama mea potius. non modo versura verum etiam venditione, si ita res coget, nos vindicabis.</p>
<p><span class="br"></span><span class="lineNumber">3</span><span class="br"></span>Bruto tuae litterae gratae erant. fui enim apud illum multas horas in Neside, cum paulo ante tuas litteras accepisset.<a class="footnoteLink" href="#note_LCL491_320_6" id="target_note_LCL491_320_6"><sup>6</sup></a> delectari mihi ‘Tereo’ videbatur &lt;n&gt;ec<a class="footnoteLink" href="#note_LCL491_320_7" id="target_note_LCL491_320_7"><sup>7</sup></a> habere maiorem Accio quam Antonio gratiam. mihi autem &lt;quo&gt; laetiora sunt eo plus stomachi et molestiae est populum Romanum manus suas non in defendenda re publica sed in plaudendo consumere. mihi quidem videntur istorum animi incendi etiam ad repraesentandam improbitatem suam. sed tamen ‘dum modo doleant aliquid, doleant quidlibet.’</p>
<p><span class="br"></span><span class="lineNumber">4</span><span class="br"></span>Consilium meum quod ais cottidie magis laudari non moleste fero exspectabamque si quid de eo ad me scriberes. ego enim in varios sermones incidebam. quin etiam idcirco trahebam ut quam diutissime integrum esset. sed quoniam furcilla extrudimur, Brundisium cogito. facilior


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_320_6"><a class="footnoteCrossrefLink" href="#target_note_LCL491_320_6" title="Click to highlight in text"><sup class="lineRef">6</sup>accepissem (<span class="italic">Orelli</span>)</a></li><script type="text/javascript">document.getElementById('note_LCL491_320_6').style.display = "none";</script><li class="note inline" id="note_LCL491_320_7"><a class="footnoteCrossrefLink" href="#target_note_LCL491_320_7" title="Click to highlight in text"><sup class="lineRef">7</sup>et (<span class="italic">SB</span>)</a></li><script type="text/javascript">document.getElementById('note_LCL491_320_7').style.display = "none";</script></ul></section></notes></section>