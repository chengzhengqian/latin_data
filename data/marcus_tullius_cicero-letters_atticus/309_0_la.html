<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Novi si quid esset scripsissem. pendeo animi exspectatione Corfiniensi, [in]<a class="footnoteLink" href="#note_LCL008_296_4" id="target_note_LCL008_296_4"><sup>4</sup></a> qua de salute rei publicae decernitur.</p>
<p>Tu fasciculum qui est ‘Μ’. Curio’ inscriptus velim cures ad eum perferendum Tironemque Curio commendes et ut det ei<a class="footnoteLink" href="#note_LCL008_296_5" id="target_note_LCL008_296_5"><sup>5</sup></a> si quid opus erit in sumptum roges.</p>
</section>
<section class="div2">
<h2>158 (VIII.8)</h2>
<h2><span class="italic">Scr. in Formiano <span class="sc">vii</span> Kal. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>O rem turpem et ea re miseram! sic enim sentio, id demum aut potius id solum esse miserum quod turpe sit. aluerat Caesarem, eundem repente timere coeperat, condicionem pacis nullam probarat, nihil ad bellum pararat, urbem reliquerat, Picenum &lt;a&gt;miserat culpa, in Apuliam se compegerat, ibat in Graeciam, omnis nos ἀπροσφωνήτους, <span class="br"></span><span class="lineNumber">2</span><span class="br"></span> expertis sui tanti, tam inusitati consili relinquebat. ecce subito litterae Domiti ad illum, ipsius ad consules! fulsisse mihi videbatur τὸ καλòν ad oculos eius, et exclamasse ille vir qui esse debuit</p>
<blockquote><p>
<span class="line indent2">πρòς ταῦϑ’ ὅ τι χρή καὶ παλαμάσϑων</span><span class="linebreak"></span>
<span class="line indent2">καì πάντ’ ἐπ’ ἐμοὶ τεκταινέσϑων·</span><span class="linebreak"></span>
<span class="line indent2">τὸ γὰρ εὖ μετ’ ἐμοῦ.</span><span class="linebreak"></span>
</p></blockquote>
<p class="noindent">at ille tibi πολλὰ χαίρειν τῷ καλῷ dicens pergit Brundisium. Domitium autem aiunt re audita et eos qui una


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_296_4"><a class="footnoteCrossrefLink" href="#target_note_LCL008_296_4" title="Click to highlight in text"><sup class="lineRef">4</sup><span class="italic">secl. SB</span></a></li><script type="text/javascript">document.getElementById('note_LCL008_296_4').style.display = "none";</script><li class="note inline" id="note_LCL008_296_5"><a class="footnoteCrossrefLink" href="#target_note_LCL008_296_5" title="Click to highlight in text"><sup class="lineRef">5</sup>peti (<span class="italic">Boot</span>)</a></li><script type="text/javascript">document.getElementById('note_LCL008_296_5').style.display = "none";</script></ul></section></notes></section>