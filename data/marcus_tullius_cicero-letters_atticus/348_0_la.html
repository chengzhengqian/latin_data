<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>172A (IX.6A)</h2>
<h2><span class="italic">Scr. in itinere Arpis Brundisium c. <span class="sc">iii</span> Non. Mart. an. 49</span></h2>
<h2><span class="ac">Caesar Imp. S. D. Ciceroni Imp.</span></h2>
<p class="noindent">Cum Furnium nostrum tantum vidissem neque loqui neque audire meo commodo potuissem, &lt;cum&gt;<a class="footnoteLink" href="#note_LCL097_26_1" id="target_note_LCL097_26_1"><sup>1</sup></a> properarem atque essem in itinere praemissis iam legionibus, praeterire tamen non potui quin et scriberem ad te et illum mitterem gratiasque agerem, etsi hoc et feci saepe et saepius mihi facturus videor; ita de me mereris. in primis a te peto, quoniam confido me celeriter ad urbem venturum, ut te ibi videam, ut tuo consilio, gratia, dignitate, ope omnium rerum uti possim. ad propositum revertar: festinationi meae brevitatique litterarum ignosces. reliqua ex Furnio cognosces.</p>
</section>
<section class="div2">
<h2>173 (IX.4)</h2>
<h2><span class="italic">Scr. in Formiano <span class="sc">iv</span> Id. Mart. an. 49</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Ego etsi tam diu requiesco quam diu aut ad te scribo aut tuas litteras lego, tamen et ipse egeo argumento epistularum et tibi idem accidere certo scio; quae enim soluto animo familiariter scribi solent ea temporibus his excluduntur, quae autem sunt horum temporum ea iam contrivimus. sed tamen, ne me totum aegritudini dedam, sumpsi mihi quasdam tamquam ϑέσεις, quae et πολιτικαὶ sunt et temporum horum, ut et abducam animum a querelis et in eo ipso de quo agitur exercear. eae sunt huius modi:</p>
</section><notes><section class="footnotes"><ul><li class="note" id="note_LCL097_26_1"><a class="footnoteCrossrefLink" href="#target_note_LCL097_26_1" title="Click to highlight in text"><sup class="lineRef">1</sup><span class="italic">add. Victorius</span>: et <span class="italic">Koch</span></a></li><script type="text/javascript">document.getElementById('note_LCL097_26_1').style.display = "none";</script></ul></section></notes></section>