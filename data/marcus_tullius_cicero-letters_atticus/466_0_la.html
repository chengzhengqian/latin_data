<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>239 (XII.3)</h2>
<h2><span class="italic">Scr. in Tusculano fort. prid. Kal. Mai. an. 45 (?)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Unum te puto minus blandum esse quam me aut, si uterque nostrum est aliquando adversus aliquem, inter nos certe numquam sumus. audi igitur me hoc ἀγοητεύτως dicentem. ne vivam, mi Attice, si mihi non modo Tusculanum, ubi ceteroqui sum libenter, sed μακάρων νῆσοι tanti sunt ut sine te sim totos dies. qua re obduretur hoc triduum, ut te quoque ponam in eodem πάϑει quod ita est profecto. sed velim scire hodiene statim de auctione, et quo die venias. ego me interea cum libellis; ac moleste fero Vennoni historiam me non habere.</p>
<p><span class="br"></span><span class="lineNumber">2</span><span class="br"></span>Sed tamen ne nihil de re, nomen illud, quod a Caesare, tris habet condiciones, aut emptionem ab hasta (perdere malo, etsi praeter [ipsam]<a class="footnoteLink" href="#note_LCL097_262_1" id="target_note_LCL097_262_1"><sup>1</sup></a> turpitudinem hoc ipsum puto esse perdere), aut delegationem a mancipe annua die (quis erit cui credam, aut quando iste Metonis annus veniet?), aut Vettieni condicione semissem. σκέψαι igitur. ac vereor ne iste iam auctionem nullam faciat, sed ludis factis Atypo<a class="footnoteLink" href="#note_LCL097_262_2" id="target_note_LCL097_262_2"><sup>2</sup></a>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_262_1"><a class="footnoteCrossrefLink" href="#target_note_LCL097_262_1" title="Click to highlight in text"><sup class="lineRef">1</sup><span class="italic">secl. SB</span></a></li><script type="text/javascript">document.getElementById('note_LCL097_262_1').style.display = "none";</script><li class="note inline" id="note_LCL097_262_2"><a class="footnoteCrossrefLink" href="#target_note_LCL097_262_2" title="Click to highlight in text"><sup class="lineRef">2</sup>clypo <span class="italic">vel sim</span>. (<span class="italic">Popma</span> (ἀτύπῳ))</a></li><script type="text/javascript">document.getElementById('note_LCL097_262_2').style.display = "none";</script></ul></section></notes></section>