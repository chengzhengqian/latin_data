<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
se enim statim ad Caesarem scripturum, Cluvium autem a T. Hordeonio legare et Terentiae HS IↃↃↃ et sepulcro multisque rebus, nihil a nobis. subaccusa, quaeso, Vestorium. quid minus probandum quam Plotium unguentarium per suos pueros omnia tanto ante Balbo, illum mi ne per meos quidem?</p>
<p><span class="br"></span><span class="lineNumber">4</span><span class="br"></span>De Cossinio doleo; dilexi hominem. Quinto delegabo si quid aeri meo alieno superabit et emptionibus, ex quibus mi etiam aes alienum faciendum puto. de domo Arpini nil scio.</p>
<p><span class="br"></span><span class="lineNumber">5</span><span class="br"></span>Vestorium nil est quod accuses. iam enim obsignata hac epistula noctu tabellarius noster venit et ab eo litteras diligenter scriptas attulit et exemplum testamenti.</p>
</section>
<section class="div2">
<h2>339 (XIII.47)</h2>
<h2><span class="italic">Scr. in Tusculano Id. Sext. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">‘Postea quam abs te, Agamemno,’ non ‘ut venirem’ (nam id quoque fecissem nisi Torquatus esset) sed ut scriberem ‘tetigit auris nuntius, extemplo’ instituta omisi; ea quae in manibus habebam abieci, quod iusseras edolavi.</p>
<p>Tu velim e Pollice cognoscas rationes nostras sumptuarias. turpe est enim nobis illum, qualiscumque est, hoc
<span class="br"></span><span class="lineNumber"></span><span class="br"></span>
</p></section><notes></notes></section>