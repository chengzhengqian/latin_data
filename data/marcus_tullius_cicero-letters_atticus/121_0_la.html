<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
et de bonis diligentius scribi, et id animadvertas velim.</p>
<p>Data <span class="sc">iii</span> Non. Oct. Thessalonicae.</p>
</section>
<section class="div2">
<h2>66 (III.21)</h2>
<h2><span class="italic">Scr. Thessalonicae <span class="sc">v</span> Kal. Nov. an. 58</span></h2>
<h2><span class="ac">Cicero Attico Sal.</span></h2>
<p class="noindent">Triginta dies erant ipsi cum has dabam litteras per quos nullas a vobis acceperam. mihi autem erat in animo iam, ut antea ad te scripsi, ire in Epirum et ibi omnem casum potissimum exspectare. te oro ut si quid erit quod perspicias quamcumque in partem quam planissime ad me scribas et meo nomine, ut scribis, litteras quibus putabis opus esse ut des.</p>
<p>Data <span class="sc">v</span> Kal. Nov.</p>
</section>
<section class="div2">
<h2>67 (III.22)</h2>
<h2><span class="italic">Scr. partim Thessalonicae c. <span class="sc">xv</span> Kal. Dec., partim Dyrrachii <span class="sc">vi</span> Kal. Dec. an. 58 (ยง 4)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Etsi diligenter ad me Quintus frater et Piso quae essent acta scripserant, tamen vellem tua te occupatio non impedisset quo minus, ut consuesti, ad me quid ageretur et quid intellegeres perscriberes. me adhuc Plancius liberalitate sua retinet iam aliquotiens conatum ire in Epirum. spes homini est iniecta non eadem quae mihi, posse nos </p></section><notes></notes></section>