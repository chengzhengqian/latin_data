<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
venturus. ei tamen sic nunc solvitur: tricesimo quoque die talenta Attica <span class="sc">xxxiii</span>, et hoc ex tributis; nec id satis efficitur in usuram menstruam. sed Gnaeus noster clementer id fert; sorte caret, usura nec ea solida contentus est. alii neque solvit cuiquam nec potest solvere; nullum enim aerarium, nullum vectigal habet. Appi instituto tributa imperat; ea vix in faenus Pompei quod satis sit efficiunt. amici regis duo tresve perdivites sunt, sed ii suum tam diligenter tenent quam ego aut tu. equidem non desino tamen per <span class="br"></span><span class="lineNumber">4</span><span class="br"></span> litteras rogare, suadere, accusare regem. Deiotarus etiam mihi narravit se ad eum legatos misisse de re Bruti; eos sibi responsum rettulisse illum non habere. et mehercule ego ita iudico, nihil illo regno spoliatius, nihil rege egentius. itaque aut tutela cogito me abdicare aut, ut pro Glabrione Scaevola, faenus et impendium recusare. ego tamen quas per te Bruto promiseram praefecturas M. Scaptio, L. Gavio, qui in regno rem Bruti procurabant, detuli; nec enim in provincia mea negotiabantur. tu autem meministi nos sic agere ut quot vellet praefecturas sumeret, dum ne negotiatori; itaque duas ei praeterea dederam, sed ii quibus petierat de provincia decesserant.</p>
<p><span class="br"></span><span class="lineNumber">5</span><span class="br"></span>Nunc cognosce de Salaminis, quod video tibi etiam novum accidisse, tamquam mihi. numquam enim ex illo audivi illam pecuniam esse suam; quin etiam libellum ipsius habeo in quo est â€˜Salamini pecuniam debent M. Scaptio
<span class="br"></span><span class="lineNumber"></span><span class="br"></span>
</p></section><notes></notes></section>