<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
me etiam gravius esse adfectum quam tum cum illi dixissem me solum esse velle; qua re nolle me hoc tempore eam ad me venire. putabam si nihil rescripsissem illam cum matre venturam; nunc non puto. apparebat enim illas litteras non esse ipsius. illud autem quod fore video ipsum volo vitare ne illi ad me veniant, et una est vitatio ut ego &lt;evolem&gt;.<a class="footnoteLink" href="#note_LCL097_324_2" id="target_note_LCL097_324_2"><sup>2</sup></a> nollem, sed necesse est. te hoc nunc rogo ut explores ad quam diem hic ita possim esse ut ne opprimar. ages, ut scribis, temperate.</p>
<p><span class="br"></span><span class="lineNumber">2</span><span class="br"></span>Ciceroni velim hoc proponas, ita tamen si tibi non iniquum videbitur, ut sumptus huius peregrinationis, quibus, si Romae esset domumque conduceret, quod facere cogitabat, facile contentus futurus erat, accommodet ad mercedes Argileti et Aventini; et cum ei<a class="footnoteLink" href="#note_LCL097_324_3" id="target_note_LCL097_324_3"><sup>3</sup></a> proposueris, ipse velim reliqua moderere, quem ad modum ex iis mercedibus suppeditemus ei quod opus sit. praestabo nec Bibulum nec Acidinum nec Messallam, quos Athenis futuros audio, maiores sumptus facturos quam quod ex eis mercedibus recipietur. itaque velim videas primum conductores qui sint et quanti, deinde ut sint qui ad diem solvant, et quid viatici, quid instrumenti satis sit. iumento certe Athenis nihil opus sit. quibus autem in via<a class="footnoteLink" href="#note_LCL097_324_4" id="target_note_LCL097_324_4"><sup>4</sup></a> utatur domi sunt plura quam opus erit, quod etiam tu animadvertis.</p>
</section><notes><section class="footnotes"><ul><li class="note" id="note_LCL097_324_2"><a class="footnoteCrossrefLink" href="#target_note_LCL097_324_2" title="Click to highlight in text"><sup class="lineRef">2</sup><span class="italic">add. SB</span> (av- <span class="italic">Madvig</span>)</a></li><script type="text/javascript">document.getElementById('note_LCL097_324_2').style.display = "none";</script><li class="note" id="note_LCL097_324_3"><a class="footnoteCrossrefLink" href="#target_note_LCL097_324_3" title="Click to highlight in text"><sup class="lineRef">3</sup>cum id ei <span class="italic">coni. SB</span></a></li><script type="text/javascript">document.getElementById('note_LCL097_324_3').style.display = "none";</script><li class="note" id="note_LCL097_324_4"><a class="footnoteCrossrefLink" href="#target_note_LCL097_324_4" title="Click to highlight in text"><sup class="lineRef">4</sup>villa <span class="italic">vel</span> i- (<span class="italic">Pius</span>)</a></li><script type="text/javascript">document.getElementById('note_LCL097_324_4').style.display = "none";</script></ul></section></notes></section>