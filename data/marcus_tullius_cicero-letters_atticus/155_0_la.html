<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ἐξωτερικοὺς vocat, aliquid efficere ut non sine causa istum appellarem, id quod intellego tibi placere. utinam modo conata efficere possim! rem enim, quod te non fugit, magnam complexus sum et plurimi oti, quo ego maxime egeo.</p>
<p>Quod in iis libris quos laudas personam desideras Scaevolae, non eam temere demovi, sed feci idem quod in ‘Πολιτοίᾳ’ deus ille noster Plato. cum in Piraeum Socrates venisset ad Cephalum, locupletem et festivum senem, quoad primus ille sermo habe[re]tur, adest in disputando <span class="br"></span><span class="lineNumber">3</span><span class="br"></span> senex; deinde, cum ipse quoque commodissime locutus esset, ad rem divinam dicit se velle discedere neque postea revertitur. credo Platonem vix putasse satis commodum fore si hominem id aetatis in tam longo sermone diutius retinuisset. multo ego magis<a class="footnoteLink" href="#note_LCL007_336_2" id="target_note_LCL007_336_2"><sup>2</sup></a> hoc mihi cavendum putavi in Scaevola, qui et aetate et valetudine erat ea qua esse meministi et iis honoribus ut vix satis decorum videretur eum pluris dies esse in Crassi Tusculano. et erat primi libri sermo non alienus a Scaevolae studiis; reliqui libri τεχνολογίαν habent, ut scis. huic ioculatorem senem illum, ut noras, interesse sane nolui.</p>
<p>De re Piliae<a class="footnoteLink" href="#note_LCL007_336_3" id="target_note_LCL007_336_3"><sup>3</sup></a> quod scribis, erit mihi curae. etenim est luculenta res Aureliani, ut scribis, indiciis, et in eo me etiam Tulliae meae venditabo. Vestorio non desum; gratum enim tibi id esse intellego et ut ille intellegat curo. sed &lt;ne&gt;scio<a class="footnoteLink" href="#note_LCL007_336_4" id="target_note_LCL007_336_4"><sup>4</sup></a> qui, cum habeat duo facilis, nihil difficilius.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL007_336_2"><a class="footnoteCrossrefLink" href="#target_note_LCL007_336_2" title="Click to highlight in text"><sup class="lineRef">2</sup>satis (<span class="italic">Ernesti</span>)</a></li><script type="text/javascript">document.getElementById('note_LCL007_336_2').style.display = "none";</script><li class="note inline" id="note_LCL007_336_3"><a class="footnoteCrossrefLink" href="#target_note_LCL007_336_3" title="Click to highlight in text"><sup class="lineRef">3</sup>fili(a)e (<span class="italic">Schütz</span>)</a></li><script type="text/javascript">document.getElementById('note_LCL007_336_3').style.display = "none";</script><li class="note inline" id="note_LCL007_336_4"><a class="footnoteCrossrefLink" href="#target_note_LCL007_336_4" title="Click to highlight in text"><sup class="lineRef">4</sup>scis (<span class="italic">Watt</span>)</a></li><script type="text/javascript">document.getElementById('note_LCL007_336_4').style.display = "none";</script></ul></section></notes></section>