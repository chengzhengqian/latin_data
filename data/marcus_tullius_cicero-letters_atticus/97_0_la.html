<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>46 (III.1)</h2>
<h2><span class="italic">Scr. in exsilium proficiscens c. <span class="sc">xi</span> Kal. Apr., ut vid., an. 58</span></h2>
<h2><span class="ac">Cicero Attico Sal.</span></h2>
<p class="noindent">Cum antea maxime nostra interesse arbitrabar te esse nobiscum, tum vero, ut legi rogationem, intellexi ad iter id quod constitui nihil mihi optatius cadere posse quam ut tu me quam primum consequare,<a class="footnoteLink" href="#note_LCL007_220_1" id="target_note_LCL007_220_1"><sup>1</sup></a> ut, cum ex Italia profecti essemus, sive per Epirum iter esset faciendum tuo tuorumque praesidio uteremur, sive aliud quid agendum esset certum consilium de tua sententia capere possemus. quam ob rem te oro des operam ut me statim consequare; &lt;quod eo&gt; facilius potes quoniam de provincia Macedonia perlata lex est. pluribus verbis tecum agerem nisi pro me apud te res ipsa loqueretur.</p>
</section>
<section class="div2">
<h2>47 (III.3)</h2>
<h2><span class="italic">Scr. in itinere c. <span class="sc">ix</span> Kal. Apr., ut vid., an. 58</span></h2>
<h2><span class="ac">Cicero Attico Sal.</span></h2>
<p class="noindent">Utinam illum diem videam cum tibi agam gratias quod me vivere coÃ«gisti! adhuc quidem valde me paenitet, sed te oro ut ad me Vibonem statim venias, quo ego multis de causis converti iter meum. sed eo si veneris, de toto itinere ac fuga mea consilium capere potero. si id non feceris, mirabor; sed confido te esse facturum.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL007_220_1"><a class="footnoteCrossrefLink" href="#target_note_LCL007_220_1" title="Click to highlight in text"><sup class="lineRef">1</sup>consequerere <span class="italic">Wesenberg</span></a></li><script type="text/javascript">document.getElementById('note_LCL007_220_1').style.display = "none";</script></ul></section></notes></section>