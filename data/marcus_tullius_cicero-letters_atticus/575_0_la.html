<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
rescribam alias. nunc alia malo.</p>
<p><span class="br"></span><span class="lineNumber">2</span><span class="br"></span>Quid possum de Torquato, nisi aliquid a Dolabella? quod simul ac, continuo scietis. exspectabam hodie aut summum cras ab eo tabellarios; qui simul ac venerint mittentur ad te. a Quinto exspecto. proficiscens enim e Tusculano <span class="sc">viii</span> Kal., ut scis, misi a&lt;d&gt; eum tabellarios.</p>
<p><span class="br"></span><span class="lineNumber">3</span><span class="br"></span>Nunc, ad rem ut redeam, ‘inhibere’ illud tuum, quod valde mihi adriserat, vehementer displicet. est enim verbum totum nauticum. quamquam id quidem sciebam, sed arbitrabar sustineri remos cum inhibere essent remiges iussi. id non esse eius modi didici heri cum ad villam nostram navis appelleretur. non enim sustinent, sed alio modo remigant. id ab ἐποχῇ remotissimum est. qua re facies ut ita sit in libro quem ad modum fuit. dices hoc idem Varroni, si forte mutavit. nec est melius quicquam quam ut Lucilius: ‘sustineas currum, ut bonus saepe agitator, equosque.’ semperque Carneades προβολὴν pugilis et retentionem aurigae similem facit ἐποχῇ. inhibitio autem remigum motum habet et vehementiorem quidem remigationis navem convertentis ad puppim. vides quanto haec diligentius curem quam aut de rumore aut de Pollione, de Pansa etiam. &lt;sed&gt;<a class="footnoteLink" href="#note_LCL491_132_1" id="target_note_LCL491_132_1"><sup>1</sup></a> si quid certius (credo enim palam factum esse); et de Critonio si quid est certi,<a class="footnoteLink" href="#note_LCL491_132_2" id="target_note_LCL491_132_2"><sup>2</sup></a> ne de Metello<a class="footnoteLink" href="#note_LCL491_132_3" id="target_note_LCL491_132_3"><sup>3</sup></a> et Balbino.<a class="footnoteLink" href="#note_LCL491_132_4" id="target_note_LCL491_132_4"><sup>4</sup></a></p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_132_1"><a class="footnoteCrossrefLink" href="#target_note_LCL491_132_1" title="Click to highlight in text"><sup class="lineRef">1</sup><span class="italic">add. SB</span></a></li><script type="text/javascript">document.getElementById('note_LCL491_132_1').style.display = "none";</script><li class="note inline" id="note_LCL491_132_2"><a class="footnoteCrossrefLink" href="#target_note_LCL491_132_2" title="Click to highlight in text"><sup class="lineRef">2</sup>esset certe (<span class="italic">SB</span>)</a></li><script type="text/javascript">document.getElementById('note_LCL491_132_2').style.display = "none";</script><li class="note" id="note_LCL491_132_3"><a class="footnoteCrossrefLink" href="#target_note_LCL491_132_3" title="Click to highlight in text"><sup class="lineRef">3</sup>Metella <span class="italic">coni. SB</span></a></li><script type="text/javascript">document.getElementById('note_LCL491_132_3').style.display = "none";</script><li class="note inline" id="note_LCL491_132_4"><a class="footnoteCrossrefLink" href="#target_note_LCL491_132_4" title="Click to highlight in text"><sup class="lineRef">4</sup>Balbillo <span class="italic">Goodyear</span></a></li><script type="text/javascript">document.getElementById('note_LCL491_132_4').style.display = "none";</script></ul></section></notes></section>