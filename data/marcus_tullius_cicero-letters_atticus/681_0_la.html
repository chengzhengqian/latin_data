<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>sciam; sin est, ut arbitror, negotium perditum, scribes tamen, neque ista res commovebit.</p>
<p><span class="br"></span><span class="lineNumber">2</span><span class="br"></span>Nos hic φιλοσοφοῦμεν (quid enim aliud?) et τὰ περὶ τοῦ Καϑ&lt;ήκ&gt;οντος magnifice explicamus προσφωνοῦμένque Ciceroni. qua de re enim potius pater filio? deinde alia. quid quaeris? exstabit opera peregrinationis huius. Varronem hodie aut cras venturum putabant. ego autem in Pompeianum properabam, non quo hoc loco quicquam pulchrius, sed interpellatores illic minus molesti. sed perscribe, quaeso, quae causa sit Myrtilo (poenas quidem illum pependisse audivi) et satisne pate&lt;a&gt;t<a class="footnoteLink" href="#note_LCL491_344_3" id="target_note_LCL491_344_3"><sup>3</sup></a> unde corruptus.</p>
<p><span class="br"></span><span class="lineNumber">3</span><span class="br"></span>Haec cum scriberem, tantum quod existimabam ad te orationem esse perlatam. hui, quam timeo quid existimes! etsi quid ad me? quae non sit foras proditura nisi re publica recuperata; de quo quid sperem non audeo scribere.</p>
</section>
<section class="div2">
<h2>418 (XVI.8)</h2>
<h2><span class="italic">Scr. in Puteolano <span class="sc">iv</span> vel <span class="sc">iii</span> Non. Nov. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Cum sciam quo die venturus sim, faciam ut scias. impedimenta exspectanda sunt quae †annua†<a class="footnoteLink" href="#note_LCL491_344_1" id="target_note_LCL491_344_1"><sup>1</sup></a> veniunt et familia aegra est. Kalendis vesperi litterae mihi ab Octaviano. magna molitur. veteranos qui Casilini et Calatiae &lt;sunt&gt; perduxit ad suam sententiam. nec mirum, quingenos denarios dat. cogitat reliquas colonias obire. plane hoc spectat ut se duce bellum geratur cum Antonio. itaque video


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_344_3"><a class="footnoteCrossrefLink" href="#target_note_LCL491_344_3" title="Click to highlight in text"><sup class="lineRef">3</sup><span class="italic">add. Ernesti</span></a></li><script type="text/javascript">document.getElementById('note_LCL491_344_3').style.display = "none";</script><li class="note inline" id="note_LCL491_344_1"><a class="footnoteCrossrefLink" href="#target_note_LCL491_344_1" title="Click to highlight in text"><sup class="lineRef">1</sup>Anagnia ς</a></li><script type="text/javascript">document.getElementById('note_LCL491_344_1').style.display = "none";</script></ul></section></notes></section>