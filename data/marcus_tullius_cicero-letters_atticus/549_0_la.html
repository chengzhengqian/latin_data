<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
pridie datis; in quibus illud mihi gratissimum fuit, quod Attica nostra rogat te ne tristis sis, quodque tu ἀκíνδυνα esse scribis.</p>
<p><span class="br"></span><span class="lineNumber">2</span><span class="br"></span>Ligarianam, ut video, praeclare auctoritas tua commendavit. scripsit enim ad me Balbus et Oppius mirifice se probare ob eamque causam ad Caesarem eam se oratiunculam misisse. hoc igitur idem tu mihi antea scripseras.</p>
<p><span class="br"></span><span class="lineNumber">3</span><span class="br"></span>In Varrone ista causa me non moveret, ne viderer φιλένδοξος. sic enim constitueram, neminem includere in dialogos eorum qui viverent; sed quia &lt;scripseras&gt;<a class="footnoteLink" href="#note_LCL491_80_1" id="target_note_LCL491_80_1"><sup>1</sup></a> et desiderari a Varrone et magni illum aestimare, hos<a class="footnoteLink" href="#note_LCL491_80_2" id="target_note_LCL491_80_2"><sup>2</sup></a> confeci, et absolvi nescio quam bene, sed ita accurate ut nihil posset supra, Academicam omnem quaestionem libris quattuor. in eis quae erant contra ἀκαταληψíαν praeclare collecta ab Antiocho Varroni dedi. ad ea ipse respondeo; tu es tertius in sermone nostro. si Cottam et Varronem fecissem inter se disputantis, ut a te proximis litteris admoneor, <span class="br"></span><span class="lineNumber">4</span><span class="br"></span> meum κωφὸν πρóσωπον esse&lt;t&gt;. hoc in antiquis personis suaviter fit, ut et Heraclides in multis et nos in sex<a class="footnoteLink" href="#note_LCL491_80_3" id="target_note_LCL491_80_3"><sup>3</sup></a> de re publica libris fecimus. sunt etiam de oratore nostri tres mihi vehementer probati. in eis quoque eae personae sunt ut mihi tacendum fuerit. Crassus enim loquitur, Antonius, Catulus senex, C. Iulius, frater Catuli, Cotta, Sulpicius. puero me hic sermo inducitur, ut nullae esse possent partes meae. quae autem his temporibus



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_80_1"><a class="footnoteCrossrefLink" href="#target_note_LCL491_80_1" title="Click to highlight in text"><sup class="lineRef">1</sup><span class="italic">add. Plasberg</span></a></li><script type="text/javascript">document.getElementById('note_LCL491_80_1').style.display = "none";</script><li class="note inline" id="note_LCL491_80_2"><a class="footnoteCrossrefLink" href="#target_note_LCL491_80_2" title="Click to highlight in text"><sup class="lineRef">2</sup>(e)os (<span class="italic">coni. SB</span>*)</a></li><script type="text/javascript">document.getElementById('note_LCL491_80_2').style.display = "none";</script><li class="note" id="note_LCL491_80_3"><a class="footnoteCrossrefLink" href="#target_note_LCL491_80_3" title="Click to highlight in text"><sup class="lineRef">3</sup>nos in <span class="italic">vel</span> nos <span class="sc">vi</span> (<span class="italic">Schütz</span>)</a></li><script type="text/javascript">document.getElementById('note_LCL491_80_3').style.display = "none";</script></ul></section></notes></section>