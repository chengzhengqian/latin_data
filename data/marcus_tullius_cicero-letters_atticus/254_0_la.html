<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quicquam alterius causa fieri putent et cum ea re bonum virum esse oportere dicant ne malum habeat, non quo&lt;d&gt;<a class="footnoteLink" href="#note_LCL008_186_5" id="target_note_LCL008_186_5"><sup>5</sup></a> id natura rectum sit, non intellegunt se de callido homine loqui, non de bono viro. sed haec, opinor, sunt in iis libris quos tu laudando animos mihi addidisti.</p>
<p><span class="br"></span><span class="lineNumber">5</span><span class="br"></span>Redeo ad rem. quo modo exspectabam epistulam quam Philoxeno dedisses! scripseras enim in ea esse de sermone Pompei Neapolitano. eam mihi Patron Brundisi reddidit; Corcyrae, ut opinor, acceperat. nihil potuit esse iucundius; erat enim de re publica, de opinione quam is vir haberet integritatis meae, de benevolentia quam ostendit eo sermone quem habuit de triumpho. sed tamen hoc iucundissimum, quod intellexi te ad eum venisse ut eius animum erga me perspiceres; hoc mihi, inquam, accidit iucundissimum.</p>
<p><span class="br"></span><span class="lineNumber">6</span><span class="br"></span>De triumpho autem nulla me cupiditas umquam tenuit ante Bibuli impudentissimas litteras quas amplissima supplicatio consecuta est. a quo si ea gesta essent quae scripsit, gauderem et honori faverem; nunc illum, qui pedem porta quoad hostis cis Euphratem fuit non extulerit, honore augeri, me, in cuius exercitu spem illius exercitus habuit, idem non adsequi dedecus est nostrumâ€”nostrum, inquam, te coniungens. itaque omnia experiar et, ut spero, adsequar. quod si tu valeres, iam mihi quaedam explorata essent; sed, ut spero, valebis.</p>
<p><span class="br"></span><span class="lineNumber">7</span><span class="br"></span>De raudusculo Numeriano multum te amo. Hortensius

</p></section><notes><section class="footnotes"><ul><li class="note" id="note_LCL008_186_5"><a class="footnoteCrossrefLink" href="#target_note_LCL008_186_5" title="Click to highlight in text"><sup class="lineRef">5</sup>quo (<span class="italic">SB</span>)</a></li><script type="text/javascript">document.getElementById('note_LCL008_186_5').style.display = "none";</script></ul></section></notes></section>