<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
consilium velim. navis et in Caieta est parata nobis et Brundisi.</p>
<p><span class="br"></span><span class="lineNumber">7</span><span class="br"></span>Sed ecce nuntii scribente me haec ipsa noctu in Caleno, ecce litterae Caesarem ad Corfinium, Domitium Corfini cum firmo exercitu et pugnare cupiente. non puto etiam hoc Gnaeum nostrum commissurum, ut Domitium relinquat; etsi Brundisium Scipionem cum cohortibus duabus praemiserat, legionem Fausto conscriptam in Siciliam sibi placere a consule duci scripserat ad consules. sed turpe Domitium deserere erit implorantem eius auxilium. est quaedam spes, mihi quidem non magna sed in his locis firma, Afranium in Pyrenaeo cum Trebonio pugnasse, pulsum Trebonium, etiam Fabium tuum transisse cum âˆ—<a class="footnoteLink" href="#note_LCL008_286_9" id="target_note_LCL008_286_9"><sup>9</sup></a> cohortibus; summa autem, Afranium cum magnis copiis adventare. id si est, in Italia fortasse manebitur. ego autem, cum esset incertum iter Caesaris quod vel ad Capuam vel ad Luceriam iturus putabatur, Leptam misi ad Pompeium &lt;et&gt; litteras; ipse, ne quo inciderem, reverti Formias.</p>
<p>Haec te scire volui scripsique sedatiore animo quam proxime scripseram, nullum meum iudicium interponens sed exquirens tuum.</p>
</section>
<section class="div2">
<h2>154 (VIII.6)</h2>
<h2><span class="italic">Scr. in Formiano <span class="sc">x</span> Kal. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Obsignata iam ista epistula quam de nocte daturus eram, sicut dedi (nam eam vesperi scripseram), C. Sosius praetor

</p></section><notes><section class="footnotes"><ul><li class="note" id="note_LCL008_286_9"><a class="footnoteCrossrefLink" href="#target_note_LCL008_286_9" title="Click to highlight in text"><sup class="lineRef">9</sup><span class="italic">numerum excidisse putavit SB</span></a></li><script type="text/javascript">document.getElementById('note_LCL008_286_9').style.display = "none";</script></ul></section></notes></section>