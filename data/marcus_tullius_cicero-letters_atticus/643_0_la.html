<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
est† foedum ducens et quasi denuntiatum nobis ab Antonio ex hac nassa exire constitui, non ad fugam sed ad spem mortis melioris. haec omnis culpa Bruti.</p>
<p><span class="br"></span><span class="lineNumber">3</span><span class="br"></span>Pompeium Carteia receptum scribis; iam igitur contra hunc exercitum. utra ergo castra? media enim tollit Antonius. illa infirma, haec nefaria. properemus igitur. sed iuva me consilio, Brundisione an Puteolis. Brutus quidem subito, sed sapienter. πάσχω τι. quando enim illum? sed humana ferenda. tu ipse eum videre non potes. di illi mortuo qui umquam Buthrotum! sed acta missa; videamus quae agenda sint.</p>
<p><span class="br"></span><span class="lineNumber">4</span><span class="br"></span>Rationes Erotis, etsi ipsum nondum vidi, tamen et ex litteris eius et ex eo quod Tiro cognovi&lt;t&gt; prope modum cognitas<a class="footnoteLink" href="#note_LCL491_268_3" id="target_note_LCL491_268_3"><sup>3</sup></a> habeo. versuram scribis esse faciendam mensum quinque, id est ad Kal. Nov., HS <span class="sc">c͞c͞</span>; in eam diem cadere nummos qui a Quinto debentur. velim igitur, quoniam Tiro negat tibi placere me eius rei causa Romam venire, si ea te res nihil offendet, videas unde nummi sint, mihi feras expensum. hoc video in praesentia opus esse. reliqua diligentius ex hoc ipso exquiram, in his de mercedibus dotalium praediorum; quae si fideliter Ciceroni curabuntur, quamquam volo laxius, tamen ei prope modum nihil deerit. equidem video mihi quoque opus esse viaticum; sed id ex praediis ut cadet ita solvetur, mihi autem opus est universo.


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_268_3"><a class="footnoteCrossrefLink" href="#target_note_LCL491_268_3" title="Click to highlight in text"><sup class="lineRef">3</sup>cogitans (<span class="italic">Victorius</span>)</a></li><script type="text/javascript">document.getElementById('note_LCL491_268_3').style.display = "none";</script></ul></section></notes></section>