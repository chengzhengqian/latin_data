<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
desiderioque versamur. sed Boopidis nostrae consanguineus non mediocris terrores iacit atque denuntiat et Sampsiceramo negat, ceteris prae se fert et ostentat. quam ob rem, si me amas tantum quantum profecto amas, si dormis expergiscere, si stas ingredere, si ingrederis curre, si curris advola. credibile non est quantum ego in consiliis &lt;et&gt; prudentia tua et, quod maximum est, quantum in amore et fide ponam. magnitudo rei longam orationem fortasse desiderat, coniunctio vero nostrorum animorum brevitate contenta est. permagni nostra interest te, si comitiis non potueris, at declarato illo esse Romae. cura ut valeas.</p>
</section>
<section class="div2">
<h2>44 (II.24)</h2>
<h2><span class="italic">Scr. Romae fort. m. Sext. an. 59</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Quas Numestio litteras dedi, sic te iis evocabam ut nihil acrius neque incitatius fieri posset. ad illam celeritatem adde etiam si quid potes. ac ne sis perturbatus; novi enim te et non ignoro quam sit amor omnis sollicitus atque anxius. sed res est, ut spero, non tam exitu molesta quam aditu.<a class="footnoteLink" href="#note_LCL007_210_1" id="target_note_LCL007_210_1"><sup>1</sup></a></p>
<p><span class="br"></span><span class="lineNumber">2</span><span class="br"></span>Vettius ille, ille noster index, Caesari, ut perspicimus, pollicitus est sese curaturum ut in aliquam suspicionem facinoris Curio filius adduceretur. itaque insinuav&lt;i&gt;t<a class="footnoteLink" href="#note_LCL007_210_2" id="target_note_LCL007_210_2"><sup>2</sup></a> in familiaritatem adulescentis et cum eo, ut res indicat, saepe


</p></section><notes><section class="footnotes"><ul><li class="note" id="note_LCL007_210_1"><a class="footnoteCrossrefLink" href="#target_note_LCL007_210_1" title="Click to highlight in text"><sup class="lineRef">1</sup>auditu (<span class="italic">Victorius</span>)</a></li><script type="text/javascript">document.getElementById('note_LCL007_210_1').style.display = "none";</script><li class="note" id="note_LCL007_210_2"><a class="footnoteCrossrefLink" href="#target_note_LCL007_210_2" title="Click to highlight in text"><sup class="lineRef">2</sup>in sinu aut (<span class="italic">Orelli</span>)</a></li><script type="text/javascript">document.getElementById('note_LCL007_210_2').style.display = "none";</script></ul></section></notes></section>