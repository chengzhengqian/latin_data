<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>29 (II.9)</h2>
<h2><span class="italic">Scr. Antii <span class="sc">xv</span> vel <span class="sc">xiv</span> Kal. Mai., ut vid., an. 59</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Subito cum mihi dixisset Caecilius quaestor puerum se Romam mittere, haec scripsi raptim ut tuos mirificos cum Publio dialogos, cum eos de quibus scribis tum illum quem abdis et ais longum esse quae ad ea responderis perscribere, ∗ ∗ ∗;<a class="footnoteLink" href="#note_LCL007_160_1" id="target_note_LCL007_160_1"><sup>1</sup></a> illum vero qui nondum habitus est, quem illa Boῶπις, cum e Solonio redierit, ad te est relatura, sic velim putes, nihil hoc posse mihi esse iucundius. si vero quae de me pacta sunt ea non servantur, in caelo sum, ut sciat hic noster Hierosolymarius traductor ad plebem quam bonam meis puti&lt;di&gt;ssimis<a class="footnoteLink" href="#note_LCL007_160_2" id="target_note_LCL007_160_2"><sup>2</sup></a> orationibus gratiam rettulerit; quarum exspecta divinam παλινῳδίαν. etenim, quantum coniectura auguramur, si erit nebulo iste cum his dynastis in gratia, non modo de ‘cynico consulari’ sed ne de istis quidem ‘piscinarum Tritonibus’ poterit se iactare. non enim poterimus ulla esse invidia spoliati opibus et illa senatoria potentia. sin autem ab iis dissentiet, erit absurdum in nos invehi. verum tamen invehatur. festive, mihi crede, et minore sonitu quam putaram orbis hic in re publica est conversus, citius omnino quam potuit. id culpa


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_160_1"><a class="footnoteCrossrefLink" href="#target_note_LCL007_160_1" title="Click to highlight in text"><sup class="lineRef">1</sup>iucundissimos mihi fuisse ostenderem <span class="italic">vel sim. excidisse coni. SB</span></a></li><script type="text/javascript">document.getElementById('note_LCL007_160_1').style.display = "none";</script><li class="note inline" id="note_LCL007_160_2"><a class="footnoteCrossrefLink" href="#target_note_LCL007_160_2" title="Click to highlight in text"><sup class="lineRef">2</sup><span class="italic">add. Turnebus</span></a></li><script type="text/javascript">document.getElementById('note_LCL007_160_2').style.display = "none";</script></ul></section></notes></section>