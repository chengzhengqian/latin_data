<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
qui mihi laudem illam eo minus deberet quod meis omnibus <span class="br"></span><span class="lineNumber">4</span><span class="br"></span> litteris in Pompeiana laude perstrictus esset. hic dies me valde Crasso adiunxit, et tamen ab illo aperte tecte quicquid est datum libenter accepi.</p>
<p>Ego autem ipse, di boni! quo modo ἐνεπερπερευσάμην novo auditori Pompeio! si umquam mihi περίοδοι ἢ καμπαὶ ἢ ἐνϑυμήματα ἢ κατασκεναὶ suppeditaverunt, illo tempore. quid multa? clamores. etenim haec erat ὑπó8ϑεσις, de gravitate ordinis, de equestri concordia, de consensione Italiae, de in&lt;ter&gt;mortuis reliquiis coniurationis, de vilitate,<a class="footnoteLink" href="#note_LCL007_70_3" id="target_note_LCL007_70_3"><sup>3</sup></a> de otio. nosti iam in hac materia sonitus nostros. tanti fuerunt ut ego eo brevior sim quod eos usque istinc exauditos putem.</p>
<p><span class="br"></span><span class="lineNumber">5</span><span class="br"></span>Romanae autem se res sic habent. senatus Αρειος πάγος. nihil constantius, nihil severius, nihil fortius. nam cum dies venisset rogationi ex senatus consulto ferendae, concursabant barbatuli iuvenes, totus ille grex Catilinae duce filiola Curionis, et populum ut antiquaret rogabant. Piso autem consul, lator rogationis, idem erat dissuasor. operae Clodianae pontis occuparant, tabellae ministrabantur ita ut nulla daretur ‘uti rogas.’ hic tibi &lt;in&gt; rostra Cato advolat, commulcium Pisoni consuli mirificum facit, si id est commulcium, vox plena gravitatis, plena auctoritatis, plena denique salutis. accedit eodem etiam noster Hortensius, multi praeterea boni;insignis vero opera &lt;F&gt;avoni fuit. hoc

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_70_3"><a class="footnoteCrossrefLink" href="#target_note_LCL007_70_3" title="Click to highlight in text"><sup class="lineRef">3</sup>utilitate (<span class="italic">Manutius</span>)</a></li><script type="text/javascript">document.getElementById('note_LCL007_70_3').style.display = "none";</script></ul></section></notes></section>