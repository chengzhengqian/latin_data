<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
mandata Caesaris ad consules et ad Pompeium quae rogas, nulla habeo †et descripta attulit illa est via†<a class="footnoteLink" href="#note_LCL097_88_6" id="target_note_LCL097_88_6"><sup>6</sup></a> misi ad te ante; e quibus mandata puto intellegi posse. Philippus Neapoli est, Lentulus Puteolis. de Domitio, ut facis, sciscitare ubi sit, quid cogitet.</p>
<p><span class="br"></span><span class="lineNumber">5</span><span class="br"></span>Quod scribis asperius me quam mei patiantur mores de Dionysio scripsisse, vide quam sim antiquorum hominum: te me dius &lt;fidius&gt; hanc rem gravius putavi laturum esse quam me. nam praeter quam quod te moveri arbitror oportere iniuria quae mihi a quoquam facta sit, praeterea te ipsum quodam modo hic violavit cum in me tam improbus fuit. sed tu id quanti aestimes tuum iudicium est; nec tamen in hoc tibi quicquam oneris impono. ego autem illum male sanum semper putavi, nunc etiam impurum et sceleratum puto, nec tamen mihi inimiciorem quam sibi.</p>
<p>Philargyro bene curasti; causam certe habuisti et veram et bonam, relictum me esse potius quam reliquisse.</p>
</section>
<section class="div2">
<h2>184 (IX.15a)</h2>
<h2><span class="italic">Scr. in Formiano <span class="sc">viii</span> Kal. Apr. an. 49</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">(6)</span><span class="br"></span> Cum dedissem iam litteras a. d. <span class="sc">viii</span> Kal., pueri quos cum Matio et Trebatio miseram epistulam mihi attulerunt hoc exemplo:</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_88_6"><a class="footnoteCrossrefLink" href="#target_note_LCL097_88_6" title="Click to highlight in text"><sup class="lineRef">6</sup>set rescripta attulit Matius (<span class="italic">vel aliud nom. propr.</span>); ea <span class="italic">Madvig</span></a></li><script type="text/javascript">document.getElementById('note_LCL097_88_6').style.display = "none";</script></ul></section></notes></section>