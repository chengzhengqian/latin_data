<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
dedit <span class="sc">xiiii</span> Kal. Mai. tu mihi de Canini naufragio quasi dubia misisti. scribes<a class="footnoteLink" href="#note_LCL097_336_1" id="target_note_LCL097_336_1"><sup>1</sup></a> igitur si quid erit certius. quod me a maestitia &lt;a&gt;vocas,<a class="footnoteLink" href="#note_LCL097_336_2" id="target_note_LCL097_336_2"><sup>2</sup></a> multum levaris si locum fano dederis. multa mihi εἰς ἀποϑέωσιν in mentem veniunt, sed loco valde opus est. qua re etiam &lt;atque etiam&gt;<a class="footnoteLink" href="#note_LCL097_336_3" id="target_note_LCL097_336_3"><sup>3</sup></a> Othonem vide.</p>
</section>
<section class="div2">
<h2>278 (XII.38)</h2>
<h2><span class="italic">Scr. Asturae prid. Non. Mai. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Non dubito quin occupatissimus fueris qui ad me nihil litterarum; sed homo nequam, qui tuum commodum non exspectarit, cum ob eam unam causam missus esset. nunc quidem, nisi quid te tenuit, suspicor te esse in suburbano. at ego hic scribendo dies totos nihil equidem levor, sed tamen aberro.</p>
<p><span class="br"></span><span class="lineNumber">2</span><span class="br"></span>Asinius Pollio ad me scripsit de impuro nostro cognato. quod Balbus minor nuper satis plane, Dolabella obscure, hic apertissime. ferrem graviter si novae aegrimoniae locus esset. sed tamen ecquid impurius? o hominem cavendum! quamquam mihi quidem—sed tenendus dolor est. tu, quoniam necesse nihil est, sic scribes aliquid si vacabis.</p>
</section><notes><section class="footnotes"><ul><li class="note" id="note_LCL097_336_1"><a class="footnoteCrossrefLink" href="#target_note_LCL097_336_1" title="Click to highlight in text"><sup class="lineRef">1</sup>scribis <span class="italic">vel-</span>bas (<span class="italic">Orelli</span>)</a></li><script type="text/javascript">document.getElementById('note_LCL097_336_1').style.display = "none";</script><li class="note" id="note_LCL097_336_2"><a class="footnoteCrossrefLink" href="#target_note_LCL097_336_2" title="Click to highlight in text"><sup class="lineRef">2</sup><span class="italic">add. Victorius</span></a></li><script type="text/javascript">document.getElementById('note_LCL097_336_2').style.display = "none";</script><li class="note" id="note_LCL097_336_3"><a class="footnoteCrossrefLink" href="#target_note_LCL097_336_3" title="Click to highlight in text"><sup class="lineRef">3</sup><span class="italic">add. Koch</span></a></li><script type="text/javascript">document.getElementById('note_LCL097_336_3').style.display = "none";</script></ul></section></notes></section>