<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sed etiam, ut scis (tu enim mecum egisti), de puero Lucullo, quam pecuniam tutor (nam hoc quoque ad rem pertinet) in Achaia sumpserat. sed agit liberaliter, quoniam negat se quicquam facturum contra nostram voluntatem. coram igitur, ut scribis, constituemus quem ad modum rem explicemus. quod reliquos coheredes convenisti, fecisti plane bene.</p>
<p><span class="br"></span><span class="lineNumber">3</span><span class="br"></span>Quod epistulam meam ad Brutum poscis, non habeo eius exemplum; sed tamen salvum est, et ait Tiro te habere oportere et, ut recordor, una cum illius obiurgatoria tibi meam quoque quam ad eum rescripseram misi. iudiciali molestia ut caream videbis.</p>
<p><span class="br"></span><span class="lineNumber">4</span><span class="br"></span>Tuditanum istum, proavum Hortensi, plane non noram <span class="br"></span><span class="lineNumber">(6a)</span><span class="br"></span> et filium, qui tum non potuerat esse legatus, fuisse putaram. Mummium fuisse ad Corinthum pro certo habeo. saepe enim hic Spurius, qui nuper est &lt;mortuus&gt;, epistulas mihi pronuntiabat versiculis factas<a class="footnoteLink" href="#note_LCL491_54_1" id="target_note_LCL491_54_1"><sup>1</sup></a> ad familiaris missas a Corintho. sed non dubito quin fratri fuerit legatus, non in decem. atque hoc etiam accepi, non solitos maiores nostros eos legare in decem qui essent imperatorum necessarii, ut nos ignari pulcherrimorum institutorum aut neglegentes potius M. Lucullum et L. Murenam et ceteros coniunctissimos ad L. Lucullum misimus. illudque εὐλογώτατον, illum fratri in primis [eius]<a class="footnoteLink" href="#note_LCL491_54_2" id="target_note_LCL491_54_2"><sup>2</sup></a> legatus fuisse. &lt;ο&gt;<a class="footnoteLink" href="#note_LCL491_54_3" id="target_note_LCL491_54_3"><sup>3</sup></a> operam tuam multam, qui et haec cures et mea expedias et sis in tuis non multo minus diligens quam in meis!</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_54_1"><a class="footnoteCrossrefLink" href="#target_note_LCL491_54_1" title="Click to highlight in text"><sup class="lineRef">1</sup><span class="italic">al</span>. facias <span class="italic">vel</span> -ies: facetis ς</a></li><script type="text/javascript">document.getElementById('note_LCL491_54_1').style.display = "none";</script><li class="note inline" id="note_LCL491_54_2"><a class="footnoteCrossrefLink" href="#target_note_LCL491_54_2" title="Click to highlight in text"><sup class="lineRef">2</sup><span class="italic">secl. SB</span></a></li><script type="text/javascript">document.getElementById('note_LCL491_54_2').style.display = "none";</script><li class="note" id="note_LCL491_54_3"><a class="footnoteCrossrefLink" href="#target_note_LCL491_54_3" title="Click to highlight in text"><sup class="lineRef">3</sup><span class="italic">add. Lehmann</span></a></li><script type="text/javascript">document.getElementById('note_LCL491_54_3').style.display = "none";</script></ul></section></notes></section>