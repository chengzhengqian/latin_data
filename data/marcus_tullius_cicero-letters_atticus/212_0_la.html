<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
centesimae perpetuo faenore ducerentur. hoc quid intersit, si tuos digitos novi, certe habes subductum; in quo quidem, ὁδοῦ πάρεργον, &lt;L.&gt; Lucceius M. f. queritur apud me per litteras summum esse periculum ne culpa senatus his decretis res ad tabulas novas perveniat; commemorat quid olim mali C. Iulius fecerit cum dieculam duxerit; numquam &lt;quemquam&gt;<a class="footnoteLink" href="#note_LCL008_102_10" id="target_note_LCL008_102_10"><sup>10</sup></a> rei publicae plus. sed ad rem redeo. meditare adversus Brutum causam meam, si haec causa est contra quam nihil honeste dici possit,<a class="footnoteLink" href="#note_LCL008_102_11" id="target_note_LCL008_102_11"><sup>11</sup></a> praesertim cum integram rem et causam reliquerim.</p>
<p><span class="br"></span><span class="lineNumber">14</span><span class="br"></span>Reliqua sunt domestica. de ἐνδομύχῳ probo idem quod tu, Postumiae filio,<a class="footnoteLink" href="#note_LCL008_102_12" id="target_note_LCL008_102_12"><sup>12</sup></a> quoniam Pon&lt;t&gt;idia nugatur; sed vellem adesses. a Quinto fratre his mensibus nihil exspectaris; nam Taurus propter nivis ante mensem Iunium transiri non potest. &lt;T&gt;hermum, ut rogas, creberrimis litteris fulcio. P. Valerium negat habere quicquam Deiotarus rex eumque ait &lt;a&gt; se sustentari. cum scies Romae intercalatum sit necne, velim ad me scribas certum quo die mysteria futura sint. litteras tuas minus paulo exspecto quam si Romae esses, sed tamen exspecto.</p>
</section><notes><section class="footnotes"><ul><li class="note" id="note_LCL008_102_10"><a class="footnoteCrossrefLink" href="#target_note_LCL008_102_10" title="Click to highlight in text"><sup class="lineRef">10</sup><span class="italic">add. coni. SB*</span></a></li><script type="text/javascript">document.getElementById('note_LCL008_102_10').style.display = "none";</script><li class="note" id="note_LCL008_102_11"><a class="footnoteCrossrefLink" href="#target_note_LCL008_102_11" title="Click to highlight in text"><sup class="lineRef">11</sup>posse (<span class="italic">Bayet</span>)</a></li><script type="text/javascript">document.getElementById('note_LCL008_102_11').style.display = "none";</script><li class="note" id="note_LCL008_102_12"><a class="footnoteCrossrefLink" href="#target_note_LCL008_102_12" title="Click to highlight in text"><sup class="lineRef">12</sup>fili(a)e (<span class="italic">Manutius</span>: -ium <span class="italic">Turnebus</span>)</a></li><script type="text/javascript">document.getElementById('note_LCL008_102_12').style.display = "none";</script></ul></section></notes></section>