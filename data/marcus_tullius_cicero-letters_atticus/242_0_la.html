<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sum expertus. tu tamen mitte, quaeso, mihi obviam litteras num quid putes rei publicae nomine tardandum esse nobis.</p>
<p>Tiro ad te dedisset litteras, nisi eum graviter aegrum Issi<a class="footnoteLink" href="#note_LCL008_162_3" id="target_note_LCL008_162_3"><sup>3</sup></a> reliquissem; sed nuntiant melius esse. ego tamen angor; nihil enim illo adulescente castius, nihil diligentius.</p>
</section>
<section class="div2">
<h2>121 (VI.6)</h2>
<h2><span class="italic">Scr. Sidae c. <span class="sc">iii</span> Non. Sext. an. 50</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Ego dum in provincia omnibus rebus Appium orno, subito sum factus accusatoris eius socer. ‘id quidem’ inquis ‘di approbent!’ ita velim, teque ita cupere certo scio. sed crede mihi, nihil minus putaram ego, qui de Ti. Nerone, qui mecum egerat, certos homines ad mulieres miseram; qui Romam venerunt factis sponsalibus. sed hoc spero melius. mulieres quidem valde intellego delectari obsequio et comitate adulescentis. cetera noli ἐξακανϑίειν.</p>
<p><span class="br"></span><span class="lineNumber">2</span><span class="br"></span>Sed heus tu, πυροὺς εἰς δῆμον Athenis? placet hoc tibi? etsi non impediebant mei certe libri; non enim ista largitio fuit in civis sed in hospites liberalitas. me tamen de Academiae προπύλῳ iubes cogitare, cum iam<a class="footnoteLink" href="#note_LCL008_162_1" id="target_note_LCL008_162_1"><sup>1</sup></a> Appius de Eleusine non cogitet?</p>
<p>De Hortensio te certo scio dolere. equidem excrucior;


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_162_3"><a class="footnoteCrossrefLink" href="#target_note_LCL008_162_3" title="Click to highlight in text"><sup class="lineRef">3</sup>esse (<span class="italic">Manutius</span>)</a></li><script type="text/javascript">document.getElementById('note_LCL008_162_3').style.display = "none";</script><li class="note" id="note_LCL008_162_1"><a class="footnoteCrossrefLink" href="#target_note_LCL008_162_1" title="Click to highlight in text"><sup class="lineRef">1</sup>quoniam (<span class="italic">Manutius</span>)</a></li><script type="text/javascript">document.getElementById('note_LCL008_162_1').style.display = "none";</script></ul></section></notes></section>