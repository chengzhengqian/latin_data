<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>summum erat periculum ne, si nihil impetrassent, plane alienarentur a senatu. huic quoque rei subventum est maxime a nobis perfectumque ut frequentissimo senatu et liberalissimo uterentur, multaque a me de ordinum dignitate et concordia dicta sunt Kal. Dec. et postridie. neque adhuc res confecta est, sed voluntas senatus perspecta. unus enim contra dixerat Metellus consul designatus; [qui]<a class="footnoteLink" href="#note_LCL007_100_2" id="target_note_LCL007_100_2"><sup>2</sup></a> erat dicturus, ad quem propter diei brevitatem perventum non est, heros ille noster Cato.</p>
<p><span class="br"></span><span class="lineNumber">10</span><span class="br"></span>Sic ego conservans rationem institutionemque nostram tueor, ut possum, illam a me conglutinatam concordiam. sed tamen, quoniam ista sunt tam infirma, munitur quaedam nobis ad retinendas opes nostras tuta, ut spero, via, quam tibi litteris satis explicare non possum, significatione parva ostendam tamen: utor Pompeio familiarissime. video quid dicas. cavebo quae sunt cavenda, ac scribam alias ad te de meis consiliis capessendae rei publicae plura.</p>
<p><span class="br"></span><span class="lineNumber">11</span><span class="br"></span>Lucceium scito consulatum habere in animo statim petere. duo enim soli dicuntur petituri, Caesar (cum eo coire per Arrium cogitat) et Bibulus (cum hoc se putat per C. Pisonem posse coniungi). rides? non sunt haec ridicula, mihi crede. quid aliud scribam ad te? quid? multa sunt, sed in aliud tempus. &lt;Tu fac ut nos quod ad tempus&gt;<a class="footnoteLink" href="#note_LCL007_100_3" id="target_note_LCL007_100_3"><sup>3</sup></a> te exspectare velis cures ut sciam. iam illud modeste rogo, quod maxime cupio, ut quam primum venias.</p>
<p>Non. Dec.</p>
<span class="br"></span><span class="lineNumber"></span><span class="br"></span>
</section>
<notes><section class="footnotes"><ul><li class="note" id="note_LCL007_100_2"><a class="footnoteCrossrefLink" href="#target_note_LCL007_100_2" title="Click to highlight in text"><sup class="lineRef">2</sup><span class="italic">secl. SB</span></a></li><script type="text/javascript">document.getElementById('note_LCL007_100_2').style.display = "none";</script><li class="note inline" id="note_LCL007_100_3"><a class="footnoteCrossrefLink" href="#target_note_LCL007_100_3" title="Click to highlight in text"><sup class="lineRef">3</sup><span class="italic">add. coni. Sj√∂gren</span></a></li><script type="text/javascript">document.getElementById('note_LCL007_100_3').style.display = "none";</script></ul></section></notes></section>