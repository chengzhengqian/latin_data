<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
m&lt;e&gt; putassem credens ei cui tu scis iam pridem nimi&lt;um&gt; me<a class="footnoteLink" href="#note_LCL097_186_1_1" id="target_note_LCL097_186_1_1"><sup>1</sup></a> credere, commoratus essem paulisper nec domesticas res impeditas reliquissem; ob eamque causam serius ad te scribo quod sero intellexi quid timendum esset. te etiam atque etiam oro ut me totum tuendum suscipias, ut, si ii salvi erunt quibuscum sum, una cum iis possim incolumis esse salutemque meam benevolentiae tuae acceptam referre.</p>
</section>
<section class="div2">
<h2>212 (XI.2)</h2>
<h2><span class="italic">Scr. in Epiro fort. med. m. Mart. an. 48</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Litteras tuas accepi prid. Non. Febr. eoque ipso die ex testamento crevi hereditatem. ex multis meis et miserrimis curis est una levata si, ut scribis, ista hereditas fidem et famam meam tueri potest; quam quidem te intellego etiam sine hereditate tuis opibus defensurum fuisse.</p>
<p><span class="br"></span><span class="lineNumber">2</span><span class="br"></span>De dote quod scribis, per omnis deos te obtestor ut totam rem suscipias et illam miseram mea cul&lt;pa&gt; et neglegentia tueare, meis opibus, si quae sunt, tuis, quibus<a class="footnoteLink" href="#note_LCL097_186_1_2" id="target_note_LCL097_186_1_2"><sup>1</sup></a> tibi molestum non erit, facultatibus. cui quidem deesse omnia, quod scribis, obsecro te, noli pati. in quos enim sumptus abeunt fructus praediorum? iam illa HS <span class="sc">l͞x͞</span> quae


</p></section><notes></notes></section>