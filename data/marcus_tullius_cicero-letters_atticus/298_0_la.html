<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>152 (VIII.2)</h2>
<h2><span class="italic">Scr. in Formiano <span class="sc">xiii</span> Kal. Mart. an. 49 (§ 4)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Mihi vero omnia grata, et quod scripsisti ad me quae audieras et quod non credi&lt;di&gt;sti quae digna diligentia mea non erant et quod monuisti quod sentiebas. ego ad Caesarem unas Capua litteras dedi, quibus ad ea rescripsi quae mecum ille de gladiatoribus suis egerat, brevis sed benevolentiam significantis, non modo sine contumelia sed etiam cum maxima laude Pompei; id enim illa sententia postulabat qua illum ad concordiam hortabar. eas si quo ille misit, in publico proponat velim. alteras eodem die dedi quo has ad te; non potui non dare, cum et ipse ad me <span class="br"></span><span class="lineNumber">2</span><span class="br"></span> scripsisset et Balbus. earum exemplum ad te misi. nihil arbitror fore quod reprehendas; si qua erunt, doce me quo modo μέμψιν<a class="footnoteLink" href="#note_LCL008_274_1" id="target_note_LCL008_274_1"><sup>1</sup></a> effugere possim. ‘nihil’ inquies ‘omnino scripseris.’ qui magis effugiam<a class="footnoteLink" href="#note_LCL008_274_2" id="target_note_LCL008_274_2"><sup>2</sup></a> eos qui volent fingere? verum tamen ita faciam, quoad fieri poterit.</p>
<p>Nam quod me hortaris ad memoriam factorum, dictorum, scriptorum etiam meorum, facis amice tu quidem mihique gratissimum, sed mihi videris aliud tu honestum meque dignum in hac causa iudicare atque ego existimem. mihi enim nihil ulla in gente umquam ab ullo auctore rei publicae ac duce turpius factum esse videtur quam a nostro amico factum est, cuius ego vicem doleo; qui urbem reliquit, id est patriam, pro qua et in qua mori praeclarum <span class="br"></span><span class="lineNumber">3</span><span class="br"></span> fuit. ignorare mihi videris haec quanta sit clades; es enim


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_274_1"><a class="footnoteCrossrefLink" href="#target_note_LCL008_274_1" title="Click to highlight in text"><sup class="lineRef">1</sup>esse (<span class="italic">Gronovius</span>)</a></li><script type="text/javascript">document.getElementById('note_LCL008_274_1').style.display = "none";</script><li class="note inline" id="note_LCL008_274_2"><a class="footnoteCrossrefLink" href="#target_note_LCL008_274_2" title="Click to highlight in text"><sup class="lineRef">2</sup>effugias (<span class="italic">SB</span>)</a></li><script type="text/javascript">document.getElementById('note_LCL008_274_2').style.display = "none";</script></ul></section></notes></section>