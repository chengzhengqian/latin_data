<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Kal. Ian. M. Messalla M. Pisone coss.</p>
</section>
<section class="div2">
<h2>13 (I.13)</h2>
<h2><span class="italic">Scr. Romae <span class="sc">vi</span> Kal. Febr. an. 61 (ยง 6)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Accepi tuas tris iam epistulas: unam a M. Cornelio quam a Tribus ei Tabernis, ut opinor, dedisti, alteram quam mihi Canusinus tuus hospes reddidit, tertiam quam, ut scribis, iam ora<a class="footnoteLink" href="#note_LCL007_60_1" id="target_note_LCL007_60_1"><sup>1</sup></a> soluta de phaselo dedisti; quae fuerunt omnes, &lt;ut&gt; rhetorum pueri<a class="footnoteLink" href="#note_LCL007_60_2" id="target_note_LCL007_60_2"><sup>2</sup></a> loquuntur, cum humanitatis sparsae sale tum insignes amoris notis. quibus epistulis sum equidem abs te lacessitus ad rescribendum, sed idcirco sum tardior quod non invenio fidelem tabellarium. quotus enim quisque est qui epistulam paulo graviorem ferre possit nisi eam perlectione relevarit? accedit eo quod mihi non, ut quisque in Epirum proficiscitur, &lt;ita ad te proficisci videtur&gt;.<a class="footnoteLink" href="#note_LCL007_60_3" id="target_note_LCL007_60_3"><sup>3</sup></a> ego enim te arbitror caesis apud Amaltheam tuam victimis statim esse ad Sicyonem oppugnandum profectum, neque tamen id ipsum certum habeo, quando ad Antonium proficiscare aut quid in Epiro temporis ponas. ita neque Achaicis hominibus neque Epiroticis paulo liberiores litteras committere audeo.</p>
<p><span class="br"></span><span class="lineNumber">2</span><span class="br"></span>Sunt autem post discessum a me tuum res dignae litteris



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_60_1"><a class="footnoteCrossrefLink" href="#target_note_LCL007_60_1" title="Click to highlight in text"><sup class="lineRef">1</sup>anc(h)ora (<span class="italic">Dahlman, duce Casaubon</span>)</a></li><script type="text/javascript">document.getElementById('note_LCL007_60_1').style.display = "none";</script><li class="note" id="note_LCL007_60_2"><a class="footnoteCrossrefLink" href="#target_note_LCL007_60_2" title="Click to highlight in text"><sup class="lineRef">2</sup>rhetorum pure (<span class="italic">Madvig</span>).</a></li><script type="text/javascript">document.getElementById('note_LCL007_60_2').style.display = "none";</script><li class="note inline" id="note_LCL007_60_3"><a class="footnoteCrossrefLink" href="#target_note_LCL007_60_3" title="Click to highlight in text"><sup class="lineRef">3</sup><span class="italic">add. SB</span></a></li><script type="text/javascript">document.getElementById('note_LCL007_60_3').style.display = "none";</script></ul></section></notes></section>