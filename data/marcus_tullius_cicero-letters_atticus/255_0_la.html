<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quid egerit aveo scire, Cato quid agat; qui quidem in me turpiter fuit malevolus. dedit integritatis, iustitiae, clementiae, fidei mihi testimonium, quod non quaerebam; quod postulabam negavit. [id] itaque Caesar iis litteris quibus mihi gratulatur et omnia pollicetur quo modo exsultat Catonis in me ingratissimi iniuria! at hic idem Bibulo dierum <span class="sc">xx</span>.<a class="footnoteLink" href="#note_LCL008_188_6" id="target_note_LCL008_188_6"><sup>6</sup></a> ignosce mihi: non possum haec ferre nec feram.</p>
<p><span class="br"></span><span class="lineNumber">8</span><span class="br"></span>Cupio ad omnis tuas epistulas, sed nihil necesse est; iam enim te videbo. illud tamen de Chrysippo (nam de altero illo minus sum admiratus, operario homine; sed tamen ne illo quidem quicquam improbius)â€”Chrysippum vero, quem ego propter litterularum nescio quid libenter vidi, in honore habui, discedere a puero insciente me! mitto alia quae audio multa, mitto furta; fugam non fero, qua mihi nihil visum est sceleratius. itaque usurpavi vetus illud Drusi, ut ferunt, praetoris in eo qui eadem liber non iuraret, me istos lib&lt;e&gt;ros non addixisse, praesertim cum adesset nemo a quo recte vindicarentur. id tu, ut videbitur, ita accipies; ego tibi adsentiar.</p>
<p>Uni tuae disertissimae epistulae non rescripsi, in qua est de periculis rei publicae. quid rescriberem? valde eram

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_188_6"><a class="footnoteCrossrefLink" href="#target_note_LCL008_188_6" title="Click to highlight in text"><sup class="lineRef">6</sup><span class="sc">xx</span>] <span class="sc">x</span> <span class="italic">T. Frank</span></a></li><script type="text/javascript">document.getElementById('note_LCL008_188_6').style.display = "none";</script></ul></section></notes></section>