<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Quod Lucceio scribis te nostram gloriam commendaturum et aedificium nostrum quod crebro invisis, gratum. Quintus frater ad me scripsit se, quoniam Ciceronem <span class="br"></span><span class="lineNumber">2</span><span class="br"></span> suavissimum tecum haberes, ad te Non. Mai. venturum. ego me de Cumano movi a. d. <span class="sc">v</span> Kal. Mai. eo die Neapoli apud Paetum. a. d. <span class="sc">iiii</span> Kal. Mai. iens in Pompeianum bene mane haec scripsi.</p>
</section>
<section class="div2">
<h2>86 (IV.11)</h2>
<h2><span class="italic">Scr. fort. in Tusculano <span class="sc">v</span> Kal. Quint. an. 55 (§ 1)</span></h2>
<h2><span class="ac">Cicero Attico Sal.</span></h2>
<p class="noindent">Delectarunt me epistulae tuae quas accepi uno tempore duas a. d. <span class="sc">v</span> Kal. perge reliqua. gestio scire ista omnia. etiam illud cuius modi sit velim perspicias; potes a Demetrio. <span class="br"></span><span class="lineNumber">1</span><span class="br"></span> dixit mihi Pompeius Crassum a se in Albano exspectari a. d. <span class="sc">iiii</span> Kal.; is cum venisset, Romam esse statim venturos ut rationes cum publicanis putarent. quaesivi gladiatoribusne. respondit ante quam inducerentur. id cuius modi sit aut nunc, si scies, aut cum is Romam venerit ad me mittas velim.</p>
<p>Nos hic voramus litteras cum homine mirifico (ita mehercule sentio) Dionysio, qui te omnisque vos salutat. ‘οὐδὲν γλυκύτερον ἢ πάντ’ εἰδέναι.’ qua re ut homini <span class="br"></span><span class="lineNumber">2</span><span class="br"></span> curioso ita perscribe ad me quid primus dies, quid secundus, quid censores, quid Appius, quid illa populi Appuleia;
<span class="br"></span><span class="lineNumber"></span><span class="br"></span>
</p></section><notes></notes></section>