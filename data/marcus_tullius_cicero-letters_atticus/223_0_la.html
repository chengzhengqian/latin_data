<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
redarguit Eratosthenes; adfert enim quas ille post id tempus fabulas docuerit. num idcirco Duris Samius, homo in historia diligens, quod cum multis erravit, irridetur? quis Zaleucum leges Locris scripsisse non dixit? num igitur iacet Theophrastus si id a Timaeo, tuo familiari, reprehensum est? sed nescire proavum suum censorem non fuisse turpe est, praesertim cum post eum consulem nemo Cornelius illo vivo censor fuerit.</p>
<p><span class="br"></span><span class="lineNumber">19</span><span class="br"></span>Quod de Philotimo et de solutione HS X͞X͞DC scribis, Philotimum circiter Kal. Ian. in Chersonesum audio venisse; at mi ab eo nihil adhuc. reliqua mea Camillus scribit se accepisse. ea quae sint nescio et aveo scire. [sed] verum haec posterius et coram fortasse commodius.</p>
<p><span class="br"></span><span class="lineNumber">20</span><span class="br"></span>Illud me, mi Attice, in extrema fere parte epistulae commovit; scribis enim sic, ‘τί λοιπόν;,’ deinde me obsecras amantissime ne obliviscar vigilare et ut animadvertam quae fiant. num quid de quo inaudisti? etsi nihil eius modi est; πολλοῦ γε καὶ δεῖ. nec enim me fefellisset nec fallet. sed ista admonitio tua tam accurata nescio quid mihi significare visa est.</p>
<p><span class="br"></span><span class="lineNumber">21</span><span class="br"></span>De M. Octavio, iterum iam tibi rescribo te illi probe respondisse; paulo vellem fidentius. nam Caelius libertum ad me misit et litteras accurate scriptas et de pantheris et ∗ ∗ ∗<a class="footnoteLink" href="#note_LCL008_124_17" id="target_note_LCL008_124_17"><sup>17</sup></a> a civitatibus. rescripsi &lt;ad&gt;<a class="footnoteLink" href="#note_LCL008_124_18" id="target_note_LCL008_124_18"><sup>18</sup></a> alterum me moleste


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_124_17"><a class="footnoteCrossrefLink" href="#target_note_LCL008_124_17" title="Click to highlight in text"><sup class="lineRef">17</sup>ut sibi pecuniam conciliarem <span class="italic">supplendum censuit Sjögren</span></a></li><script type="text/javascript">document.getElementById('note_LCL008_124_17').style.display = "none";</script><li class="note" id="note_LCL008_124_18"><a class="footnoteCrossrefLink" href="#target_note_LCL008_124_18" title="Click to highlight in text"><sup class="lineRef">18</sup><span class="italic">add. SB</span></a></li><script type="text/javascript">document.getElementById('note_LCL008_124_18').style.display = "none";</script></ul></section></notes></section>