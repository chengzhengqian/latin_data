<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line indent2">interea cursus, quos prima a parte iuventae</span><span class="linebreak"></span>
<span class="line indent2">quosque adeo consul virtute animoque petisti,</span><span class="linebreak"></span>
<span class="line indent2">hos retine atque auge famam laudesque bonorum.</span><span class="linebreak"></span>
</p></blockquote>
<p class="noindent">haec mihi cum in eo libro in quo multa sunt scripta ἀριστοκρατικῶς Calliope ipsa praescripserit, non opinor esse dubitandum quin semper nobis videatur ‘εἷς οἰωνòς ἄριστος ἀμύνασϑαι περὶ πάτρης.’</p>
<p>Sed haec ambulationibus Compitaliciis reservemus. tu prid. Compitalia memento. balineum calfieri iubebo. et Pomponiam Terentia rogat; matrem adiungemus. Θεοϕράστου ‘περὶ Φιλοτιμίας’ adfer mihi de libris Quinti fratris.</p>
</section>
<section class="div2">
<h2>24 (II.4)</h2>
<h2><span class="italic">Scr. Antii in. m. Apr. an. 59</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Fecisti mihi pergratum quod Serapionis librum ad me misisti; ex quo quidem ego, quod inter nos liceat dicere, millesimam partem vix intellego. pro eo tibi praesentem pecuniam solvi imperavi, ne tu expensum muneribus ferres. sed<a class="footnoteLink" href="#note_LCL007_142_1" id="target_note_LCL007_142_1"><sup>1</sup></a> quoniam nummorum mentio facta est, amabo te, cura ut cum Titinio, quoquo modo poteris, transigas. si in eo quod ostenderat non stat, mihi maxime placet ea quae male empta sunt reddi, si voluntate Pomponiae fieri poterit;

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_142_1"><a class="footnoteCrossrefLink" href="#target_note_LCL007_142_1" title="Click to highlight in text"><sup class="lineRef">1</sup>a(s)t (<span class="italic">Lambinus</span>)</a></li><script type="text/javascript">document.getElementById('note_LCL007_142_1').style.display = "none";</script></ul></section></notes></section>