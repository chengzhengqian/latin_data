<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
et id agendum puto. nam cum Silio non video confici posse. Piliae et Atticae salutem.</p>
</section>
<section class="div2">
<h2>273 (XII.34)</h2>
<h2><span class="italic">Scr. Asturae <span class="sc">iii</span> Kal. Apr. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Ego hic vel sine Sicca (Tironi enim melius est) facillime possem esse, ut in malis, sed, cum scribas videndum mihi esse ne opprimar, ex quo intellegam te certum diem illius profectionis non habere, putavi esse commodius me istuc venire; quod idem video tibi placere. cras igitur in Siccae suburbano. inde, quem ad modum suades, puto me in <span class="br"></span><span class="lineNumber">2</span><span class="br"></span> Ficulensi fore. quibus de rebus ad me scripsisti, quoniam ipse venio, coram videbimus. tuam quidem et &lt;in&gt; agendis nostris rebus et in consiliis ineundis mihique dandis &lt;et&gt;<a class="footnoteLink" href="#note_LCL097_328_1" id="target_note_LCL097_328_1"><sup>1</sup></a> in ipsis litteris quas mittis benevolentiam, diligentiam, prudentiam mirifice diligo.</p>
<p><span class="br"></span><span class="lineNumber">3</span><span class="br"></span>Tu tamen si quid cum Silio, vel &lt;il&gt;lo ipso die quo ad (35.1) Siccam venturus ero, certiorem me velim facias, et maxime cuius loci detractionem fieri velit. quod enim scribis ‘extremi’, vide ne is ipse locus sit cuius causa de tota re, ut scis, est a nobis cogitatum. Hirti epistulam tibi misi et recentem et benevole scriptam.</p>
</section><notes><section class="footnotes"><ul><li class="note" id="note_LCL097_328_1"><a class="footnoteCrossrefLink" href="#target_note_LCL097_328_1" title="Click to highlight in text"><sup class="lineRef">1</sup><span class="italic">add. Reid</span></a></li><script type="text/javascript">document.getElementById('note_LCL097_328_1').style.display = "none";</script></ul></section></notes></section>