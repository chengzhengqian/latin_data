<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
hortaris ad scribendum, amice tu quidem, sed me scito agere nihil aliud. gravedo tua mihi molesta est. quaeso, adhibe quam soles diligentiam. librum meum illum ‘o Tite’ tibi prodesse laetor. ‘Anagnini’ sunt Mustela ταξιάρχης et Laco qui plurimum bibit. librum quem rogas perpoliam et mittam.</p>
<p><span class="br"></span><span class="lineNumber">4</span><span class="br"></span>Haec ad posteriorem. τὰ περὶ τοῦ Καϑήκοντος, quatenus Panaetius, absolvi duobus. illius tres sunt; sed cum initio divisisset ita, tria genera exquirendi offici esse, unum, cum deliberemus honestum an turpe sit, alterum, utile<a class="footnoteLink" href="#note_LCL491_352_4" id="target_note_LCL491_352_4"><sup>4</sup></a> an inutile, tertium, cum haec inter se pugnare videantur, quo modo iudicandum sit, qualis causa Reguli, redire honestum, manere utile, de duobus primis praeclare disserit, de tertio pollicetur se deinceps &lt;scripturum&gt; sed nihil scripsit. eum locum Posidonius persecutus &lt;est&gt;.<a class="footnoteLink" href="#note_LCL491_352_5" id="target_note_LCL491_352_5"><sup>5</sup></a> ego autem et eius librum arcessivi et ad Athenodorum Calvum scripsi ut ad me τὰ κεφάλαια mitteret; quae exspecto. quem velim cohortere et roges ut quam primum. in eo est περὶ τοῦ κατὰ περίστασιν Καϑήκοντος. quod de inscriptione quaeris, non dubito quin καϑῆκον ‘officium’ sit, nisi quid tu aliud; sed inscriptio plenior ‘de Officiis.’ προσφωνῶ autem Ciceroni filio; visum est non ἀνοίκειον.</p>
<p><span class="br"></span><span class="lineNumber">5</span><span class="br"></span>De Myrtilo dilucide. o qualis tu semper istos! itane? in D. Brutum? di istis!</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_352_4"><a class="footnoteCrossrefLink" href="#target_note_LCL491_352_4" title="Click to highlight in text"><sup class="lineRef">4</sup>cum utile <span class="italic">coni. SB</span></a></li><script type="text/javascript">document.getElementById('note_LCL491_352_4').style.display = "none";</script><li class="note" id="note_LCL491_352_5"><a class="footnoteCrossrefLink" href="#target_note_LCL491_352_5" title="Click to highlight in text"><sup class="lineRef">5</sup><span class="italic">add. Orelli</span></a></li><script type="text/javascript">document.getElementById('note_LCL491_352_5').style.display = "none";</script></ul></section></notes></section>