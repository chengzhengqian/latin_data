<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
non dubia de Firmanis fratribus. quid sit quod se a me remov&lt;er&gt;it,<a class="footnoteLink" href="#note_LCL007_320_3" id="target_note_LCL007_320_3"><sup>3</sup></a> si modo removit, ignoro.</p>
<p>De eo quod me mones, ut et πολιτικῶς me geram et τὴν ἔ〈σ〉ω γραμμὴν teneam, ita faciam. sed opus est maiore prudentia, quam a te, ut soleo, petam. tu velim ex <span class="br"></span><span class="lineNumber">4</span><span class="br"></span> Fabio, si quem habes aditum, odorere et istum convivam tuum degustes et ad me de his rebus et de omnibus cottidie scribas. ubi nihil erit quod scribas, id ipsum scribito. cura ut valeas.</p>
</section>
<section class="div2">
<h2>83 (IV.6)</h2>
<h2><span class="italic">Scr. in Cumano c. <span class="sc">xiv</span> Kal. Apr., an. 55</span></h2>
<h2><span class="ac">Cicero Attico Sal.</span></h2>
<p class="noindent">De Lentulo scilicet sic fero ut debeo. virum bonum et magnum hominem et in summa magnitudine animi multa humanitate temperatum perdidimus, nosque malo solacio <span class="br"></span><span class="lineNumber">1</span><span class="br"></span> sed non nullo tamen consolamur quod ipsius vicem minime dolemus, non ut Saufeius et vestri, sed mehercule quia sic amabat patriam ut mihi aliquo deorum beneficio videatur ex eius incendio ereptus. nam quid foedius nostra vita, praecipue mea? nam tu quidem, etsi es natura πολιτικός, tamen nullam habes propriam servitutem, communi

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_320_3"><a class="footnoteCrossrefLink" href="#target_note_LCL007_320_3" title="Click to highlight in text"><sup class="lineRef">3</sup><span class="italic">add. Boot</span></a></li><script type="text/javascript">document.getElementById('note_LCL007_320_3').style.display = "none";</script></ul></section></notes></section>