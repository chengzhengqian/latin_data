<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
voluissent impetrasse nullo quidem negotio. quod ego magis gauderem si ista nobis impetrata quicquam ad spem explorati haberent. sed et alia timenda sunt ab aliisque et ab hoc ipso quae dantur, ut a domino, rursus in eiusdem sunt potestate.</p>
<p><span class="br"></span><span class="lineNumber">2</span><span class="br"></span>Etiam Sallustio ignovit. omnino dicitur nemini negare; quod ipsum est suspectum, notionem eius differri. M. Gallius Q. f. mancipia Sallustio reddidit. is venit<a class="footnoteLink" href="#note_LCL097_254_2" id="target_note_LCL097_254_2"><sup>2</sup></a> ut legiones in Siciliam traduceret. eo protinus iturum Caesarem Patris. quod si faciet, ego, quod ante mallem, aliquo propius accedam. tuas litteras ad eas quibus a te proxime consilium petivi vehementer exspecto. vale.</p>
<p><span class="sc">xvi</span> Kal. Sept.</p>
</section>
<section class="div2">
<h2>236 (XI.21)</h2>
<h2><span class="italic">Scr. Brundisii <span class="sc">vi</span> Kal. Sept. an. 47 (ยง 1)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Accepi <span class="sc">vi</span> Kal. Sept. litteras a te datas <span class="sc">xii</span> Kal. doloremque quem ex Quinti scelere iam pridem acceptum iam abieceram, lecta eius epistula gravissimum cepi. tu etsi non potuisti ullo modo facere ut mihi illam epistulam non mitteres, tamen mallem non esse missam. ad ea autem quae scribis de testamento, videbis quid et quo modo. de nummis, et illa sic scripsit ut ego ad te antea, et nos, si quid opus erit, utemur ex eo de quo scribis.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_254_2"><a class="footnoteCrossrefLink" href="#target_note_LCL097_254_2" title="Click to highlight in text"><sup class="lineRef">2</sup>venisse P. Sullam ait ut <span class="italic">vel sim. coni. SB</span></a></li><script type="text/javascript">document.getElementById('note_LCL097_254_2').style.display = "none";</script></ul></section></notes></section>