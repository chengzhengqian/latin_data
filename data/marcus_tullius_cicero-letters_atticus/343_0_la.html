<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
mansio Formiis ne obtulisse nos gratulationi videamur, sed miserius nihil quam ea videre quae tamen iam, &lt;iam&gt; inquam, videnda erunt.</p>
<p>Fuit apud me Postumus, scripsi ad te quam gravis. venit ad me etiam Q. Fufius quo vultu, quo spiritu! properans Brundisium, scelus accusans Pompei, levitatem et stultitiam senatus. haec qui in mea villa non feram †cur tum†<a class="footnoteLink" href="#note_LCL097_16_2" id="target_note_LCL097_16_2"><sup>2</sup></a> <span class="br"></span><span class="lineNumber">2</span><span class="br"></span> in curia potero ferre? age, finge me quamvis εὑστομάχως haec ferentem; quid illa ‘dic, M. Tulli’? quem habebunt exitum? et omitto causam rei publicae, quam ego amissam puto cum vulneribus suis tum medicamentis iis quae parantur; de Pompeio quid agam? cui plane (quid enim hoc negem?) suscensui. semper enim &lt;me&gt;<a class="footnoteLink" href="#note_LCL097_16_3" id="target_note_LCL097_16_3"><sup>3</sup></a> causae eventorum magis movent quam ipsa eventa. haec igitur mala (quibus maiora esse quae possunt?) considerans vel potius iudicans eius opera accidisse et culpa inimicior huic eram quam ipsi Caesari. ut maiores nostri funestiorem diem esse voluerunt Alliensis pugnae quam urbis captae, quod hoc malum ex illo (itaque alter religiosus etiam nunc dies, alter in vulgus ignotus), sic ego decem annorum peccata recordans, in quibus inerat ille etiam annus qui nos hoc &lt;non&gt;<a class="footnoteLink" href="#note_LCL097_16_4" id="target_note_LCL097_16_4"><sup>4</sup></a> defendente, ne dicam gravius, adflixerat, praesentisque temporis cognoscens temeritatem, ignaviam, neglegentiam <span class="br"></span><span class="lineNumber">3</span><span class="br"></span> suscensebam. sed ea iam mihi exciderunt; beneficia eiusdem cogito, cogito etiam dignitatem; intellego, serius



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_16_2"><a class="footnoteCrossrefLink" href="#target_note_LCL097_16_2" title="Click to highlight in text"><sup class="lineRef">2</sup>Curtium <span class="italic">anon. ap. Corradum</span>: <span class="italic">del. Boot</span></a></li><script type="text/javascript">document.getElementById('note_LCL097_16_2').style.display = "none";</script><li class="note" id="note_LCL097_16_3"><a class="footnoteCrossrefLink" href="#target_note_LCL097_16_3" title="Click to highlight in text"><sup class="lineRef">3</sup><span class="italic">add. Casaubon</span></a></li><script type="text/javascript">document.getElementById('note_LCL097_16_3').style.display = "none";</script><li class="note" id="note_LCL097_16_4"><a class="footnoteCrossrefLink" href="#target_note_LCL097_16_4" title="Click to highlight in text"><sup class="lineRef">4</sup><span class="italic">add. Victorius</span></a></li><script type="text/javascript">document.getElementById('note_LCL097_16_4').style.display = "none";</script></ul></section></notes></section>