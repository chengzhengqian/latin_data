<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
s&lt;c&gt;iturum puto. Quinti litteras ad te misi ut scires quam valde eum amaret quem dolet a te minus amari. Atticae, quoniam, quod optimum in pueris est, hilarula est, meis verbis suavium des volo.</p>
</section>
<section class="div2">
<h2>421 (XVI.12)</h2>
<h2><span class="italic">Scr. in Puteolano <span class="sc">viii</span> vel <span class="sc">vii</span> Id. Nov. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Oppi epistulae, quia perhumana erat, tibi misi exemplum. &lt;male&gt;<a class="footnoteLink" href="#note_LCL491_356_1" id="target_note_LCL491_356_1"><sup>1</sup></a> de Ocella. dum tu muginaris nec mihi quicquam rescribis, cepi consilium domesticum; itaque me prid. Id. arbitror Romae futurum. commodius est visum frustra me istic esse, cum id non necesse esset, quam, si opus esset, non adesse; et simul ne intercluderer metuebam. ille enim iam adventare potest; etsi varii rumores multique quos cuperem veros, nihil tamen certi. ego vero, quicquid est, tecum potius quam animi pendeam, cum a te absim, et de te et de me. sed quid tibi dicam? κοινὸν<a class="footnoteLink" href="#note_LCL491_356_2" id="target_note_LCL491_356_2"><sup>2</sup></a> enim.</p>
<p>De ῾Ηρακλειδείῳ Varronis negotia salsa. me quidem nihil umquam sic delectavit. sed haec et alia maiora coram.</p>
</section><notes><section class="footnotes"><ul><li class="note" id="note_LCL491_356_1"><a class="footnoteCrossrefLink" href="#target_note_LCL491_356_1" title="Click to highlight in text"><sup class="lineRef">1</sup><span class="italic">add. SB</span></a></li><script type="text/javascript">document.getElementById('note_LCL491_356_1').style.display = "none";</script><li class="note" id="note_LCL491_356_2"><a class="footnoteCrossrefLink" href="#target_note_LCL491_356_2" title="Click to highlight in text"><sup class="lineRef">2</sup>bonam (<span class="italic">SB</span>)</a></li><script type="text/javascript">document.getElementById('note_LCL491_356_2').style.display = "none";</script></ul></section></notes></section>