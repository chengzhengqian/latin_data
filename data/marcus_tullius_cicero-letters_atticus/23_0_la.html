<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
concursu optimatium comitia dimittuntur; senatus vocatur. cum decerneretur frequenti senatu, contra pugnante Pisone, ad pedes omnium singillatim accidente Clodio, ut consules populum cohortarentur ad rogationem accipiendam, homines ad quindecim Curioni nullum senatus consultum facienti adsenserunt; facile ex altera parte <span class="sc">cccc</span> fuerunt. acta res est. Fufius intercessit.<a class="footnoteLink" href="#note_LCL007_72_4" id="target_note_LCL007_72_4"><sup>4</sup></a> Clodius contiones miseras habebat, in quibus Lucullum, Hortensium, C. Pisonem, Messallam consulem contumeliose laedebat; me tantum comperisse omnia criminabatur. senatus et de provinciis praetorum et de legationibus et de ceteris rebus decernebat ut ante quam rogatio lata esset ne quid ageretur.</p>
<p><span class="br"></span><span class="lineNumber">6</span><span class="br"></span>Habes res Romanas. sed tamen etiam illud, quod non speraram, audi. Messalla consul est egregius; fortis, constans, diligens, nostri laudator, amator, imitator. ille alter uno vitio minus vitiosus quod iners, quod somni plenus, quod imperitus, quod ἀπρακτóτος sed voluntate ita καχέκτης ut Pompeium post illam contionem in qua ab eo senatus laudatus est odisse coeperit. itaque mirum in modum omnis a se bonos alienavit. neque id magis amicitia Clodi adductus fecit quam studio perditarum rerum atque partium. sed habet sui similem in magistratibus praeter Fufium neminem. bonis utimur tribunis pl., Cornuto vero Pseudocatone. quid quaeris? ∗ ∗ ∗.<a class="footnoteLink" href="#note_LCL007_72_5" id="target_note_LCL007_72_5"><sup>5</sup></a></p>
<p><span class="br"></span><span class="lineNumber">7</span><span class="br"></span>Nunc ut ad privata redeam, Τεῦκρις promissa patravit. tu mandata effice quae recepisti. Quintus frater, qui Argiletani


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_72_4"><a class="footnoteCrossrefLink" href="#target_note_LCL007_72_4" title="Click to highlight in text"><sup class="lineRef">4</sup>tertium concessit (<span class="italic">SB</span>: trib. pl. i- <span class="italic">Pantagathus</span>)</a></li><script type="text/javascript">document.getElementById('note_LCL007_72_4').style.display = "none";</script><li class="note" id="note_LCL007_72_5"><a class="footnoteCrossrefLink" href="#target_note_LCL007_72_5" title="Click to highlight in text"><sup class="lineRef">5</sup><span class="italic">lacunam ind. Casaubon</span></a></li><script type="text/javascript">document.getElementById('note_LCL007_72_5').style.display = "none";</script></ul></section></notes></section>