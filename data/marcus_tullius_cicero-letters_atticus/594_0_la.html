<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
aetatibus, incerto<a class="footnoteLink" href="#note_LCL491_170_1" id="target_note_LCL491_170_1"><sup>1</sup></a> exitu belli—et nescio quo pacto tibi ego possim, mihi tu dicere</p>
<blockquote><p>
<span class="line indent2">τέκνον ἐμóν, οὔ τοι δέδοται πολεμήια ἔργα,</span><span class="linebreak"></span>
<span class="line indent2">ἀλλὰ σύ γ’ ἰμερóεντα μετέρχεο ἔργα λóγοιο.</span><span class="linebreak"></span>
</p></blockquote>
<p><span class="br"></span><span class="lineNumber">3</span><span class="br"></span>Sed haec fors viderit, ea quae talibus in rebus plus quam ratio potest. nos autem id videamus quod in nobis ipsis esse debet, ut quicquid acciderit fortiter et sapienter feramus et accidisse hominibus meminerimus, nosque cum multum litterae tum non minimum Idus quoque Martiae consolentur.</p>
<p><span class="br"></span><span class="lineNumber">4</span><span class="br"></span>Suscipe nunc meam deliberationem qua sollicitor; ita multa veniunt in mentem in utramque partem. &lt;si&gt;<a class="footnoteLink" href="#note_LCL491_170_2" id="target_note_LCL491_170_2"><sup>2</sup></a> proficiscor, ut constitueram, legatus in Graeciam, caedis impendentis periculum non nihil vitare videor, sed casurus in aliquam vituperationem quod rei publicae defuerim tam gravi tempore. sin autem mansero, fore me quidem video in discrimine, sed accidere posse suspicor ut prodesse possim rei publicae. iam illa consilia privata sunt, quod sentio valde esse utile ad confirmationem Ciceronis me illuc venire; nec alia causa profectionis mihi ulla fuit tum cum consilium cepi legari a Caesare. tota igitur hac de re, ut soles si quid ad me pertinere putas, cogitabis.</p>
<p><span class="br"></span><span class="lineNumber">5</span><span class="br"></span>Redeo nunc ad epistulam tuam. scribis enim esse rumores me ad lacum quod habeo venditurum, minusculam vero villam utique Quinto traditurum vel impenso pretio,


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_170_1"><a class="footnoteCrossrefLink" href="#target_note_LCL491_170_1" title="Click to highlight in text"><sup class="lineRef">1</sup><span class="italic">al</span>. et inc-</a></li><script type="text/javascript">document.getElementById('note_LCL491_170_1').style.display = "none";</script><li class="note inline" id="note_LCL491_170_2"><a class="footnoteCrossrefLink" href="#target_note_LCL491_170_2" title="Click to highlight in text"><sup class="lineRef">2</sup><span class="italic">add. Lambinus</span></a></li><script type="text/javascript">document.getElementById('note_LCL491_170_2').style.display = "none";</script></ul></section></notes></section>