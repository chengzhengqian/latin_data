<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>402 (XV.14)</h2>
<h2><span class="italic">Scr. in Tusculano <span class="sc">iv</span> Kal. Quint. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span><span class="sc">vi</span> Kal. accepi a Dolabella litteras, quarum exemplum tibi misi; in quibus erat omnia se fecisse quae tu velles. statim ei rescripsi et multis verbis gratias egi. sed tamen, ne miraretur cur idem iterum facerem, hoc causae sumpsi quod ex te ipso coram antea nihil potuissem cognoscere. sed quid multa? litteras hoc exemplo dedi:</p>
<blockquote><p>
<span class="sc">cicero dolabellae cos. suo</span></p></blockquote>
<blockquote><p><span class="br"></span><span class="lineNumber">2</span><span class="br"></span> Antea cum &lt;per&gt; litteras Attici nostri de tua summa liberalitate summoque erga se beneficio certior factus essem cumque tu ipse etiam ad me scripsisses te fecisse ea quae nos voluissemus, egi tibi gratias per litteras iis verbis ut intellegeres nihil te mihi gratius facere potuisse. postea vero quam ipse Atticus ad me venit in Tusculanum huius unius rei causa tibi ut apud me gratias ageret, cuius eximiam quandam et admirabilem in causa Buthrotia voluntatem et singularem erga me amorem perspexisset, teneri non potui quin tibi apertius illud idem his litteris declararem. ex omnibus enim, mi Dolabella, studiis in me et officiis &lt;tuis&gt;,<a class="footnoteLink" href="#note_LCL491_276_1" id="target_note_LCL491_276_1"><sup>1</sup></a> quae summa sunt, hoc scito mihi et amplissimum videri et gratissimum esse quod perfeceris ut Atticus intellegeret quantum ego se,<a class="footnoteLink" href="#note_LCL491_276_2" id="target_note_LCL491_276_2"><sup>2</sup></a> quantum tu me amares.</p></blockquote>
</section><notes><section class="footnotes"><ul><li class="note" id="note_LCL491_276_1"><a class="footnoteCrossrefLink" href="#target_note_LCL491_276_1" title="Click to highlight in text"><sup class="lineRef">1</sup><span class="italic">add. Wesenberg</span></a></li><script type="text/javascript">document.getElementById('note_LCL491_276_1').style.display = "none";</script><li class="note" id="note_LCL491_276_2"><a class="footnoteCrossrefLink" href="#target_note_LCL491_276_2" title="Click to highlight in text"><sup class="lineRef">2</sup>te (<span class="italic">Sj√∂gren, errore ut vid., SB</span>)</a></li><script type="text/javascript">document.getElementById('note_LCL491_276_2').style.display = "none";</script></ul></section></notes></section>