<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
guberna. Terentia tibi maximas gratias agit. litterarum exemplum quas ad Pompeium scripsi misi tibi.</p>
<p>Data <span class="sc">iiii</span> Kal. Iun. Thessalonicae.</p>
</section>
<section class="div2">
<h2>54 (III.9)</h2>
<h2><span class="italic">Scr. Thessalonicae Id. Iun. an. 58 (§ 3)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Quintus frater cum ex Asia discessisset ante Kal. Mai. et Athenas venisset Id. Mai., valde fuit ei properandum, ne quid absens acciperet calamitatis, si quis forte fuisset qui contentus nostris malis non esset. itaque eum malui properare Romam quam ad me venire; et simul (dicam enim quod verum est, ex quo magnitudinem mearum miseriarum perspicere possis) animum inducere non potui ut aut illum, amantissimum mei, mollissimo animo, tanto in maerore aspicerem aut meas miserias luctu adflictus et perditam fortunam illi offerrem aut ab illo aspici paterer. atque etiam illud timebam, quod profecto accidisset, ne a me digredi non posset. versabatur mihi tempus illud ante oculos cum ille aut lictores dimitteret aut vi avelleretur ex complexu meo. huius acerbitatis eventum altera acerbitate non videndi fratris vitavi. in hunc me casum vos vivendi auctores impulistis. itaque mei peccati luo poenas. quamquam <span class="br"></span><span class="lineNumber">2</span><span class="br"></span> me tuae litterae sustentant—ex quibus quantum tu ipse speres facile perspicio; [et] quae quidem tamen aliquid habebant solaci ante quam eo venisti a Pompeio:
<span class="br"></span><span class="lineNumber"></span><span class="br"></span>
</p></section><notes></notes></section>