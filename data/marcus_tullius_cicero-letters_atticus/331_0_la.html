<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>165 (VIII.15)</h2>
<h2><span class="italic">Scr. in Formiano <span class="sc">v</span> Non. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>A. d. <span class="sc">v</span> Non. Mart. epistulas mihi tuas Aegypta reddidit, unam veterem, <span class="sc">iiii</span> Kal. quam te scribis dedisse Pinario, quem non vidimus; in qua &lt;ex&gt;spectas quidnam praemissus agat Vibullius, qui omnino non est visus a Caesare (id altera epistula video te scire ita esse), et quem ad modum redeuntem excipiam Caesarem, quem omnino vitare cogito, et †aut hemonis†<a class="footnoteLink" href="#note_LCL008_340_1" id="target_note_LCL008_340_1"><sup>1</sup></a> fugam intendis commutationemque vitae tuae, quod tibi puto esse faciendum, et ignoras Domitius cum fascibusne sit; quod cum scies, facies ut sciamus. habes ad primam epistulam.</p>
<p><span class="br"></span><span class="lineNumber">2</span><span class="br"></span>Secutae sunt duae prid. Kal. ambae datae, quae me convellerunt de pristino statu, iam tamen, ut ante ad te scripsi, labantem. nec me movet quod scribis ‘Iovi ipsi iniquum’; nam periculum in utriusque iracundia positum est, victoria autem ita incerta ut deterior causa paratior mihi esse videatur. nec me consules movent, qui ipsi pluma aut folio facilius moventur. offici me deliberatio cruciat cruciavitque adhuc. cautior certe est mansio, honestior existimatur traiectio; malo interdum multi me non caute quam pauci non honeste fecisse existiment. de Lepido et

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_340_1"><a class="footnoteCrossrefLink" href="#target_note_LCL008_340_1" title="Click to highlight in text"><sup class="lineRef">1</sup>αὐθήμερον <span class="italic">Winstedt</span></a></li><script type="text/javascript">document.getElementById('note_LCL008_340_1').style.display = "none";</script></ul></section></notes></section>