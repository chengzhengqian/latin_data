<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">una decedere, quam rem sibi magno honori sperat fore. sed iam, cum adventare milites dicentur, faciendum nobis erit ut ab eo discedamus, quod cum faciemus ad te statim mittemus ut scias ubi simus.</p>
<p><span class="br"></span><span class="lineNumber">2</span><span class="br"></span>Lentulus suo in nos officio, quod et re et promissis et litteris declarat, spem nobis non nullam adfert Pompei voluntatis; saepe enim tu ad me scripsisti eum totum esse in illius potestate. de Metello scripsit ad me frater quantum <span class="br"></span><span class="lineNumber">3</span><span class="br"></span> speraret profectum esse per te. mi Pomponi, pugna ut tecum et cum meis mihi liceat vivere, et scribe ad me omnia. premor luctu cum desiderio omnium rerum quae mihi me cariores semper fuerunt. cura ut valeas.</p>
<p><span class="br"></span><span class="lineNumber">4</span><span class="br"></span>Ego quod per Thessaliam si irem in Epirum perdiu nihil eram auditurus et quod [et] mei studiosos habeo Dyrrachinos, ad eos perrexi, cum illa superiora Thessalonicae scripsissem. inde cum ad te me convertam, faciam ut scias, tuque ad me velim omnia quam diligentissime, cuicuimodi sunt, scribas. ego iam aut rem aut ne spem quidem exspecto.</p>
<p>Data <span class="sc">vi</span> Kal. Dec. Dyrrachi.</p>
</section>
<section class="div2">
<h2>68 (III.23)</h2>
<h2><span class="italic">Scr. Dyrrachii prid. Kal. Dec. an. 58 (ยง 5)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>A. d. <span class="sc">v</span> Kal. Dec. tris epistulas a te accepi, unam datam a. d. <span class="sc">viii</span> Kal. Nov., in qua me hortaris ut forti animo mensem
<span class="br"></span><span class="lineNumber"></span><span class="br"></span>
</p></section><notes></notes></section>