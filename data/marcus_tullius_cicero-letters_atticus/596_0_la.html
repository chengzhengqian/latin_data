<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
responderit iudicio meo quod semper habui de te, gaudebo.</p>
<p><span class="br"></span><span class="lineNumber">2</span><span class="br"></span>A Caesare petii ut Sex. Cloelium restitueret; impetravi. erat mihi in animo etiam tum sic uti beneficio eius si tu concessisses. quo magis laboro ut tua voluntate id per me facere nunc &lt;possim&gt;.<a class="footnoteLink" href="#note_LCL491_174_1" id="target_note_LCL491_174_1"><sup>1</sup></a> quod si duriorem te eius miserae et adflictae fortunae praebes, non contendam ego adversus te, quamquam videor debere tueri commentarium Caesaris. sed mehercule, si humaniter et sapienter et amabiliter in me cogitare vis, facilem profecto te praebebis et voles P. Claudium,<a class="footnoteLink" href="#note_LCL491_174_2" id="target_note_LCL491_174_2"><sup>2</sup></a> optima in spe puerum repositum, existimare non te insectatum esse, cum potueris, amicos paternos. <span class="br"></span><span class="lineNumber">3</span><span class="br"></span> patere, obsecro, te pro re publica videri gessisse simultatem cum patre eius, non &lt;quod&gt;<a class="footnoteLink" href="#note_LCL491_174_3" id="target_note_LCL491_174_3"><sup>3</sup></a> contempseris hanc familiam. honestius enim et libentius deponimus inimicitias rei publicae nomine susceptas quam contumaciae. me deinde sine ad hanc opinionem iam nunc dirigere puerum et tenero animo eius persuadere non esse tradendas posteris inimicitias. quamquam tuam fortunam, Cicero, ab omni periculo abesse certum habeo, tamen arbitror malle te quietam senectutem et honorificam potius agere quam sollicitam. postremo meo iure te hoc beneficium rogo; nihil enim non tua causa feci. quod si non impetro, per me Cloelio daturus non sum, ut intellegas quanti apud me auctoritas tua sit atque eo te placabiliorem praebeas.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_174_1"><a class="footnoteCrossrefLink" href="#target_note_LCL491_174_1" title="Click to highlight in text"><sup class="lineRef">1</sup><span class="italic">add. SB</span></a></li><script type="text/javascript">document.getElementById('note_LCL491_174_1').style.display = "none";</script><li class="note inline" id="note_LCL491_174_2"><a class="footnoteCrossrefLink" href="#target_note_LCL491_174_2" title="Click to highlight in text"><sup class="lineRef">2</sup><span class="italic">al</span>. clodium</a></li><script type="text/javascript">document.getElementById('note_LCL491_174_2').style.display = "none";</script><li class="note inline" id="note_LCL491_174_3"><a class="footnoteCrossrefLink" href="#target_note_LCL491_174_3" title="Click to highlight in text"><sup class="lineRef">3</sup><span class="italic">add. Mueller</span></a></li><script type="text/javascript">document.getElementById('note_LCL491_174_3').style.display = "none";</script></ul></section></notes></section>