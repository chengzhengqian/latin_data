<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Scipionem ante lucem venire, multa de nocte eum profectum esse ad Caesarem. hoc illi τεκμηριῶδες videbatur esse <span class="br"></span><span class="lineNumber">3</span><span class="br"></span> alienationis. quid multa? nihil me aliud consolatur nisi quod illum, cui etiam inimici alterum consulatum, fortuna summam potentiam dederit, non arbitror fore tam amentem ut haec in discrimen adducat. quod si ruere coeperit, ne ego multa timeo quae non audeo scribere. sed ut nunc est, a. d. <span class="sc">iii</span> Non. Ian. ad urbem cogito.</p>
</section>
<section class="div2">
<h2>128 (VII.5)</h2>
<h2><span class="italic">Scr. in Formiano med. m. Dec. an. 50</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Multas uno tempore accepi<a class="footnoteLink" href="#note_LCL008_204_1" id="target_note_LCL008_204_1"><sup>1</sup></a> tuas, quae mihi, quamquam recentiora audiebam ex iis qui ad me veniebant, tamen erant iucundae; studium enim et benevolentiam declarabant. valetudine tua moveor et Piliam in idem genus morbi delapsam curam tibi adferre maiorem sentio. date igitur operam ut valeatis.</p>
<p><span class="br"></span><span class="lineNumber">2</span><span class="br"></span>De Tirone video tibi curae esse; quem quidem ego, etsi mirabilis utilitates mihi praebet, cum valet, in omni genere vel negotiorum vel studiorum meorum, tamen propter humanitatem et modestiam malo salvum quam propter usum meum.</p>
<p><span class="br"></span><span class="lineNumber">3</span><span class="br"></span>Philogenes mecum nihil umquam de †lusgenio†<a class="footnoteLink" href="#note_LCL008_204_2" id="target_note_LCL008_204_2"><sup>2</sup></a> locutus est; de ceteris rebus habes Dionysium. sororem tuam


</p></section><notes><section class="footnotes"><ul><li class="note" id="note_LCL008_204_1"><a class="footnoteCrossrefLink" href="#target_note_LCL008_204_1" title="Click to highlight in text"><sup class="lineRef">1</sup>litteras accepi <span class="italic">vel</span> a- epistolas <span class="italic">codd. aliquot</span></a></li><script type="text/javascript">document.getElementById('note_LCL008_204_1').style.display = "none";</script><li class="note" id="note_LCL008_204_2"><a class="footnoteCrossrefLink" href="#target_note_LCL008_204_2" title="Click to highlight in text"><sup class="lineRef">2</sup>HS C͞ (centu͞) <span class="italic">vel</span> HS CCIↃↃ IↃↃ <span class="italic">coni</span>. <span class="italic">SB</span></a></li><script type="text/javascript">document.getElementById('note_LCL008_204_2').style.display = "none";</script></ul></section></notes></section>