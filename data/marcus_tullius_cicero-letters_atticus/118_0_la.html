<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
mirus qui me tam valde amat, omnia mittit spei plena, metuens, credo, defectionem animi mei. tuae autem litterae sunt variae; neque enim me desperare vis nec temere sperare. fac, obsecro te, ut omnia quae perspici a te possunt sciamus.</p>
</section>
<section class="div2">
<h2>64 (III.19)</h2>
<h2><span class="italic">Scr. Thessalonicae <span class="sc">xvi</span> Kal. Oct. an. 58 (§ 3)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Quoad eius modi mihi a vobis litterae adferebantur ut aliquid ex iis esset exspectandum, spe et cupiditate Thessalonicae retentus sum; postea quam omnis actio huius anni confecta nobis videbatur, in Asiam ire nolui, quod et celebritas mihi odio est et, si fieret aliquid a novis magistratibus, abesse longe nolebam. itaque in Epirum ad te statui me conferre, non quo mea interesset loci natura qui lucem omnino fugerem, sed et ad salutem libentissime ex tuo portu proficiscar et, si ea praecisa erit, nusquam facilius hanc miserrimam vitam vel sustentabo vel, quod multo est melius, abiecero. &lt;ero&gt; cum paucis; multitudinem dimittam.</p>
<p><span class="br"></span><span class="lineNumber">2</span><span class="br"></span>Me tuae litterae numquam in tantam spem adduxerunt quantam aliorum; ac tamen mea spes etiam tenuior semper fuit quam tuae litterae. sed tamen, quoniam coeptum est agi,<a class="footnoteLink" href="#note_LCL007_262_1" id="target_note_LCL007_262_1"><sup>1</sup></a> quoquo modo coeptum est et quacumque de causa, non deseram neque optimi atque unici fratris miseras ac luctuosas preces nec Sesti ceterorumque promissa

</p></section><notes><section class="footnotes"><ul><li class="note" id="note_LCL007_262_1"><a class="footnoteCrossrefLink" href="#target_note_LCL007_262_1" title="Click to highlight in text"><sup class="lineRef">1</sup>ago (<span class="italic">Schütz</span>)</a></li><script type="text/javascript">document.getElementById('note_LCL007_262_1').style.display = "none";</script></ul></section></notes></section>