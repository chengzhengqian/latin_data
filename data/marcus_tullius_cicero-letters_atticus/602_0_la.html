<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
etiam si mihi cum illo nihil fuisset, facerem propter eius singularem incredibilemque virtutem.</p>
<p><span class="br"></span><span class="lineNumber">3</span><span class="br"></span>Piliae nostrae villam totam quaeque in villa sunt trado, <span class="br"></span><span class="lineNumber">(4)</span><span class="br"></span> in Pompeianum ipse proficiscens Kal. Mai. quam velim Bruto persuadeas ut Asturae sit!</p>
</section>
<section class="div2">
<h2>370 (XIV.16)</h2>
<h2><span class="italic">Scr. in Puteolano <span class="sc">vi</span> Non. Mai. an. 44 (§ 1)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span><span class="sc">v&lt;i&gt;</span> Non. conscendens ab hortis Cluvianis in phaselum epicopum has dedi litteras, cum Piliae nostrae villam ad Lucrinum, vilicos, procuratores tradidissem. ipse autem eo die in Paeti nostri tyrotarichum imminebam; perpaucis diebus in Pompeiano,<a class="footnoteLink" href="#note_LCL491_186_1" id="target_note_LCL491_186_1"><sup>1</sup></a> post in haec Puteolana et Cumana regna †renavigare†.<a class="footnoteLink" href="#note_LCL491_186_2" id="target_note_LCL491_186_2"><sup>2</sup></a> o loca ceteroqui valde expetenda, interpellantium autem multitudine paene fugienda!</p>
<p><span class="br"></span><span class="lineNumber">2</span><span class="br"></span>Sed ad rem ut veniam, o Dolabellae nostri magnam ἀριστεíαν! quanta est ἀναϑεώρησις! equidem laudare eum et hortari non desisto. recte tu omnibus epistulis significas quid de re, quid de viro sentias. mihi quidem videtur Brutus noster iam vel coronam auream per forum ferre posse. quis enim audeat violare proposita cruce aut saxo, praesertim tantis plausibus, tanta approbatione infimorum?</p>
<p><span class="br"></span><span class="lineNumber">3</span><span class="br"></span>Nunc, mi Attice, me fac ut expedias. cupio, cum Bruto


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_186_1"><a class="footnoteCrossrefLink" href="#target_note_LCL491_186_1" title="Click to highlight in text"><sup class="lineRef">1</sup>pompeianum (<span class="italic">Wesenberg</span>)</a></li><script type="text/javascript">document.getElementById('note_LCL491_186_1').style.display = "none";</script><li class="note" id="note_LCL491_186_2"><a class="footnoteCrossrefLink" href="#target_note_LCL491_186_2" title="Click to highlight in text"><sup class="lineRef">2</sup>renavigaturus <span class="italic">Lambinus</span>: -gabo <span class="italic">Kasten</span></a></li><script type="text/javascript">document.getElementById('note_LCL491_186_2').style.display = "none";</script></ul></section></notes></section>