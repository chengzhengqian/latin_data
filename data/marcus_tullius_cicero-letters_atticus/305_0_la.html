<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
in Formianum venit ad M’. Lepidum, vicinum nostrum, cuius quaestor fuit. Pompei litterarum ad consules exemplum attulit:</p>
<p><span class="br"></span><span class="lineNumber">2</span><span class="br"></span>Litterae mihi a L. Domitio a. d. <span class="sc">xiii</span><a class="footnoteLink" href="#note_LCL008_288_1" id="target_note_LCL008_288_1"><sup>1</sup></a> Kal. Mart. adlatae sunt; earum exemplum infra scripsi. nunc, ut ego non scribam, tua sponte te intellegere scio quanti rei publicae in&lt;tersit&gt;<a class="footnoteLink" href="#note_LCL008_288_2" id="target_note_LCL008_288_2"><sup>2</sup></a> omnis copias in unum locum primo quoque tempore convenire. tu, si tibi videbitur, dabis operam ut quam primum ad nos venias, praesidi Capuae quantum constitueritis<a class="footnoteLink" href="#note_LCL008_288_3" id="target_note_LCL008_288_3"><sup>3</sup></a> satis esse relinquas.</p>
<p><span class="br"></span><span class="lineNumber">3</span><span class="br"></span>Deinde supposuit exemplum epistulae Domiti quod ego ad te pridie miseram. di immortales, qui me horror perfudit! quam sum sollicitus quidnam futurum sit! hoc tamen spero, magnum nomen imperatoris fore, magnum in adventu terrorem. spero etiam, quoniam adhuc nihil nobis obfuit nisi<a class="footnoteLink" href="#note_LCL008_288_4" id="target_note_LCL008_288_4"><sup>4</sup></a> timiditas et<a class="footnoteLink" href="#note_LCL008_288_5" id="target_note_LCL008_288_5"><sup>5</sup></a> neglegentia, hoc quod cum fortiter et diligenter tum etiam mehercule ∗ ∗ ∗.</p>
<p><span class="br"></span><span class="lineNumber">4</span><span class="br"></span>∗ ∗ ∗ modo enim audivi quartanam a te discessisse; moriar si magis gauderem si id mihi accidisset. Piliae dic non esse aequum eam diutius habere nec id esse vestrae <span class="br"></span><span class="lineNumber">5</span><span class="br"></span> concordiae. Tironem nostrum ab altera relictum audio. sed eum video in sumptum ab aliis mutuatum; ego autem Curium nostrum si quid opus esset rogaram. malo Tironis verecundiam in culpa esse quam illiberalitatem Curi.</p>
</section><notes><section class="footnotes"><ul><li class="note" id="note_LCL008_288_1"><a class="footnoteCrossrefLink" href="#target_note_LCL008_288_1" title="Click to highlight in text"><sup class="lineRef">1</sup><span class="sc">viii</span> (<span class="italic">Corradus</span>)</a></li><script type="text/javascript">document.getElementById('note_LCL008_288_1').style.display = "none";</script><li class="note" id="note_LCL008_288_2"><a class="footnoteCrossrefLink" href="#target_note_LCL008_288_2" title="Click to highlight in text"><sup class="lineRef">2</sup><span class="italic">add. Victorius</span></a></li><script type="text/javascript">document.getElementById('note_LCL008_288_2').style.display = "none";</script><li class="note" id="note_LCL008_288_3"><a class="footnoteCrossrefLink" href="#target_note_LCL008_288_3" title="Click to highlight in text"><sup class="lineRef">3</sup>constitueris ς, <span class="italic">Watt, SB</span>*</a></li><script type="text/javascript">document.getElementById('note_LCL008_288_3').style.display = "none";</script><li class="note" id="note_LCL008_288_4"><a class="footnoteCrossrefLink" href="#target_note_LCL008_288_4" title="Click to highlight in text"><sup class="lineRef">4</sup>nihil (<span class="italic">Boot</span>)</a></li><script type="text/javascript">document.getElementById('note_LCL008_288_4').style.display = "none";</script><li class="note" id="note_LCL008_288_5"><a class="footnoteCrossrefLink" href="#target_note_LCL008_288_5" title="Click to highlight in text"><sup class="lineRef">5</sup>imitasset <span class="italic">vel</span> muta- (<span class="italic">Madvig</span>)</a></li><script type="text/javascript">document.getElementById('note_LCL008_288_5').style.display = "none";</script></ul></section></notes></section>