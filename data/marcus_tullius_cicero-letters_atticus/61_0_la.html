<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>De istis rebus exspecto tuas litteras, quid Arrius narret, quo animo se destitutum ferat, et qui consules parentur, utrum, ut populi sermo, Pompeius et Crassus, an, ut mihi scribitur, cum Gabinio Ser. Sulpicius, et num quae novae leges et num quid novi omnino, et, quoniam Nepos proficiscitur, cuinam auguratus deferatur, quo quidem uno ego ab istis capi possum—vide levitatem meam! sed quid ego haec, quae cupio deponere et toto animo atque omni cura ϕιλοσοϕεῖν? sic, inquam, in animo est; vellem ab initio, nunc vero, quoniam quae putavi esse praeclara expertus sum quam essent inania, cum omnibus Musis rationem habere cogito.</p>
<p><span class="br"></span><span class="lineNumber">3</span><span class="br"></span>Tu tamen de †Tutio†<a class="footnoteLink" href="#note_LCL007_148_1" id="target_note_LCL007_148_1"><sup>1</sup></a> ad me rescribe certius et num<a class="footnoteLink" href="#note_LCL007_148_2" id="target_note_LCL007_148_2"><sup>2</sup></a> quis in eius locum paretur, et quid de P. Clodio fiat, et omnia, quem ad modum polliceris, ἐπὶ σχολῆς scribe. et quo die Roma te exiturum putes velim ad me scribas, ut certiorem te faciam quibus in locis futurus sim, epistulamque statim des de iis rebus de quibus ad te scripsi. valde enim exspecto tuas litteras.</p>
</section>
<section class="div2">
<h2>26 (II.6)</h2>
<h2><span class="italic">Scr. Antii paulo post superiorem</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Quod tibi superioribus litteris promiseram, fore ut opus exstaret huius peregrinationis, nihil iam magno opere</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL007_148_1"><a class="footnoteCrossrefLink" href="#target_note_LCL007_148_1" title="Click to highlight in text"><sup class="lineRef">1</sup><span class="italic">al.</span> cutio <span class="italic">vel sim</span>.</a></li><script type="text/javascript">document.getElementById('note_LCL007_148_1').style.display = "none";</script><li class="note inline" id="note_LCL007_148_2"><a class="footnoteCrossrefLink" href="#target_note_LCL007_148_2" title="Click to highlight in text"><sup class="lineRef">2</sup>nunc (<span class="italic">Manutius</span>)</a></li><script type="text/javascript">document.getElementById('note_LCL007_148_2').style.display = "none";</script></ul></section></notes></section>