<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
<span class="sc">iii</span> Id. a te epistulas), valde tibi adsentior, si multum possit Octavianus, multo firmius acta tyranni comprobatum iri quam in Telluris, atque id contra Brutum fore. sin autem vincitur, vides intolerabilem Antonium, ut quem velis nescias.</p>
<p><span class="br"></span><span class="lineNumber">2</span><span class="br"></span>O Sesti<a class="footnoteLink" href="#note_LCL491_364_1" id="target_note_LCL491_364_1"><sup>1</sup></a> tabellarium hominem nequam! postridie Puteolis Romae se dixit fore. quod me mones ut pedetemptim, adsentior; etsi aliter cogitabam. nec me Philippus aut Marcellus movet. alia enim eorum ratio; et, si non est, tamen videtur. sed in isto iuvene, quamquam animi satis, auctoritatis parum est. tamen vide, si forte in Tusculano recte esse possum, ne id melius sit. ero libentius; nihil enim ignorabo. an hoc cum Antonius venerit?</p>
<p><span class="br"></span><span class="lineNumber">3</span><span class="br"></span>Sed, ut aliud ex alio, mihi non est dubium quin quod Graeci καϑῆκον, nos ‘officium.’ id autem quid dubitas quin etiam in rem publicam praeclare caderet?<a class="footnoteLink" href="#note_LCL491_364_2" id="target_note_LCL491_364_2"><sup>2</sup></a> nonne dicimus consulum officium, senatus officium, imperatoris officium? praeclare convenit; aut da melius.</p>
<p><span class="br"></span><span class="lineNumber">4</span><span class="br"></span>Male narras de Nepotis filio. valde mehercule moveor et moleste fero. nescieram omnino esse istum puerum. Caninium perdidi, hominem, quod ad me attinet, non ingratum. Athenodorum nihil est quod hortere; misit enim satis bellum ὑπόμνημα. gravedini, quaeso, omni ratione subveni. avi tui pronepos scribit ad patris mei nepotem se ex Nonis iis quibus nos magna gessimus aedem Opis explicaturum,


</p></section><notes><section class="footnotes"><ul><li class="note" id="note_LCL491_364_1"><a class="footnoteCrossrefLink" href="#target_note_LCL491_364_1" title="Click to highlight in text"><sup class="lineRef">1</sup>sexti ς</a></li><script type="text/javascript">document.getElementById('note_LCL491_364_1').style.display = "none";</script><li class="note" id="note_LCL491_364_2"><a class="footnoteCrossrefLink" href="#target_note_LCL491_364_2" title="Click to highlight in text"><sup class="lineRef">2</sup>quadret <span class="italic">Mueller</span></a></li><script type="text/javascript">document.getElementById('note_LCL491_364_2').style.display = "none";</script></ul></section></notes></section>