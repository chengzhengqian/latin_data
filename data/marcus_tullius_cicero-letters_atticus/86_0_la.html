<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">et dabo ne sit necesse. quod scripseram me Furio scripturum, nihil necesse est tuum nomen mutare; me faciam Laelium et te Atticum, neque utar meo chirographo neque signo, si modo erunt eius modi litterae quas in alienum incidere nolim.</p>
<p><span class="br"></span><span class="lineNumber">6</span><span class="br"></span>Diodotus mortuus est; reliquit nobis HS fortasse C͞.<a class="footnoteLink" href="#note_LCL007_198_1" id="target_note_LCL007_198_1"><sup>1</sup></a> comitia Bibulus cum Archilochio edicto in a. d. <span class="sc">xv</span> Kal. Nov. distulit. a Vibio libros accepi. poëta ineptus, et tamen scit nihil; sed est non inutilis. describo et remitto.</p>
</section>
<section class="div2">
<h2>41 (II.21)</h2>
<h2><span class="italic">Scr. Romae post <span class="sc">viii</span> Kal. Sext. an. 59 (§ 3)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>De re publica quid ego tibi subtiliter? tota periit; atque hoc est miserior quam reliquisti quod tum videbatur eius modi dominatio civitatem oppressisse quae iucunda esset multitudini, bonis autem ita molesta ut tamen sine pernicie, nunc repente tanto in odio est omnibus ut quorsus eruptura sit horreamus. nam iracundiam atque intemperantiam illorum sumus experti, qui Catoni irati omnia perdiderunt, sed ita lenibus uti videbantur venenis ut posse videremur sine dolore interire; nunc vero sibilis vulgi, sermonibus <span class="br"></span><span class="lineNumber">2</span><span class="br"></span> honestorum, fremitu Italiae vereor ne exarserint. equidem sperabam, ut saepe etiam loqui tecum solebam, sic orbem rei publicae esse conversum ut vix sonitum audire, vix impressam

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_198_1"><a class="footnoteCrossrefLink" href="#target_note_LCL007_198_1" title="Click to highlight in text"><sup class="lineRef">1</sup>centie(n)s (<span class="italic">Constans</span>)</a></li><script type="text/javascript">document.getElementById('note_LCL007_198_1').style.display = "none";</script></ul></section></notes></section>