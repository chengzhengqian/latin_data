<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Quod reliquum est, cottidie tabellarios habebis et, ut ego arbitror, etiam quid scribas habebis cottidie. Leptae litterarum exemplum tibi misi, ex quo mihi videtur Stratyllax ille deiectus de gradu. sed tu, cum legeris, existimabis.</p>
<p><span class="br"></span><span class="lineNumber">4</span><span class="br"></span>Obsignata iam epistula litteras a te et a Sexto accepi. nihil iucundius litteris Sexti, nihil amabilius. nam tuae breves erant litterae, priores<a class="footnoteLink" href="#note_LCL491_370_3" id="target_note_LCL491_370_3"><sup>3</sup></a> uberrimae. tu quidem et prudenter et amice suades ut in his locis potissimum sim, quoad audiamus haec quae commota sunt quorsus evadant.</p>
<p><span class="br"></span><span class="lineNumber">5</span><span class="br"></span>Sed me, mi Attice, non sane hoc quidem tempore movet res publica, non quo aut sit mihi quicquam carius aut esse debeat, sed desperatis etiam Hippocrates vetat adhibere medicinam. qua re ista valeant; me res familiaris movet. rem dico? immo vero existimatio. cum enim tanta reliqua sint mihi, ne Terentiae quidem adhuc quod solv&lt;a&gt;m<a class="footnoteLink" href="#note_LCL491_370_4" id="target_note_LCL491_370_4"><sup>4</sup></a> expeditum est. Terentiae<a class="footnoteLink" href="#note_LCL491_370_5" id="target_note_LCL491_370_5"><sup>5</sup></a> dico? scis nos pridem iam constituisse Montani nomine HS <span class="sc">x͞x͞v͞</span> dissolvere. pudentissime hoc Cicero petierat ut fide sua. liberalissime, ut tibi quoque placuerat, promiseram Erotique dixeram ut sepositum haberet. non modo &lt;non fecit&gt;<a class="footnoteLink" href="#note_LCL491_370_6" id="target_note_LCL491_370_6"><sup>6</sup></a> sed iniquissimo faenore versuram facere Aurelius coactus est. nam de Terentiae nomine Tiro ad me scripsit te dicere nummos a Dolabella fore. male eum credo intellexisse, si quisquam male intellegit, potius nihil intellexisse. tu enim ad me




</p></section><notes><section class="footnotes"><ul><li class="note" id="note_LCL491_370_3"><a class="footnoteCrossrefLink" href="#target_note_LCL491_370_3" title="Click to highlight in text"><sup class="lineRef">3</sup>priores e- l- (<span class="italic">SB</span>)</a></li><script type="text/javascript">document.getElementById('note_LCL491_370_3').style.display = "none";</script><li class="note" id="note_LCL491_370_4"><a class="footnoteCrossrefLink" href="#target_note_LCL491_370_4" title="Click to highlight in text"><sup class="lineRef">4</sup><span class="italic">add. Manutius</span></a></li><script type="text/javascript">document.getElementById('note_LCL491_370_4').style.display = "none";</script><li class="note" id="note_LCL491_370_5"><a class="footnoteCrossrefLink" href="#target_note_LCL491_370_5" title="Click to highlight in text"><sup class="lineRef">5</sup>terentiam (<span class="italic">Lambinus</span>)</a></li><script type="text/javascript">document.getElementById('note_LCL491_370_5').style.display = "none";</script><li class="note" id="note_LCL491_370_6"><a class="footnoteCrossrefLink" href="#target_note_LCL491_370_6" title="Click to highlight in text"><sup class="lineRef">6</sup><span class="italic">add. Lambinus</span></a></li><script type="text/javascript">document.getElementById('note_LCL491_370_6').style.display = "none";</script></ul></section></notes></section>