<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Ad prima redeo. scripta nostra nusquam malo esse quam apud te, sed ea tum foras dari cum utrique nostrum videbitur. ego et librarios tuos culpa libero neque te accuso, et tamen aliud quiddam ad te scripseram, Caerelliam quaedam habere &lt;quae a meis habere&gt;<a class="footnoteLink" href="#note_LCL491_90_1" id="target_note_LCL491_90_1"><sup>1</sup></a> non potuerit. Balbo quidem intellegebam sat faciendum fuisse; tantum nolebam aut obsoletum Bruto aut Balbo incohatum dari. Varroni, simul ac te videro, si tibi videbitur, mittam. quid autem dubitarim, cum videro te, scies.</p>
<p><span class="br"></span><span class="lineNumber">4</span><span class="br"></span>Attributos quod appellas, valde probe. te de praedio Oviae<a class="footnoteLink" href="#note_LCL491_90_2" id="target_note_LCL491_90_2"><sup>2</sup></a> exerceri moleste fero. de Bruto nostro perodiosum, sed vita fert. mulieres autem vix satis humane quae inimico animo s&lt;e g&gt;erant,<a class="footnoteLink" href="#note_LCL491_90_3" id="target_note_LCL491_90_3"><sup>3</sup></a> cum &lt;in&gt;<a class="footnoteLink" href="#note_LCL491_90_4" id="target_note_LCL491_90_4"><sup>4</sup></a> utraque officio pareat. Tullium scribam nihil fuit quod appellares; nam tibi mandassem si fuisset. nihil enim est apud eum positum nomine voti, sed est quiddam apud illum meum. id ego in hanc rem statui conferre. itaque et ego recte tibi dixi ubi esset et tibi ille recte negavit. sed hoc quoque ipsum continuo adoriamur. lucum<a class="footnoteLink" href="#note_LCL491_90_5" id="target_note_LCL491_90_5"><sup>5</sup></a> &lt;in&gt;<a class="footnoteLink" href="#note_LCL491_90_6" id="target_note_LCL491_90_6"><sup>6</sup></a> hominibus non sane probo quod est desertior, sed habet εὐλογíαν. verum hoc quoque ut censueris, quippe qui omnia. ego ut constitui adero, atque utinam tu quoque eodem die! sin quid (multa enim),






<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_90_1"><a class="footnoteCrossrefLink" href="#target_note_LCL491_90_1" title="Click to highlight in text"><sup class="lineRef">1</sup><span class="italic">add. O. E. Schmidt</span></a></li><script type="text/javascript">document.getElementById('note_LCL491_90_1').style.display = "none";</script><li class="note inline" id="note_LCL491_90_2"><a class="footnoteCrossrefLink" href="#target_note_LCL491_90_2" title="Click to highlight in text"><sup class="lineRef">2</sup>aviae (<span class="italic">Schütz</span>)</a></li><script type="text/javascript">document.getElementById('note_LCL491_90_2').style.display = "none";</script><li class="note inline" id="note_LCL491_90_3"><a class="footnoteCrossrefLink" href="#target_note_LCL491_90_3" title="Click to highlight in text"><sup class="lineRef">3</sup><span class="italic">add. SB</span></a></li><script type="text/javascript">document.getElementById('note_LCL491_90_3').style.display = "none";</script><li class="note" id="note_LCL491_90_4"><a class="footnoteCrossrefLink" href="#target_note_LCL491_90_4" title="Click to highlight in text"><sup class="lineRef">4</sup><span class="italic">add. Orelli</span></a></li><script type="text/javascript">document.getElementById('note_LCL491_90_4').style.display = "none";</script><li class="note inline" id="note_LCL491_90_5"><a class="footnoteCrossrefLink" href="#target_note_LCL491_90_5" title="Click to highlight in text"><sup class="lineRef">5</sup>locum (<span class="italic">Bosius</span>)</a></li><script type="text/javascript">document.getElementById('note_LCL491_90_5').style.display = "none";</script><li class="note inline" id="note_LCL491_90_6"><a class="footnoteCrossrefLink" href="#target_note_LCL491_90_6" title="Click to highlight in text"><sup class="lineRef">6</sup><span class="italic">add. SB</span></a></li><script type="text/javascript">document.getElementById('note_LCL491_90_6').style.display = "none";</script></ul></section></notes></section>