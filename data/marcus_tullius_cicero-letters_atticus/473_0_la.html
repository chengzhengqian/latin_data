<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
consisto in Tusculano, sciam quid garriat, sin rusticatur, quid scribat ad te; eique interea aut scribes salutem aut nuntiabis itemque Piliae. et tamen etsi continuo congressuri sumus, scribes ad me si quid habebis.</p>
<p><span class="br"></span><span class="lineNumber">2</span><span class="br"></span>Cum complicarem hanc epistulam, †noctuabundus†<a class="footnoteLink" href="#note_LCL097_276_2" id="target_note_LCL097_276_2"><sup>2</sup></a> ad me venit cum epistula tua tabellarius; qua lecta de Atticae febricula scilicet valde dolui. reliqua quae exspectabam ex tuis litteris cognovi omnia; sed quod scribis ‘igniculum matutinum &lt;γεροντικóν&gt;,’ γεροντικώτερον est memoriola vacillare. ego enim <span class="sc">iiii</span> Kal. Axio dederam, tibi <span class="sc">iii</span>, Quinto quo die venissem, id est <span class="sc">v</span> Kal. hoc igitur habebis, novi nihil. quid ergo opus erat epistula? quid cum coram sumus et garrimus quicquid in buccam? est profecto quiddam λέσχη, quae habet, etiam si nihil subest, collocutione ipsa suavitatem.</p>
</section>
<section class="div2">
<h2>249 (XII.11)</h2>
<h2><span class="italic">Scr. fort. in Tusculano <span class="sc">vi</span> Kal. Dec. an. 46</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Male de Seio. Sed omnia humana tolerabilia ducenda. ipsi enim quid sumus aut quam diu haec curaturi sumus? ea videamus quae ad nos magis pertinent, nec tamen multo. quid agamus de senatu? et ut ne quid praetermittam, Caesonius ad me litteras misit Postumiam Sulpici domum

</p></section><notes><section class="footnotes"><ul><li class="note" id="note_LCL097_276_2"><a class="footnoteCrossrefLink" href="#target_note_LCL097_276_2" title="Click to highlight in text"><sup class="lineRef">2</sup>noctu vagab- <span class="italic">Reid</span>: nocturnab- <span class="italic">tempt. SB</span></a></li><script type="text/javascript">document.getElementById('note_LCL097_276_2').style.display = "none";</script></ul></section></notes></section>