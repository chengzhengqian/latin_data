<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

non quin in re publica rectum idem sit utrique nostrum, sed ea non agitur. regnandi contentio est, in qua pulsus est modestior rex et probior et integrior et is, qui nisi vincit, nomen populi Romani deleatur necesse est, sin autem vincit, Sullano more exemploque vincet. ergo hac in contentione neutrum tibi palam sentiendum et tempori serviendum est. mea causa autem alia est, quod beneficio vinctus ingratus esse non possum, nec tamen in acie &lt;me&gt;<a class="footnoteLink" href="#note_LCL097_130_1" id="target_note_LCL097_130_1"><sup>1</sup></a> sed Melitae aut alio in loco simili &lt;vel&gt;<a class="footnoteLink" href="#note_LCL097_130_2" id="target_note_LCL097_130_2"><sup>2</sup></a> oppidulo futurum puto. ‘nihil’ inquies ‘iuvas eum in quem ingratus esse non vis?’ immo minus fortasse voluisset. sed de hoc videbimus; exeamus modo. quod ut meliore tempore possimus facit Adriano mari Dolabella, Fretensi Curio.</p>
<p><span class="br"></span><span class="lineNumber">2</span><span class="br"></span>Iniecta autem mihi spes quaedam est: ‘velle mecum Ser. Sulpicium colloqui.’ ad eum misi Philotimum libertum cum litteris. si vir esse volet, praeclara συνοδία, sin <span class="br"></span><span class="lineNumber">3</span><span class="br"></span> autem—. erimus nos qui solemus. Curio mecum vixit, iacere Caesarem putans offensione populari Siciliaeque diffidens si Pompeius navigare coepisset.</p>
<p>Quintum puerum accepi vehementer. avaritiam video fuisse et spem magni congiari. magnum hoc malum est, sed scelus illud quod timueramus spero nullum fuisse. hoc autem vitium puto te existimare non &lt;a&gt;<a class="footnoteLink" href="#note_LCL097_130_3" id="target_note_LCL097_130_3"><sup>3</sup></a> nostra indulgentia sed a natura profectum. quem tamen nos disciplina regimus.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_130_1"><a class="footnoteCrossrefLink" href="#target_note_LCL097_130_1" title="Click to highlight in text"><sup class="lineRef">1</sup><span class="italic">add. Wesenberg</span> (<span class="italic">post</span> tamen <span class="italic">Lambinus</span>)</a></li><script type="text/javascript">document.getElementById('note_LCL097_130_1').style.display = "none";</script><li class="note" id="note_LCL097_130_2"><a class="footnoteCrossrefLink" href="#target_note_LCL097_130_2" title="Click to highlight in text"><sup class="lineRef">2</sup><span class="italic">add. TP</span></a></li><script type="text/javascript">document.getElementById('note_LCL097_130_2').style.display = "none";</script><li class="note" id="note_LCL097_130_3"><a class="footnoteCrossrefLink" href="#target_note_LCL097_130_3" title="Click to highlight in text"><sup class="lineRef">3</sup><span class="italic">add. Lambinus</span></a></li><script type="text/javascript">document.getElementById('note_LCL097_130_3').style.display = "none";</script></ul></section></notes></section>