<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>199A (X.8A)</h2>
<h2><span class="italic">Scr. fort. Kal. Mai. an. 49</span></h2>
<h2><span class="ac">Antonius Tr. Pl. Pro Pr. Ciceroni Imp. Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Nisi te valde amarem et multo quidem plus quam tu putas, non extimuissem rumorem qui de te prolatus est, cum praesertim falsum esse existimarem. sed quia te nimio plus diligo, non possum dissimulare mihi famam quoque, quamvis sit falsa, falsam agnoscere<a class="footnoteLink" href="#note_LCL097_142_1" id="target_note_LCL097_142_1"><sup>1</sup></a> magni esse. trans mare &lt;te iturum esse&gt;<a class="footnoteLink" href="#note_LCL097_142_2" id="target_note_LCL097_142_2"><sup>2</sup></a> credere non possum, cum tanti facias Dolabellam &lt;et&gt; Tulliam tuam, feminam lectissimam, tantique ab omnibus nobis fias; quibus mehercule dignitas amplitudoque tua paene carior est quam tibi ipsi. sed tamen non sum arbitratus esse amici non commoveri etiam improborum sermone, atque eo feci studiosius quod <span class="br"></span><span class="lineNumber">2</span><span class="br"></span> iudicabam duriores partis mihi impositas esse ab offensione nostra, quae magis a ζηλοτυπίᾳ mea quam ab iniuria tua nata est. sic enim volo te tibi persuadere, mihi neminem esse cariorem te excepto Caesare meo, meque illud una iudicare, Caesarem maxime in suis M. Ciceronem reponere. qua re, mi Cicero, te rogo ut tibi omnia integra serves, eius fidem improbes qui tibi ut beneficium daret prius iniuriam fecit, contra ne profugias qui te, etsi non amabit, quod accidere non potest, tamen salvum amplissimumque esse cupiet.</p>
<p>Dedita opera ad te Calpurnium, familiarissimum


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_142_1"><a class="footnoteCrossrefLink" href="#target_note_LCL097_142_1" title="Click to highlight in text"><sup class="lineRef">1</sup>falsam agnosce <span class="italic">vel</span> falsa <span class="italic">codd. superstites</span></a></li><script type="text/javascript">document.getElementById('note_LCL097_142_1').style.display = "none";</script><li class="note" id="note_LCL097_142_2"><a class="footnoteCrossrefLink" href="#target_note_LCL097_142_2" title="Click to highlight in text"><sup class="lineRef">2</sup><span class="italic">add. Baiter</span> (esse te it- ς)</a></li><script type="text/javascript">document.getElementById('note_LCL097_142_2').style.display = "none";</script></ul></section></notes></section>