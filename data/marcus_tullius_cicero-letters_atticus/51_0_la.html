<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
res meae delectant, isdem ex libris perspicies et quae gesserim et quae dixerim; aut ne poposcisses. ego enim tibi me non offerebam.</p>
<p><span class="br"></span><span class="lineNumber">4</span><span class="br"></span>Quod quaeris quid sit quod te arcessam ac simul impeditum te negotiis esse significas, neque recusas quin, non modo si opus sit sed etiam si velim, accurras, nihil sane est necesse, verum tamen videbare mihi tempora peregrinationis commodius posse discribere. nimis abes diu, praesertim cum sis in propinquis locis; neque nos te fruimur et tu nobis cares. ac nunc quidem otium est, sed si paulo plus furor Pulchelli progredi posset, valde ego te istinc excitarem. verum praeclare Metellus impedit et impediet. quid quaeris? est consul ϕιλóπατρις et, ut semper iudicavi, natura bonus.</p>
<p><span class="br"></span><span class="lineNumber">5</span><span class="br"></span>Ille autem non simulat, sed plane tribunus pl. fieri cupit. qua &lt;de&gt; re cum in senatu ageretur, fregi hominem et inconstantiam eius reprehendi qui Romae tribunatum pl. peteret cum in Sicilia hereditatem<a class="footnoteLink" href="#note_LCL007_128_3" id="target_note_LCL007_128_3"><sup>3</sup></a> se petere dictitasset,<a class="footnoteLink" href="#note_LCL007_128_4" id="target_note_LCL007_128_4"><sup>4</sup></a> neque magno opere dixi &lt;e&gt;sse nobis laborandum, quod nihilo magis ei liciturum esset plebeio rem publicam perdere quam similibus eius me consule patriciis esset licitum. iam cum se ille septimo die venisse a freto neque sibi obviam quemquam prodire potuisse et noctu se introisse dixisset in eoque se in contione iactasset, nihil ei novi dixi accidisse. ex Sicilia septimo die Romam: at<a class="footnoteLink" href="#note_LCL007_128_5" id="target_note_LCL007_128_5"><sup>5</sup></a> tribus horis Roma Interamnam. noctu introisse: idem ante. ‘non est



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_128_3"><a class="footnoteCrossrefLink" href="#target_note_LCL007_128_3" title="Click to highlight in text"><sup class="lineRef">3</sup>edilitatem <span class="italic">vel</span> haeredil- <span class="italic">al</span>.</a></li><script type="text/javascript">document.getElementById('note_LCL007_128_3').style.display = "none";</script><li class="note" id="note_LCL007_128_4"><a class="footnoteCrossrefLink" href="#target_note_LCL007_128_4" title="Click to highlight in text"><sup class="lineRef">4</sup>s(a)epe hereditasset <span class="italic">al</span>. (<span class="italic">Manutius</span>)</a></li><script type="text/javascript">document.getElementById('note_LCL007_128_4').style.display = "none";</script><li class="note inline" id="note_LCL007_128_5"><a class="footnoteCrossrefLink" href="#target_note_LCL007_128_5" title="Click to highlight in text"><sup class="lineRef">5</sup>a (<span class="italic">Lambinus</span>)</a></li><script type="text/javascript">document.getElementById('note_LCL007_128_5').style.display = "none";</script></ul></section></notes></section>