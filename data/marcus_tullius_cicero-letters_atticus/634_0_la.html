<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
se fierent suo nomine. proficisci autem mihi in Asiam videbatur ab Antio velle.</p>
<p><span class="br"></span><span class="lineNumber">3</span><span class="br"></span>Ne multa, nihil me in illo itinere praeter conscientiam meam delectavit. non enim fuit committendum ut ille ex Italia prius quam a me conventus esset discederet. hoc dempto munere amoris atque offici sequebatur ut mecum ipse ‘ἡ δεῦρ’ ὁδός σοι τί δύναται νῦν, ϑεοπρόπε’; prorsus dissolutum offendi navigium vel potius dissipatum. nihil consilio, nihil ratione, nihil ordine. itaque etsi ne antea quidem dubitavi, tamen nunc eo minus, evolare hinc idque quam primum, ‘ubi nec Pelopidarum facta neque famam audiam.’</p>
<p><span class="br"></span><span class="lineNumber">4</span><span class="br"></span>Et heus tu! ne forte sis nescius, Dolabella me sibi legavit a. d. <span class="sc">iii</span> Non. [Apriles]. id mihi heri vesperi nuntiatum est. votiva ne tibi quidem placebat; etenim erat absurdum, quae si stetisset res publica vovissem, ea me eversa<a class="footnoteLink" href="#note_LCL491_250_5" id="target_note_LCL491_250_5"><sup>5</sup></a> illa vota dissolvere. et habent, opinor, liberae legationes definitum tempus lege Iulia nec facile addi potest †adeo† genus legationis ut, cum velis, introire exire liceat;<a class="footnoteLink" href="#note_LCL491_250_6" id="target_note_LCL491_250_6"><sup>6</sup></a> quod nunc mihi additum est. bella est autem huius iuris quinquenni licentia. quamquam &lt;quid de&gt; quinquennio cogitem? contrahi mihi negotium videtur. sed βλάσφημα mittamus.</p>
</section><notes><section class="footnotes"><ul><li class="note" id="note_LCL491_250_5"><a class="footnoteCrossrefLink" href="#target_note_LCL491_250_5" title="Click to highlight in text"><sup class="lineRef">5</sup>bonis si meam et versa <span class="italic">vel sim</span>. (<span class="italic">Victorius</span>)</a></li><script type="text/javascript">document.getElementById('note_LCL491_250_5').style.display = "none";</script><li class="note" id="note_LCL491_250_6"><a class="footnoteCrossrefLink" href="#target_note_LCL491_250_6" title="Click to highlight in text"><sup class="lineRef">6</sup>idque (ς) adeo . . . ne liceat <span class="italic">tempt. SB</span></a></li><script type="text/javascript">document.getElementById('note_LCL491_250_6').style.display = "none";</script></ul></section></notes></section>