<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
Ianuarium exspectem, eaque quae ad spem putas pertinere, de Lentuli studio, de Metelli voluntate, de tota Pompei ratione perscribis. in altera epistula praeter consuetudinem tuam diem non adscribis, sed satis significas tempus; lege enim ab octo tribunis pl. promulgata scribis te eas litteras eo ipso die dedisse, id est a. d. <span class="sc">iiii</span> Kal. Nov., et quid putes utilitatis eam promulgationem attulisse perscribis. in quo si iam nostra salus cum hac lege desperata erit, velim pro tuo in me &lt;a&gt;more hanc inanem meam diligentiam miserabilem potius quam ineptam putes; sin est aliquid spei, des operam ut maiore diligentia posthac a nostris magistratibus defendamur.</p>
<p><span class="br"></span><span class="lineNumber">2</span><span class="br"></span>Nam ea veterum tribunorum pl. rogatio tria capita habuit; unum de reditu meo, scriptum incaute. nihil enim restituitur praeter civitatem et ordinem; quod mihi pro meo casu satis est, sed quae cavenda fuerint et quo modo te non fugit. alterum caput est tralaticium, de impunitate: ‘si quid contra alias leges eius legis ergo factum sit.’ tertium caput, mi Pomponi, quo consilio et a quo sit inculcatum vide.</p>
<p>Scis<a class="footnoteLink" href="#note_LCL007_272_1" id="target_note_LCL007_272_1"><sup>1</sup></a> enim Clodium sanxisse ut vix aut omnino non posset nec per senatum nec per populum infirmari sua lex. sed vides numquam esse observatas sanctiones earum legum quae abrogarentur. nam si id esset, nulla fere abrogari posset; neque enim ulla est quae non ipsa se saepiat difficultate abrogationis. sed cum lex abrogatur, illud ipsum <span class="br"></span><span class="lineNumber">3</span><span class="br"></span> abrogatur quo non eam abrogari oporteat. hoc cum et

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_272_1"><a class="footnoteCrossrefLink" href="#target_note_LCL007_272_1" title="Click to highlight in text"><sup class="lineRef">1</sup>scio <span class="italic">coni. SB</span></a></li><script type="text/javascript">document.getElementById('note_LCL007_272_1').style.display = "none";</script></ul></section></notes></section>