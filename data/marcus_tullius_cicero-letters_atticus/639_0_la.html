<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>394 (XV.17)</h2>
<h2><span class="italic">Scr. Asturae <span class="sc">xviii</span> Kal. Quint. an. 44 (§ 1)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Duas accepi postridie Idus, alteram eo die datam, alteram Idibus. prius igitur superiori. de Bruto, cum scies. de consulum ficto timore cognoveram; Sicca enim φιλοστόργως ille quidem sed tumultuosius ad me etiam illam suspicionem pertulit. quid tu autem ‘τὰ μὲν διδόμενα—’? nullum enim verbum a †Siregio†. non placet. de Plaetorio, vicino tuo, permoleste tuli quemquam prius audisse quam me. de Syro prudenter. L. Antonium per Marcum fratrem, ut arbitror, facillime deterrebis. Antroni †vel vi†;<a class="footnoteLink" href="#note_LCL491_260_1" id="target_note_LCL491_260_1"><sup>1</sup></a> sed nondum acceperas litteras, ne<a class="footnoteLink" href="#note_LCL491_260_2" id="target_note_LCL491_260_2"><sup>2</sup></a> cuiquam nisi L. Fadio aedili. aliter enim nec caute nec iure fieri potest. quod scribis tibi deesse HS <span class="sc">c͞</span> quae Ciceroni curata sint, velim ab Erote quaeras ubi sit merces insularum. Arabioni de Sittio nihil <span class="br"></span><span class="lineNumber">2</span><span class="br"></span> irascor. ego de itinere nisi explicato Λ nihil cogito; quod idem tibi videri puto. habes ad superiorem.</p>
<p>Nunc audi ad alteram. tu vero facies ut omnia quod Serviliae non de&lt;e&gt;s, id est Bruto. de regina gaudeo te non laborare, testem etiam tibi probari. Erotis rationes et ex


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_260_1"><a class="footnoteCrossrefLink" href="#target_note_LCL491_260_1" title="Click to highlight in text"><sup class="lineRef">1</sup><span class="italic">al</span>. vel. <span class="sc">vi</span>.: vetui <span class="italic">Bosius</span>: neges velim <span class="italic">tempt. SB</span></a></li><script type="text/javascript">document.getElementById('note_LCL491_260_1').style.display = "none";</script><li class="note" id="note_LCL491_260_2"><a class="footnoteCrossrefLink" href="#target_note_LCL491_260_2" title="Click to highlight in text"><sup class="lineRef">2</sup>nec (<span class="italic">Nipperdey</span>)</a></li><script type="text/javascript">document.getElementById('note_LCL491_260_2').style.display = "none";</script></ul></section></notes></section>