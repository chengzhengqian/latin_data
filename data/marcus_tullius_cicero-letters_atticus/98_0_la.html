<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>48 (III.2)</h2>
<h2><span class="italic">Scr. Naribus Lucanis <span class="sc">vi</span> Kal. Apr. an. 58</span></h2>
<h2><span class="ac">Cicero Attico Sal.</span></h2>
<p class="noindent">Itineris nostri causa fuit quod non habebam locum ubi pro meo iure diutius esse possem quam fundum Siccae, praesertim nondum rogatione correcta; et simul intellegebam ex eo loco, si te haberem, posse me Brundisium referre, sine te autem non esse nobis illas partes tenendas propter Autronium. nunc, ut ad te antea scripsi, si ad nos veneris, consilium totius rei capiemus. iter esse molestum scio, sed tota calamitas omnis molestias habet. plura scribere non possum; ita sum animo perculso et abiecto. cura ut valeas.</p>
<p>Data <span class="sc">vi</span> Kal.<a class="footnoteLink" href="#note_LCL007_222_1_1" id="target_note_LCL007_222_1_1"><sup>1</sup></a> Apr. Narib.<a class="footnoteLink" href="#note_LCL007_222_2_1" id="target_note_LCL007_222_2_1"><sup>2</sup></a> Luc.</p>
</section>
<section class="div2">
<h2>49 (III.4)</h2>
<h2><span class="italic">Scr. Vibone, ut vid., <span class="sc">iii</span> Non. Apr. an. 58</span></h2>
<h2><span class="ac">Cicero Attico Sal.</span></h2>
<p class="noindent">Miseriae nostrae potius velim quam inconstantiae tribuas quod a Vibone quo te arcessebamus subito discessimus. adlata est enim nobis rogatio de pernicie mea, in qua quod correctum<a class="footnoteLink" href="#note_LCL007_222_1_2" id="target_note_LCL007_222_1_2"><sup>1</sup></a> esse audieramus erat eius modi ut mihi ultra quadringenta<a class="footnoteLink" href="#note_LCL007_222_2_2" id="target_note_LCL007_222_2_2"><sup>2</sup></a> milia liceret esse, illuc pervenire non liceret. statim iter Brundisium versus contuli ante diem rogationis,




<span class="br"></span><span class="lineNumber"></span><span class="br"></span>
</p></section><notes></notes></section>