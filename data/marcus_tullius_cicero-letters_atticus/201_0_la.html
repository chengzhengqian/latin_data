<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
magis. inde oppidis iis quae erant mirabiliter accep&lt;t&gt;i Laodiceam prid. Kal. Sext. venimus. ibi morati biduum perillustres fuimus honorificisque verbis omnis iniurias revellimus superiores; quod idem Apameae quinque dies morati et Synnadis triduum, Philomeli quinque dies, Iconi decem, fecimus. nihil ea iuris dictione aequabilius, nihil lenius, nihil gravius.</p>
<p><span class="br"></span><span class="lineNumber">2</span><span class="br"></span>Inde in castra veni a. d. <span class="sc">vii</span> Kal. Sept. a. d. <span class="sc">iii</span> exercitum lustravi apud Iconium. ex his castris, cum graves de Parthis †et ceris†<a class="footnoteLink" href="#note_LCL008_80_2" id="target_note_LCL008_80_2"><sup>2</sup></a> nuntii venirent, perrexi in Ciliciam per Cappadociae partem eam quae Ciliciam attingit, eo consilio et ut Armenius Artavasdes et ipsi Parthi Cappadocia se excludi putarent. cum dies quinque ad Cybistra Cappadociae castra habuissem, certior sum factus Parthos ab illo aditu Cappadociae longe abesse, Ciliciae magis imminere; itaque confestim iter in Ciliciam feci per Tauri pylas.</p>
<p><span class="br"></span><span class="lineNumber">3</span><span class="br"></span>Tarsum veni a. d. <span class="sc">iii</span> Non. Oct. inde ad Amanum contendi, qui Syriam a Cilicia in aquarum divortio dividit; qui mons erat hostium plenus sempiternorum. hic a. d. <span class="sc">iii</span> Id. Oct. magnum numerum hostium occidimus; castella munitissima nocturno Pomptini adventu, nostro matutino cepimus, incendimus; imperatores appellati sumus. castra paucos dies habuimus ea ipsa quae contra Darium - habuerat apud Issum Alexander, imperator haud paulo melior quam aut tu aut ego. ibi dies quinque morati direpto et vastato Amano inde discessimus. interim (scis enim dici

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_80_2"><a class="footnoteCrossrefLink" href="#target_note_LCL008_80_2" title="Click to highlight in text"><sup class="lineRef">2</sup>et crebri <span class="italic">coni. Watt</span></a></li><script type="text/javascript">document.getElementById('note_LCL008_80_2').style.display = "none";</script></ul></section></notes></section>