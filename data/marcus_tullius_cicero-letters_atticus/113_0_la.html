<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
tibi ac fratri et liberis nostris restitutum putes. si quid in te peccavi, ac potius quoniam peccavi, ignosce; in me enim ipsum peccavi vehementius. neque haec eo scribo quo te non meo casu maximo dolore esse adfectum sciam; sed profecto &lt;si&gt; quantum me amas et amasti tantum amare deberes ac debuisses, numquam esses passus me, quo tu abundabas, egere consilio, nec esses passus mihi persuaderi utile nobis esse legem de collegiis perferri. sed tu tantum lacrimas praebuisti dolori meo, quod erat amoris, tamquam ipse ego; quod meritis meis perfectum potuit, ut dies ac noctes quid mihi faciendum esset cogitares, id abs te meo, non tuo scelere praetermissum est. quod si non modo tu sed quisquam fuisset qui me Pompei minus liberali responso perterritum a turpissimo consilio revocaret, quod unus tu facere maxime potuisti, &lt;aut honeste occubuissemus&gt;<a class="footnoteLink" href="#note_LCL007_252_2" id="target_note_LCL007_252_2"><sup>2</sup></a> aut victores hodie viveremus. hic mihi ignosces. me enim ipsum multo magis accuso, deinde te quasi me alterum, et simul meae culpae socium quae&lt;ro&gt;. ac si restituor, etiam minus videbimur deliquisse abs teque certe, quoniam nullo nostro, tuo ipsius beneficio diligemur.</p>
<p><span class="br"></span><span class="lineNumber">5</span><span class="br"></span>Quod te cum Culleone scribis de privilegio locutum, est aliquid, sed multo est melius abrogari. si enim nemo impediet, quid est firmius? sin erit qui ferri non sinat, idem senatus consulto intercedet. nec quicquam aliud opus est

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_252_2"><a class="footnoteCrossrefLink" href="#target_note_LCL007_252_2" title="Click to highlight in text"><sup class="lineRef">2</sup><span class="italic">add. Watt, duce Bruno</span></a></li><script type="text/javascript">document.getElementById('note_LCL007_252_2').style.display = "none";</script></ul></section></notes></section>