<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ullas litteras. ex quo intellegis illud de litteris a. d. <span class="sc">v</span> Id. Febr. datis, quod inane esset etiam si verum esset, non verum esse. L. Terentium discessisse ex Africa scimus Paestumque venisse. quid is adferat aut quo modo exierit aut quid in Africa fiat scire velim. dicitur enim per Nasidium emissus esse. id quale sit velim, si inveneris, ad me scribas. de HS <span class="sc">x͞</span>, ut scribis, faciam, vale.</p>
<p><span class="sc">xvii[i]</span><a class="footnoteLink" href="#note_LCL097_240_4" id="target_note_LCL097_240_4"><sup>4</sup></a> Kal. Quint.</p>
</section>
<section class="div2">
<h2>230 (XI.18)</h2>
<h2><span class="italic">Scr. Brundisii <span class="sc">xii</span> Kal. Quint. an. 47 (§ 2)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>De illius Alexandria discessu nihil adhuc rumoris, contraque opinio valde esse impeditum. itaque nec mitto, ut constitueram, Ciceronem et te rogo ut me hinc expedias. quodvis enim supplicium levius est hac permansione. hac de re et ad Antonium scripsi et ad Balbum et ad Oppium. sive enim bellum in Italia futurum est sive classibus utentur,<a class="footnoteLink" href="#note_LCL097_240_1" id="target_note_LCL097_240_1"><sup>1</sup></a> hic esse me minime convenit; quorum fortasse utrumque <span class="br"></span><span class="lineNumber">2</span><span class="br"></span> erit, alterum certe. intellexi omnino ex Oppi sermone quem tu mihi scripsisti quae istorum ira<a class="footnoteLink" href="#note_LCL097_240_2" id="target_note_LCL097_240_2"><sup>2</sup></a> esset, sed ut eam flectas te rogo. nihil omnino iam exspecto nisi miserum, sed hoc perditius in quo nunc sum fieri nihil potest. qua re



</p></section><notes><section class="footnotes"><ul><li class="note" id="note_LCL097_240_4"><a class="footnoteCrossrefLink" href="#target_note_LCL097_240_4" title="Click to highlight in text"><sup class="lineRef">4</sup><span class="italic">del. Manutius</span></a></li><script type="text/javascript">document.getElementById('note_LCL097_240_4').style.display = "none";</script><li class="note" id="note_LCL097_240_1"><a class="footnoteCrossrefLink" href="#target_note_LCL097_240_1" title="Click to highlight in text"><sup class="lineRef">1</sup>utetur (<span class="italic">SB</span>)</a></li><script type="text/javascript">document.getElementById('note_LCL097_240_1').style.display = "none";</script><li class="note" id="note_LCL097_240_2"><a class="footnoteCrossrefLink" href="#target_note_LCL097_240_2" title="Click to highlight in text"><sup class="lineRef">2</sup>via (<span class="italic">C. F. Hermann</span>)</a></li><script type="text/javascript">document.getElementById('note_LCL097_240_2').style.display = "none";</script></ul></section></notes></section>