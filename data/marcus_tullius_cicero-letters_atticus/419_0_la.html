<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">

e municipiis denos et <span class="sc">iiii</span> viros. venerunt ad villam eius mane. primum dormi&lt;i&gt;t ad H. <span class="sc">iii</span>, deinde, cum esset nuntiatum venisse Neapolitanos et Cumanos (his enim est Caesar iratus), postridie redire iussit; lavari se velle et περὶ κοιλιολυσίαν γίνεσϑαι. hoc here effecit. hodie autem in Aenariam transire constituit &lt;ut&gt; exsulibus reditum polliceretur. sed haec omittamus, de nobis aliquid agamus.</p>
<p><span class="br"></span><span class="lineNumber">2</span><span class="br"></span>Ab Axio accepi litteras. de Tirone gratum. Vettienum diligo. Vestorio reddidi. Servius prid. Non. Mai. Minturnis mansisse dicitur, hodie in Liternino mansurus apud C. Marcellum. cras igitur nos mature videbit mihique dabit argumentum ad te epistulae. iam enim non reperio quod tibi scribam. illud admiror quod Antonius ad me ne nuntium quidem, cum praesertim me valde observarit. videlicet aut aliquid atrocius de me imperatum est &lt;aut&gt;<a class="footnoteLink" href="#note_LCL097_168_3" id="target_note_LCL097_168_3"><sup>3</sup></a> coram negare mihi non vult quod ego nec rogaturus eram nec, si impetrassem, crediturus. nos tamen aliquid excogitabimus.</p>
<p><span class="br"></span><span class="lineNumber">3</span><span class="br"></span>Tu, quaeso, si quid in Hispaniis; iam enim poterit audiri et omnes ita exspectant ut, si recte fuerit, nihil negoti futurum putent. ego autem nec retentis iis confectam rem puto neque amissis desperatam. Silium et Ocellam et ceteros credo retardatos. te quoque a †curto† impediri video; etsi, ut opinor, habes †εκιταονον†.<a class="footnoteLink" href="#note_LCL097_168_4" id="target_note_LCL097_168_4"><sup>4</sup></a></p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_168_3"><a class="footnoteCrossrefLink" href="#target_note_LCL097_168_3" title="Click to highlight in text"><sup class="lineRef">3</sup><span class="italic">add. Schütz</span></a></li><script type="text/javascript">document.getElementById('note_LCL097_168_3').style.display = "none";</script><li class="note" id="note_LCL097_168_4"><a class="footnoteCrossrefLink" href="#target_note_LCL097_168_4" title="Click to highlight in text"><sup class="lineRef">4</sup>ἔκπλουν <span class="italic">Baiter</span></a></li><script type="text/javascript">document.getElementById('note_LCL097_168_4').style.display = "none";</script></ul></section></notes></section>