<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>407 (XVI.16)</h2>
<h2><span class="italic">Scr. in Arpinati <span class="sc">iv</span> vel <span class="sc">iii</span> Non. Quint. an. 44</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Iucundissimas tuas legi litteras. ad Plancum scripsi, misi. habes exemplum. cum Tirone quid sis locutus cognoscam <span class="br"></span><span class="lineNumber">2</span><span class="br"></span> ex ipso. cum sorore ages attentius, si te occupatione ista relaxaris.</p>
</section>
<section class="div2">
<h2>407A (XVI.16A)</h2>
<h2><span class="italic">Scr. in Arpinati <span class="sc">iv</span> vel <span class="sc">iii</span> Non. Quint. an. 44</span></h2>
<h2><span class="ac">M. Cicero L. Planco Pr. Desig. Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Attici nostri te valde studiosum esse cognovi, mei vero ita <span class="br"></span><span class="lineNumber">(3)</span><span class="br"></span> cupidum ut mehercule paucos aeque observantis atque amantis me habere existimem. ad paternas enim magnas et veteres et iustas necessitudines magnam attulit accessionem tua voluntas erga me meaque erga te par atque mutua.</p>
<p><span class="br"></span><span class="lineNumber">2</span><span class="br"></span>Buthrotia tibi causa ignota non est. egi enim saepe de <span class="br"></span><span class="lineNumber">(4)</span><span class="br"></span> ea re tecum tibique totam rem demonstravi, quae est acta hoc modo: ut primum Buthrotium agrum proscriptum vidimus, commotus Atticus libellum composuit. eum mihi dedit ut darem Caesari; eram enim cenaturus apud eum illo die. eum libellum Caesari dedi. probavit causam, rescripsit Attico aequa eum postulare, admonuit tamen ut <span class="br"></span><span class="lineNumber">3</span><span class="br"></span> pecuniam reliquam Buthrotii ad diem solverent. Atticus, <span class="br"></span><span class="lineNumber">(5)</span><span class="br"></span> qui civitatem conservatam cuperet, pecuniam numeravit </p></section><notes></notes></section>