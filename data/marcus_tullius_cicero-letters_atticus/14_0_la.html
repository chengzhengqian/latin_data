<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sustinerent, aequum esse eum et officio meo consulere et tempori. durius accipere hoc mihi visus est quam vellem et quam homines belli solent, et postea prorsus ab instituta nostra paucorum dierum consuetudine longe refugit.</p>
<p>Abs te peto ut mihi hoc ignoscas et me existimes humanitate esse prohibitum ne contra amici summam existimationem miserrimo eius tempore venirem, cum is omnia sua studia et officia in me contulisset. quod si voles in me esse durior, ambitionem putabis mihi obstitisse. ego autem arbitror, etiam si id sit, mihi ignoscendum esse, ‘ἐπεὶ οὐχ ἱερήιον οὐδὲ βοείην.’ vides enim in quo cursu simus et quam omnis gratias non modo retinendas verum etiam acquirendas putemus. spero tibi me causam probasse, cupio quidem certe.</p>
<p><span class="br"></span><span class="lineNumber">5</span><span class="br"></span>Hermathena tua valde me delectat et posita ita belle est ut totum gymnasium †eliu ἀνάϑημα†<a class="footnoteLink" href="#note_LCL007_54_5" id="target_note_LCL007_54_5"><sup>5</sup></a> esse videatur. multum te amamus.</p>
</section>
<section class="div2">
<h2>11 (I.2)</h2>
<h2><span class="italic">Scr. Romae paulo post superiorem</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>L. Iulio Caesare C. Marcio Figulo consulibus filiolo me auctum scito, salva Terentia.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL007_54_5"><a class="footnoteCrossrefLink" href="#target_note_LCL007_54_5" title="Click to highlight in text"><sup class="lineRef">5</sup><span class="italic">varia codd</span>.: eius ἀν- <span class="italic">coni. Schütz</span></a></li><script type="text/javascript">document.getElementById('note_LCL007_54_5').style.display = "none";</script></ul></section></notes></section>