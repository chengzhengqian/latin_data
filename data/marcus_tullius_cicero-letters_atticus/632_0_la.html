<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
beneficio istorum utantur? quid turpius? ut moliantur aliquid? nec audent nec iam possunt. age, quiescant auctoribus nobis; quis incolumitatem praestat? si vero aliquid de Decimo gravius, quae nostris vita, etiam si nemo molestus sit? ludos vero non facere! quid foedius? frumentum imponere! quae est alia Dionis legatio aut quod munus in re publica sordidius? prorsus quidem consilia tali in re ne iis quidem tuta sunt qui dant. sed possim id neglegere proficiens; frustra vero quid ingrediar? matris consilio cum utatur vel etiam precibus, quid me interponam? sed tamen cogitabo quo genere utar litterarum; nam silere non possum. statim igitur mittam vel Antium vel Circeios.</p>
</section>
<section class="div2">
<h2>389 (XV.11)</h2>
<h2><span class="italic">Scr. fort. Antii c. <span class="sc">vii</span> Id. Iun. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Antium veni ante H.<a class="footnoteLink" href="#note_LCL491_246_1" id="target_note_LCL491_246_1"><sup>1</sup></a> <span class="sc">vi</span>. Bruto iucundus noster adventus. deinde multis audientibus, Servilia, Tertulla, Porcia, quaerere quid placeret. aderat etiam Favonius. ego, quod eram meditatus in via, suadere ut uteretur Asiatica curatione frumenti; nihil esse iam reliqui quod ageremus nisi ut salvus esse&lt;t&gt;; in eo etiam ipsi rei publicae esse praesidium. quam orationem cum ingressus essem, Cassius intervenit.

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_246_1"><a class="footnoteCrossrefLink" href="#target_note_LCL491_246_1" title="Click to highlight in text"><sup class="lineRef">1</sup>K. <span class="sc">vi</span>. <span class="italic">vel sim</span>. (<span class="italic">SB</span>)</a></li><script type="text/javascript">document.getElementById('note_LCL491_246_1').style.display = "none";</script></ul></section></notes></section>