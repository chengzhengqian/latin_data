<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
&lt;quid&gt;<a class="footnoteLink" href="#note_LCL008_140_11" id="target_note_LCL008_140_11"><sup>11</sup></a> tu, qui ais Brutum cupere aliquid perdere? ‘quaternas habebat in syngrapha.’ fieri non poterat nec, si posset, ego pati possem. audio omnino Scaptium paenitere. nam quod senatus consultum esse dicebat ut ius ex syngrapha diceretur, eo consilio factum est quod pecuniam Salamini contra legem Gabiniam sumpserant. vetabat autem &lt;e&gt;a lex ius dici de ita sumpta pecunia; decrevit igitur senatus ut ius diceretur &lt;ex&gt; ista syngrapha. nunc ista habet <span class="br"></span><span class="lineNumber">8</span><span class="br"></span> iuris idem quod ceterae, nihil praecipui. haec a me ordine facta puto me Bruto probaturum, tibi<a class="footnoteLink" href="#note_LCL008_140_12" id="target_note_LCL008_140_12"><sup>12</sup></a> nescio, Catoni certe probabo.</p>
<p>Sed iam ad te ipsum revertor. ain tandem, Attice, laudator integritatis et elegantiae nostrae? ‘ausus es hoc ex ore tuo’ (inquit Ennius), ut equites Scaptio ad pecuniam cogendam darem me rogare? an tu si mecum esses, qui scribis morderi te interdum quod non simul sis, paterere me id facere si vellem? ‘non amplius’ inquis ‘quinquaginta.’ cum Spartaco minus multi primo fuerunt. quid tandem isti mali in tam tenera insula non fecissent? &lt;non fecissent&gt; autem? immo quid ante adventum meum non fecerunt? inclusum in curia senatum habuerunt Salaminum ita multos dies ut interierint non nulli fame; erat enim praefectus Appi Scaptius et habebat turmas ab Appio. id me igitur tu, cuius mehercule os mihi ante oculos solet versari cum de aliquo officio ac laude cogito, tu me, inquam, rogas praefectus ut Scaptius sit? at hoc statueramus, ut negotiatorem neminem, idque Bruto probamus. habeat is turmas? cur


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_140_11"><a class="footnoteCrossrefLink" href="#target_note_LCL008_140_11" title="Click to highlight in text"><sup class="lineRef">11</sup><span class="italic">add. Schütz</span></a></li><script type="text/javascript">document.getElementById('note_LCL008_140_11').style.display = "none";</script><li class="note inline" id="note_LCL008_140_12"><a class="footnoteCrossrefLink" href="#target_note_LCL008_140_12" title="Click to highlight in text"><sup class="lineRef">12</sup>tibine <span class="italic">Orelli</span></a></li><script type="text/javascript">document.getElementById('note_LCL008_140_12').style.display = "none";</script></ul></section></notes></section>