<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Iuvenem nostrum non possum non amare, sed ab eo nos non amari plane intellego. nihil ego vidi tam ἀνηϑοποίητον tam aversum a suis, tam nescio quid cogitans. vim incredibilem molestiarum! sed erit curae et est ut regatur. mirum est enim ingenium, ἤϑους ἐπιμελητέον.</p>
</section>
<section class="div2">
<h2>202 (X.11)</h2>
<h2><span class="italic">Scr. in Cumano <span class="sc">iv</span> Non. Mai. an. 49</span></h2>
<h2><span class="ac">&lt;Cicero Attico Sal.&gt;</span></h2>
<p><span class="br"></span><span class="lineNumber">1</span><span class="br"></span>Obsignata iam epistula superiore non placuit ei dari cui constitueram quod erat alienus; itaque eo die data non est. interim venit Philotimus et mihi a te litteras reddidit. quibus quae de fratre meo scribis, sunt ea quidem parum firma sed habent nihil ὕπουλον, nihil fallax, nihil non flexibile ad bonitatem, nihil quod non quo velis uno sermone possis perducere; ne multa, omnis suos, etiam quibus irascitur crebrius, tamen caros habet, me quidem se ipso cariorem. quod de puero al&lt;i&gt;ter ad te scripsit et ad matrem de filio, non reprehendo. de itinere et de sorore quae scribis molesta sunt eoque magis quod ea tempora nostra sunt ut ego iis mederi non possim. nam certe mederer; sed quibus in malis et qua in desperatione rerum simus vides.</p>
<p><span class="br"></span><span class="lineNumber">2</span><span class="br"></span>Illa de ratione nummaria non sunt eius modi (saepe enim audio ex ipso) ut non cupiat tibi praestare et in eo
</p></section><notes></notes></section>