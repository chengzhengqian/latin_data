<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
etiam nunc domi tuae, sed invitis perditissimis hominibus esse diutius non potes. hoc miserius, hoc turpius quicquam? vagamur egentes cum coniugibus et liberis; in unius hominis quotannis periculose aegrotantis anima positas omnis nostras spes habemus, &lt;non&gt; expulsi sed evocati ex patria; quam non servandam ad reditum nostrum sed diripiendam et inflammandam reliquimus. ita multi nobiscum sunt? non in suburbanis, non in hortis, non in ipsa &lt;urbe&gt;? et, si non sunt, non erunt? nos interea ne Capuae quidem sed Luceriae, et oram quidem maritimam iam relinquemus, Afranium exspectabimus &lt;et&gt; Petreium; nam in Labieno parum est dignitatis. hic tu in me ∗ ∗ ∗<a class="footnoteLink" href="#note_LCL008_276_3" id="target_note_LCL008_276_3"><sup>3</sup></a> illud desideras? nihil de me dico, alii viderint; hic quidem quae est ∗ ∗ ∗?<a class="footnoteLink" href="#note_LCL008_276_3" id="target_note_LCL008_276_3"><sup>3</sup></a> domi vestrae estis et eritis omnes boni. quis istic se mihi non ostendit? quis nunc adest hoc bello (sic enim <span class="br"></span><span class="lineNumber">4</span><span class="br"></span> iam appellandum est)? Vibulli res gestae sunt adhuc maximae. id ex Pompei litteris cognosces, in quibus animadvertito illum locum ubi erit διπλῆ: videbis de Gnaeo nostro ipse Vibullius quid existimet. quo igitur haec spectat oratio? ego pro Pompeio libenter emori possum, facio pluris omnium hominum neminem; sed non ita uno in eo iudico spem de salute rei publicae. significas enim aliquanto secus quam solebas, ut etiam Italia, si ille cedat, putes cedendum; quod ego nec rei publicae puto esse utile nec liberis meis, praeterea neque rectum neque honestum. †sed cur†<a class="footnoteLink" href="#note_LCL008_276_4" id="target_note_LCL008_276_4"><sup>4</sup></a>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_276_3"><a class="footnoteCrossrefLink" href="#target_note_LCL008_276_3" title="Click to highlight in text"><sup class="lineRef">3</sup><span class="italic">Graeca, velut</span> φρόνημα ἀριστοκρατικόν <span class="italic">et</span> ἀριστοκρτὶα, <span class="italic">excidisse coni. SB</span></a></li><script type="text/javascript">document.getElementById('note_LCL008_276_3').style.display = "none";</script><li class="note inline" id="note_LCL008_276_4"><a class="footnoteCrossrefLink" href="#target_note_LCL008_276_4" title="Click to highlight in text"><sup class="lineRef">4</sup>sequitur <span class="italic">coni. SB</span></a></li><script type="text/javascript">document.getElementById('note_LCL008_276_4').style.display = "none";</script></ul></section></notes></section>