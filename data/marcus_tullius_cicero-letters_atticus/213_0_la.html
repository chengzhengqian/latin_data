<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>115 (VI.1)</h2>
<h2><span class="italic">Scr. Laodiceae <span class="sc">x</span> Kal. Mart. an. 50 (§26)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Accepi tuas litteras a. d. V Terminalia Laodiceae; quas legi libentissime plenissimas amoris, humanitatis, offici, diligentiae. iis igitur respondebo, ∗ ∗ ∗<a class="footnoteLink" href="#note_LCL008_104_1" id="target_note_LCL008_104_1"><sup>1</sup></a> (sic enim postulas), nec οἰκονομίαν meam instituam sed ordinem conservabo tuum.</p>
<p>Recentissimas a Cybistris te meas litteras habere ais a.d. <span class="sc">x</span> Kal. Oct. datas et scire vis tuas ego quas acceperim: omnis fere quas commemoras, praeter eas quas scribis Lentuli pueris et quas Equo Tutico et Brundisio datas. qua re non οἴχεται tua industria, quod vereris, sed praeclare ponitur, si quidem id egisti, ut ego delectarer; nam nulla re sum delectatus magis.</p>
<p><span class="br"></span><span class="lineNumber">2</span><span class="br"></span>Quod meam βαϑύτητα in Appio tibi, liberalitatem etiam in Bruto probo, vehementer gaudeo; ac putaram paulo secus. Appius enim ad me ex itinere bis terve ὑπομεμψιμοίρους litteras miserat quod quaedam a se constituta rescinderem. ut si medicus, cum aegrotus alii medico traditus sit, irasci velit ei medico qui sibi successerit si quae ipse in curando constituerit immutet ille, sic Appius, cum ἐξ ἀφαιρέσεως provinciam curarit, sanguinem miserit, quicquid potuit detraxerit, mihi tradiderit enectam, προσανατρεφομένην eam a me non libenter vidi&lt;t&gt;.<a class="footnoteLink" href="#note_LCL008_104_2" id="target_note_LCL008_104_2"><sup>2</sup></a> sed modo suscenset, [et] modo gratias agit; nihil enim a me fit cum ulla illius contumelia; tantum modo dissimilitudo meae


</p></section><notes><section class="footnotes"><ul><li class="note" id="note_LCL008_104_1"><a class="footnoteCrossrefLink" href="#target_note_LCL008_104_1" title="Click to highlight in text"><sup class="lineRef">1</sup>κατὰ μίτον <span class="italic">supplevit Boot</span></a></li><script type="text/javascript">document.getElementById('note_LCL008_104_1').style.display = "none";</script><li class="note" id="note_LCL008_104_2"><a class="footnoteCrossrefLink" href="#target_note_LCL008_104_2" title="Click to highlight in text"><sup class="lineRef">2</sup><span class="italic">add. SB</span> (videt <span class="italic">Manutius</span>)</a></li><script type="text/javascript">document.getElementById('note_LCL008_104_2').style.display = "none";</script></ul></section></notes></section>