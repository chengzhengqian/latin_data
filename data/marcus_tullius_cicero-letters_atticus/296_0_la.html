<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ego bellum foedissimum futurum puto, nisi qui, ut tu sc&lt;rib&gt;is,<a class="footnoteLink" href="#note_LCL008_270_4" id="target_note_LCL008_270_4"><sup>4</sup></a> Parthicus casus exstiterit.</p>
</section>
<section class="div2">
<h2>151 (VIII.1)</h2>
<h2><span class="italic">Scr. in Formiano <span class="sc">xv</span> vel <span class="sc">xiv</span> Kal. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Cum ad te litteras dedissem, redditae mihi litterae sunt a Pompeio: cetera de rebus in Piceno gestis quas<a class="footnoteLink" href="#note_LCL008_270_1" id="target_note_LCL008_270_1"><sup>1</sup></a> ad se Vibullius scripsisset, de dilectu Domiti, quae sunt vobis nota, nec tam laeta erant in iis litteris quam ad me Philotimus &lt;scrips&gt;erat. ipsam tibi epistulam misissem, sed iam subito fratris puer proficiscebatur; cras igitur mittam. sed in ea Pompei epistula erat in extremo ipsius manu ‘tu censeo Luceriam venias; nusquam eris tutius.’ id ego in eam partem accepi, haec oppida atque oram maritimam illum pro relicto habere, nec sum miratus eum qui caput <span class="br"></span><span class="lineNumber">2</span><span class="br"></span> ipsum reliquisset reliquis membris non parcere. ei statim rescripsi, hominemque certum misi de comitibus meis, &lt;me&gt; non quaerere ubi tutissimo essem; si me vellet sua aut rei publicae causa Luceriam venire, statim esse venturum; hortatusque sum ut oram maritimam retineret, si rem frumentariam sibi ex provinciis suppeditari vellet. hoc me frustra scribere videbam; sed uti in urbe retinenda tunc,


</p></section><notes><section class="footnotes"><ul><li class="note" id="note_LCL008_270_4"><a class="footnoteCrossrefLink" href="#target_note_LCL008_270_4" title="Click to highlight in text"><sup class="lineRef">4</sup><span class="italic">add. Orelli</span></a></li><script type="text/javascript">document.getElementById('note_LCL008_270_4').style.display = "none";</script><li class="note inline" id="note_LCL008_270_1"><a class="footnoteCrossrefLink" href="#target_note_LCL008_270_1" title="Click to highlight in text"><sup class="lineRef">1</sup>qu(a)e (<span class="italic">SB</span>)</a></li><script type="text/javascript">document.getElementById('note_LCL008_270_1').style.display = "none";</script></ul></section></notes></section>