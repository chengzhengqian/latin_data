<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
eo ipso laudandum, quod laudari non laborarit?</p>
<p><span class="br"></span><span class="lineNumber">3</span><span class="br"></span>Sed redeo ad illud. noli putare mihi aliam consolationem esse huius ingentis molestiae nisi quod spero non longiorem annua fore. hoc me ita velle multi non credunt ex consuetudine aliorum: tu, qui scis, omnem diligentiam adhibebis, tum scilicet cum id agi debebit, cum ex Epiro redieris.</p>
<p>De re publica scribas ad me velim si quid erit quod op&lt;us sit sc&gt; ire.<a class="footnoteLink" href="#note_LCL008_30_2" id="target_note_LCL008_30_2"><sup>2</sup></a> nondum enim satis huc erat adlatum quo modo Caesar ferret de auctoritate perscripta, eratque rumor de Transpadanis, eos iussos <span class="sc">iiii</span> viros creare; quod si ita est, magnos motus timeo. sed aliquid ex Pompeio sciam.</p>
</section>
<section class="div2">
<h2>96 (V.3)</h2>
<h2><span class="italic">Scr. in Trebulano <span class="sc">v</span> Id. Mai. an. 51 (§ 3)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>A. d. <span class="sc">v</span>&lt;<span class="sc">i</span>&gt; Id. Mai. veni in Trebulanum ad Pontium; ibi mihi tuae litterae binae redditae sunt tertio abs te die. eodem autem exiens e Pompeiano Philotimo dederam ad te litteras; nec vero nunc erat sane quid scriberem. qui de re publica rumores scribe, quaeso; in oppidis enim summum video timorem, sed multa inania. quid de his<a class="footnoteLink" href="#note_LCL008_30_1" id="target_note_LCL008_30_1"><sup>1</sup></a> ∗ ∗ ∗ cogites et quando scire velim.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_30_2"><a class="footnoteCrossrefLink" href="#target_note_LCL008_30_2" title="Click to highlight in text"><sup class="lineRef">2</sup>opere <span class="italic">vel</span> operare (<span class="italic">Watt</span>: operae est (<span class="italic">debuit</span> sit) <span class="italic">Purser</span>)</a></li><script type="text/javascript">document.getElementById('note_LCL008_30_2').style.display = "none";</script><li class="note" id="note_LCL008_30_1"><a class="footnoteCrossrefLink" href="#target_note_LCL008_30_1" title="Click to highlight in text"><sup class="lineRef">1</sup><span class="italic">excidisse aliquid</span>, <span class="italic">velut</span> existimes et de itinere quid <span class="italic">censuit SB</span></a></li><script type="text/javascript">document.getElementById('note_LCL008_30_1').style.display = "none";</script></ul></section></notes></section>