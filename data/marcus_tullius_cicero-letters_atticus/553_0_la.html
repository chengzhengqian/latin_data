<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>De fama nihil sane laboro, etsi scripseram ad te tunc stulte ‘nihil melius’; curandum enim non est. atque hoc ‘in omni vita sua quemque &lt;a&gt; recta conscientia traversum unguem non oportet discedere’ viden quam φιλοσóφως? an tu nos frustra existimas haec in manibus habere? δεδῆχϑαι te nollem quod nihil erat. redeo enim rursus eodem: quicquamne me putas curare in toto, nisi ut ei ne desim? id ago scilicet ut iudicia videar tenere. μὴ γὰρ αὐτοῖς! vellem tam domestica ferre possem quam ista contemnere. putas autem me voluisse aliquid quod perfectum non sit? non licet scilicet sententiam suam. sed tamen quae tum acta sunt non possum non probare, et tamen non curare pulchre possum, sicuti facio. sed nimium multa de nugis.</p>
</section>
<section class="div2">
<h2>329 (XIII.22)</h2>
<h2><span class="italic">Scr. in Arpinati <span class="sc">iv</span> Non. Quint., ut vid., an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>De Varrone non sine causa quid tibi placeat tam diligenter exquiro. occurrunt mihi quaedam. sed ea coram. te autem ἀσμεναíτατα intexo, faciamque id crebrius. proximis enim tuis litteris primum te id non nolle cognovi.</p>
<p><span class="br"></span><span class="lineNumber">2</span><span class="br"></span>De Marcello scripserat ad me Cassius antea, τὰ κατὰ μέρος Servius. o rem acerbam!</p>
<span class="br"></span><span class="lineNumber"></span><span class="br"></span>
</section><notes></notes></section>