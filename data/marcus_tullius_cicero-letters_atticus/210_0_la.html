<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">11</span><span class="br"></span>Quid multa? ut ei fidem meam praestarem, cum ad me Salamini Tarsum venissent et una Scaptius, imperavi ut pecuniam solverent. multa de syngrapha, de Scapti iniuriis. negavi me audire; hortatus sum, petivi etiam pro meis in civitatem beneficiis ut negotium conficerent, dixi denique me coacturum. homines non modo non recusare sed etiam hoc dicere, se a me solvere; quod enim praetori dare consuessent quoniam ego non acceperam, se a me quodam modo dare, atque etiam minus esse aliquanto in Scapti nomine quam in vectigali praetorio. collaudavi homines. ‘recte’ inquit Scaptius, ‘sed subducamus summam.’ interim cum ego in edicto translaticio centesimas me observaturum haberem cum anatocismo<a class="footnoteLink" href="#note_LCL008_98_5" id="target_note_LCL008_98_5"><sup>5</sup></a> anniversario, ille ex syngrapha postulabat quaternas. ‘quid ais?’ inquam, ‘possumne contra meum &lt;e&gt;dictum?’ at ille profert senatus consultum Lentulo Philippoque consulibus, ‘ut qui Ciliciam <span class="br"></span><span class="lineNumber">12</span><span class="br"></span> obtineret [et] ius ex illa syngrapha diceret.’ cohorrui primo; etenim erat interitus civitatis. reperio duo senatus consulta isdem consulibus de eadem syngrapha. Salamini cum Romae versuram facere vellent, non poterant, quod lex Gabinia vetabat. tum iis Bruti familiares freti gratia Bruti dare volebant quaternis,<a class="footnoteLink" href="#note_LCL008_98_6" id="target_note_LCL008_98_6"><sup>6</sup></a> si sibi senatus consulto caveretur. fit gratia Bruti senatus consultum, ‘ut neve Salaminis neve qui eis dedisset fraudi esset.’ pecuniam numerarunt. at<a class="footnoteLink" href="#note_LCL008_98_7" id="target_note_LCL008_98_7"><sup>7</sup></a> postea venit in mentem faeneratoribus



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_98_5"><a class="footnoteCrossrefLink" href="#target_note_LCL008_98_5" title="Click to highlight in text"><sup class="lineRef">5</sup>antiochi(i)s (<span class="italic">Corradus</span>)</a></li><script type="text/javascript">document.getElementById('note_LCL008_98_5').style.display = "none";</script><li class="note" id="note_LCL008_98_6"><a class="footnoteCrossrefLink" href="#target_note_LCL008_98_6" title="Click to highlight in text"><sup class="lineRef">6</sup>quat(t)uor (<span class="italic">intellexit Victorius</span>)</a></li><script type="text/javascript">document.getElementById('note_LCL008_98_6').style.display = "none";</script><li class="note" id="note_LCL008_98_7"><a class="footnoteCrossrefLink" href="#target_note_LCL008_98_7" title="Click to highlight in text"><sup class="lineRef">7</sup>et (<span class="italic">Ernesti</span>)</a></li><script type="text/javascript">document.getElementById('note_LCL008_98_7').style.display = "none";</script></ul></section></notes></section>