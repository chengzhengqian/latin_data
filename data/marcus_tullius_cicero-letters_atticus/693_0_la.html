<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
etsi sponsores appellare videtur habere quandam δυ&lt;σ&gt;ωπίαν, tamen hoc quale sit consideres velim: possumus enim, ut sponsores &lt;non&gt; appellentur,<a class="footnoteLink" href="#note_LCL491_368_1" id="target_note_LCL491_368_1"><sup>1</sup></a> procuratores<a class="footnoteLink" href="#note_LCL491_368_2" id="target_note_LCL491_368_2"><sup>2</sup></a> in ius ducere; neque enim illi litem contestabuntur. quo facto non sum nescius sponsores liberari. sed et illi turpe arbitror eo nomine quod satis dato debeat procuratores eius non dissolvere et nostrae gravitatis ius nostrum sine summa illius ignominia persequi. de hoc quid placeat rescribas velim; nec dubito quin hoc totum lenius administraturus sis.</p>
<p><span class="br"></span><span class="lineNumber">3</span><span class="br"></span>Redeo ad rem publicam. multa mehercule a te saepe ἐν πολιτικῷ genere prudenter, sed his litteris nihil prudentius. quamquam enim †postea† in praesentia belle iste puer retundit Antonium, tamen exitum exspectare debemus. at quae contio! nam est missa mihi. iurat ‘ita sibi parentis honores consequi liceat’ et simul dextram intendit ad statuam. μηδὲ σωϑείην ὑπό γε τοιούτου! sed, ut scribis, certissimum video esse discrimen Cascae nostri tribunatum, de quo quidem ipso dixi Oppio, cum me hortaretur ut adulescentem totamque causam manumque veteranorum complecterer, me &lt;n&gt;ullo modo facere posse, &lt;nisi&gt; mihi exploratum esset eum non modo non inimicum tyrannoctonis verum etiam amicum fore. cum ille diceret ita futurum, ‘quid igitur festinamus?’ inquam. ‘illi enim mea opera ante Kal. Ian. nihil opus est, nos autem eius voluntatem ante Id. Dec. pers&lt;pi&gt;ciemus in Casca.’ valde mihi adsensus est. quam ob rem haec quidem hactenus.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_368_1"><a class="footnoteCrossrefLink" href="#target_note_LCL491_368_1" title="Click to highlight in text"><sup class="lineRef">1</sup>appellemur (ς: -mus <span class="italic">Orelli</span>)</a></li><script type="text/javascript">document.getElementById('note_LCL491_368_1').style.display = "none";</script><li class="note inline" id="note_LCL491_368_2"><a class="footnoteCrossrefLink" href="#target_note_LCL491_368_2" title="Click to highlight in text"><sup class="lineRef">2</sup>procuratorem (<span class="italic">Bosius</span>)</a></li><script type="text/javascript">document.getElementById('note_LCL491_368_2').style.display = "none";</script></ul></section></notes></section>