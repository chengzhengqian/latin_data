<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
praeda, imperata tamen pecunia exercitum ex Britannia reportabant. Q. Pilius erat iam ad Caesarem profectus.</p>
<p>Tu, si aut amor in te est nostri ac tuorum aut ulla veritas, aut si etiam sapis ac frui tuis commodis cogitas, adventare et prope adesse iam debes. non mehercule aequo animo te careo; te autem quid mirum, qui Dionysium tanto opere desiderem? quem quidem abs te, cum dies venerit, et ego et Cicero meus flagitabit. abs te proximas litteras habebam Epheso a. d. <span class="sc">v</span> Id. Sext. datas.</p>
</section>
<section class="div2">
<h2>93 (IV.19)</h2>
<h2><span class="italic">Scr. Romae ex. m. Nov. an. 54</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>O exspectatas mihi tuas litteras! o gratum adventum! o constantiam promissi et fidem miram! o navigationem amandam! quam mehercule ego valde timebam recordans superioris tuae transmissionis δέρρεις. sed, nisi fallor, citius te quam scribis videbo. credo enim te putasse tuas mulieres in Apulia esse; quod cum secus erit, quid te Apulia moretur? an<a class="footnoteLink" href="#note_LCL008_20_1" id="target_note_LCL008_20_1"><sup>1</sup></a> Vestorio dandi sunt dies et ille Latinus Ἀττικισμὸς ex intervallo regustandus? quin tu huc advolas

</p></section><notes><section class="footnotes"><ul><li class="note" id="note_LCL008_20_1"><a class="footnoteCrossrefLink" href="#target_note_LCL008_20_1" title="Click to highlight in text"><sup class="lineRef">1</sup>nam (<span class="italic">Boot</span>: num <span class="italic">Pluygers</span>)</a></li><script type="text/javascript">document.getElementById('note_LCL008_20_1').style.display = "none";</script></ul></section></notes></section>