<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
scribis nemo mihi umquam dixit ex dote esse detracta; numquam enim essem passus. sed haec minima est ex iis iniuriis quas accepi; de quibus ad te dolore et lacrimis <span class="br"></span><span class="lineNumber">3</span><span class="br"></span> scribere prohibeor. ex ea pecunia quae fuit in Asia partem dimidiam fere exegi. tutius videbatur fore ibi ubi est quam apud publicanos.</p>
<p>Quod me hortaris ut firmo sim animo, vellem posses aliquid adferre quam ob rem id facere possem. sed si ad ceteras miserias accessit etiam id quod mihi Chrysippus dixit parari (tu nihil significasti) de domo, quis me miserior umquam<a class="footnoteLink" href="#note_LCL097_188_2" id="target_note_LCL097_188_2"><sup>2</sup></a> fuit? oro, obsecro, ignosce. non possum plura scribere. quanto maerore urgear profecto vides. quod si mihi commune cum ceteris esset qui videntur in eadem causa esse, minor mea culpa videretur et eo tolerabilior<a class="footnoteLink" href="#note_LCL097_188_3" id="target_note_LCL097_188_3"><sup>3</sup></a> esset. nunc nihil est quod consoletur, nisi quid tu efficis, si modo etiam nunc effici potest, ut ne qua singulari adficiar calamitate et iniuria.</p>
<p><span class="br"></span><span class="lineNumber">4</span><span class="br"></span>Tardius ad te remisi tabellarium quod potestas mittendi non fuit. a tuis et nummorum accepi HS <span class="sc">x͞x͞</span> et vestimentorum quod opus fuit. quibus tibi videbitur velim des litteras meo nomine. nosti meos familiaris. &lt;si&gt; signum requirent aut manum, dices iis me propter custodias ea vitasse.</p>
</section><notes><section class="footnotes"><ul><li class="note" id="note_LCL097_188_2"><a class="footnoteCrossrefLink" href="#target_note_LCL097_188_2" title="Click to highlight in text"><sup class="lineRef">2</sup>uno iam (<span class="italic">H. Schwarz</span>)</a></li><script type="text/javascript">document.getElementById('note_LCL097_188_2').style.display = "none";</script><li class="note" id="note_LCL097_188_3"><a class="footnoteCrossrefLink" href="#target_note_LCL097_188_3" title="Click to highlight in text"><sup class="lineRef">3</sup>-bilius <span class="italic">coni. SB</span></a></li><script type="text/javascript">document.getElementById('note_LCL097_188_3').style.display = "none";</script></ul></section></notes></section>