<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
quam apud Caesarem contra me esset habiturus. multa &lt;a&gt; se dicta contra eius amentiam. multa postea Patris [eius]<a class="footnoteLink" href="#note_LCL097_216_1" id="target_note_LCL097_216_1"><sup>1</sup></a> simili scelere secum Quintum patrem locutum; cuius furorem ex iis epistulis quas ad te misi perspicere potuisti. haec tibi dolori esse certo scio; me quidem excruciant, et eo magis quod mihi cum illis ne querendi quidem locum futurum puto.</p>
<p>De Africanis rebus longe alia nobis ac tu scripseras nuntiantur. nihil enim firmius esse dicunt, nihil paratius. accedit Hispania et alienata Italia, legionum nec vis eadem nec voluntas, urbanae res perditae. quid est ubi acquiescam, nisi quam diu tuas litteras lego? quae essent profecto crebriores, si quid haberes quo putares meam molestiam <span class="br"></span><span class="lineNumber">2</span><span class="br"></span> minui posse. sed tamen te rogo ut ne intermittas scribere ad me quicquid erit eosque qui mihi tam crudeliter inimici sunt, si odisse non potes, accuses tamen, non ut aliquid proficias sed ut tibi me carum esse sentiant. plura ad te scribam, si mihi ad eas litteras quas proxime ad te dedi rescripseris. vale.</p>
<p><span class="sc">xii</span> Kal. Febr.</p>
</section>
<section class="div2">
<h2>222 (XI.11)</h2>
<h2><span class="italic">Scr. Brundisii <span class="sc">viii</span> Id. Mart. an. 47 (ยง 2)</span></h2>
<h2><span class="ac">Cicero Attico Sal.</span></h2>
<p class="noindent">Confectus iam cruciatu maximorum dolorum ne si sit quidem quod ad te debeam scribere facile id exsequi possim;

</p></section><notes><section class="footnotes"><ul><li class="note" id="note_LCL097_216_1"><a class="footnoteCrossrefLink" href="#target_note_LCL097_216_1" title="Click to highlight in text"><sup class="lineRef">1</sup>patris eius (<span class="italic">Orelli</span>)</a></li><script type="text/javascript">document.getElementById('note_LCL097_216_1').style.display = "none";</script></ul></section></notes></section>