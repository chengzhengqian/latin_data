<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>378 (XV.1a)</h2>
<h2><span class="italic">Scr. in Sinuessano <span class="sc">xv</span> Kal. Iun. an. 44</span></h2>
<h2><span class="ac">&lt;Cicero Attico Sal&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Heri dederam ad te litteras exiens e Puteolano deverteramque in Cumanum. ibi bene valentem videram Piliam, quin etiam paulo &lt;post&gt;<a class="footnoteLink" href="#note_LCL491_220_1" id="target_note_LCL491_220_1"><sup>1</sup></a> Cumis eam vidi; venerat enim in funus, cui funeri ego quoque operam dedi. Cn. Lucceius,<a class="footnoteLink" href="#note_LCL491_220_2" id="target_note_LCL491_220_2"><sup>2</sup></a> familiaris noster, matrem effer&lt;eb&gt;at. mansi igitur eo die in Sinuessano atque inde mane postridie Arpinum proficiscens hanc epistulam exaravi.</p>
<p><span class="br"></span><span class="lineNumber">2</span><span class="br"></span>Erat autem nihil novi quod aut scriberem aut ex te quaererem, nisi forte hoc ad rem putas pertinere: Brutus noster misit ad me orationem suam habitam in contione Capitolina petivitque a me ut eam ne ambitiose corrigerem ante quam ederet. est autem oratio scripta elegantissime sententiis, verbis, ut nihil possit ultra. ego tamen si illam causam habuissem, scripsissem ardentius. ὑπóϑεσις vides quae sit &lt;et&gt;<a class="footnoteLink" href="#note_LCL491_220_3" id="target_note_LCL491_220_3"><sup>3</sup></a> persona dicentis. itaque eam corrigere non potui. quo enim in genere Brutus noster esse vult et quod iudicium habet de optimo genere dicendi, id ita consecutus est in ea oratione ut elegantius esse nihil possit; sed ego secutus<a class="footnoteLink" href="#note_LCL491_220_4" id="target_note_LCL491_220_4"><sup>4</sup></a> aliud sum, sive hoc recte sive non recte. tu tamen velim orationem legas, nisi forte iam legisti, certioremque me facias quid iudices ipse. quamquam vereor ne cognomine tuo lapsus ὑπεραττικὸς sis in iudicando. sed si recordabere Δημοσϑένους fulmina, tum intelleges posse




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_220_1"><a class="footnoteCrossrefLink" href="#target_note_LCL491_220_1" title="Click to highlight in text"><sup class="lineRef">1</sup><span class="italic">add. Lambinus</span></a></li><script type="text/javascript">document.getElementById('note_LCL491_220_1').style.display = "none";</script><li class="note inline" id="note_LCL491_220_2"><a class="footnoteCrossrefLink" href="#target_note_LCL491_220_2" title="Click to highlight in text"><sup class="lineRef">2</sup>lucul(l)us (<span class="italic">SB</span>)</a></li><script type="text/javascript">document.getElementById('note_LCL491_220_2').style.display = "none";</script><li class="note" id="note_LCL491_220_3"><a class="footnoteCrossrefLink" href="#target_note_LCL491_220_3" title="Click to highlight in text"><sup class="lineRef">3</sup><span class="italic">add. Orelli</span></a></li><script type="text/javascript">document.getElementById('note_LCL491_220_3').style.display = "none";</script><li class="note inline" id="note_LCL491_220_4"><a class="footnoteCrossrefLink" href="#target_note_LCL491_220_4" title="Click to highlight in text"><sup class="lineRef">4</sup>solus (<span class="italic">Pius</span>)</a></li><script type="text/javascript">document.getElementById('note_LCL491_220_4').style.display = "none";</script></ul></section></notes></section>