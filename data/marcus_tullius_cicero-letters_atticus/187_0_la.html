<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
minus stomachi nostro &lt;quam&gt;<a class="footnoteLink" href="#note_LCL008_52_3" id="target_note_LCL008_52_3"><sup>3</sup></a> Caesari fecisse. sed hoc ipse viderit.</p>
<p><span class="br"></span><span class="lineNumber">3</span><span class="br"></span>Pompeius mihi quoque videbatur, quod scribis Varronem dicere, in Hispaniam certe iturus. id ego minime probabam; qui quidem Theophani facile persuasi nihil esse melius quam illud nusquam discedere. ergo Graecus incumbet; valet autem auctoritas eius apud illum plurimum.</p>
<p><span class="br"></span><span class="lineNumber">4</span><span class="br"></span>Ego has prid. Non. Quint. proficiscens Athenis dedi, cum ibi decem ipsos fuissem dies. venerat Pomptinus, una<a class="footnoteLink" href="#note_LCL008_52_4" id="target_note_LCL008_52_4"><sup>4</sup></a> Cn. Volusius. aderat quaestor. tuus unus Tullius aberat. aphracta Rhodiorum et dicrota Mytilenaeorum habebam et aliquid ἐπικ&lt;ώπ&gt;ων.<a class="footnoteLink" href="#note_LCL008_52_5" id="target_note_LCL008_52_5"><sup>5</sup></a> de Parthis erat silentium. quod superest, di iuvent!</p>
<p><span class="br"></span><span class="lineNumber">5</span><span class="br"></span>Nos adhuc iter per Graeciam summa cum admiratione fecimus, nec mehercule habeo quod adhuc quem accusem meorum. videntur mihi nosse [nos] nostram causam et condicionem profectionis suae; plane serviunt existimationi meae. quod superest, si verum illud est, ‘οἵαπερ ἡ δέσποινα . . .’, certe permanebunt; nihil enim &lt;a&gt; me fieri ita videbunt ut sibi sit delinquendi locus. &lt;s&gt;in<a class="footnoteLink" href="#note_LCL008_52_6" id="target_note_LCL008_52_6"><sup>6</sup></a> id parum profuerit, fiet aliquid a nobis se&lt;ve&gt;rius; nam adhuc lenitate dulces sumus, et, ut spero, proficimus aliquantum. sed ego hanc, ut Siculi<a class="footnoteLink" href="#note_LCL008_52_7" id="target_note_LCL008_52_7"><sup>7</sup></a> dicunt, ἀνεξίαν in unum annum meditatus sum; proinde pugna ne, si quid prorogatum sit, turpis inveniar.</p>
<p><span class="br"></span><span class="lineNumber">6</span><span class="br"></span>Nunc redeo ad ea quae mihi mandas. in praefectis excusatio ne s&lt;it&gt;;<a class="footnoteLink" href="#note_LCL008_52_8" id="target_note_LCL008_52_8"><sup>8</sup></a> iis quos voles deferto. non ero tam






</p></section><notes><section class="footnotes"><ul><li class="note" id="note_LCL008_52_3"><a class="footnoteCrossrefLink" href="#target_note_LCL008_52_3" title="Click to highlight in text"><sup class="lineRef">3</sup><span class="italic">add. Malaespina</span></a></li><script type="text/javascript">document.getElementById('note_LCL008_52_3').style.display = "none";</script><li class="note inline" id="note_LCL008_52_4"><a class="footnoteCrossrefLink" href="#target_note_LCL008_52_4" title="Click to highlight in text"><sup class="lineRef">4</sup>nam (<span class="italic">Bosius</span>)</a></li><script type="text/javascript">document.getElementById('note_LCL008_52_4').style.display = "none";</script><li class="note" id="note_LCL008_52_5"><a class="footnoteCrossrefLink" href="#target_note_LCL008_52_5" title="Click to highlight in text"><sup class="lineRef">5</sup>EΠIKONΔEI <span class="italic">vel sim</span>. (<span class="italic">Gronovius</span>)</a></li><script type="text/javascript">document.getElementById('note_LCL008_52_5').style.display = "none";</script><li class="note" id="note_LCL008_52_6"><a class="footnoteCrossrefLink" href="#target_note_LCL008_52_6" title="Click to highlight in text"><sup class="lineRef">6</sup><span class="italic">add. Victorius</span></a></li><script type="text/javascript">document.getElementById('note_LCL008_52_6').style.display = "none";</script><li class="note inline" id="note_LCL008_52_7"><a class="footnoteCrossrefLink" href="#target_note_LCL008_52_7" title="Click to highlight in text"><sup class="lineRef">7</sup>singuli (<span class="italic">Gronovius</span>)</a></li><script type="text/javascript">document.getElementById('note_LCL008_52_7').style.display = "none";</script><li class="note" id="note_LCL008_52_8"><a class="footnoteCrossrefLink" href="#target_note_LCL008_52_8" title="Click to highlight in text"><sup class="lineRef">8</sup>excusationes <span class="italic">vel</span> -onis <span class="italic">vel</span> -o (<span class="italic">SB</span>)</a></li><script type="text/javascript">document.getElementById('note_LCL008_52_8').style.display = "none";</script></ul></section></notes></section>