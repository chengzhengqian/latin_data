<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>De Oppiis Veliensibus quid placeat cum Philotimo videbis. Epirum nostram putabimus, sed alios cursus videbamur habituri.</p>
</section>
<section class="div2">
<h2>199 (X.8)</h2>
<h2><span class="italic">Scr. in Cumano <span class="sc">vi</span> Non. Mai. an. 49 (§ 10)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Et res ipsa monebat et tu ostenderas et ego videbam de iis rebus quas intercipi periculosum esset finem inter nos scribendi fieri tempus esse. sed cum ad me saepe mea Tullia scribat orans ut quid in Hispania geratur exspectem et semper adscribat idem videri tibi idque ipse etiam ex tuis litteris intellexerim, non puto esse alienum me a&lt;d&gt; te quid de ea re sentiam scribere.</p>
<p><span class="br"></span><span class="lineNumber">2</span><span class="br"></span>Consilium istuc tunc esset prudens, ut mihi videtur, si nostras rationes ad Hispaniensem casum accommodaturi essemus; quod fieri ∗ ∗ ∗. necesse est enim aut, id quod maxime velim, pelli istum ab Hispania aut trahi id bellum aut istum, ut confidere videtur, apprehendere Hispanias. si pelletur, quam gratus aut quam honestus tum erit ad Pompeium noster adventus, cum ipsum Curionem ad eum transiturum putem? si trahitur bellum, quid exspectem aut quam diu? relinquitur ut, si vincimur in Hispania, quiescamus. id ego contra puto. istum enim victorem magis relinquendum puto quam victum, et<a class="footnoteLink" href="#note_LCL097_132_1" id="target_note_LCL097_132_1"><sup>1</sup></a> dubitantem magis quam fidentem suis rebus. nam caedem video si vicerit et

</p></section><notes><section class="footnotes"><ul><li class="note" id="note_LCL097_132_1"><a class="footnoteCrossrefLink" href="#target_note_LCL097_132_1" title="Click to highlight in text"><sup class="lineRef">1</sup>nec <span class="italic">Schütz</span></a></li><script type="text/javascript">document.getElementById('note_LCL097_132_1').style.display = "none";</script></ul></section></notes></section>