<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>d. <span class="sc">xvi</span> Kal. Sext. competitores, qui certi esse videbantur, Galba et Antonius et Q. Cornificius. puto te in hoc aut risisse aut ingemuisse. ut frontem ferias, sunt qui etiam Caesonium putent. nam Aquillium<a class="footnoteLink" href="#note_LCL007_50_1" id="target_note_LCL007_50_1"><sup>1</sup></a> non arbitramur, qui et negavit et iuravit morbum et illud suum regnum iudiciale opposuit. Catilina, si iudicatum erit meridie non lucere, certus erit competitor. de Aufidio et de Palicano non puto te exspectare dum scribam.</p>
<p><span class="br"></span><span class="lineNumber">2</span><span class="br"></span>De his qui nunc petunt Caesar certus putatur. Thermus cum Silano contendere existimatur. qui sic inopes et ab amicis et existimatione sunt ut mihi videatur non esse ἀδύνατον Turium obducere; sed hoc praeter me nemini videtur. nostris rationibus maxime conducere videtur Thermum fieri cum Caesare. nemo est enim ex his qui nunc petunt qui, si in nostrum annum reciderit, firmior candidatus fore videatur, propterea quod curator est viae Flaminiae, quae tum erit absoluta sane facile. eum libenter nunc Caesari<a class="footnoteLink" href="#note_LCL007_50_2" id="target_note_LCL007_50_2"><sup>2</sup></a> consuli accuderim.<a class="footnoteLink" href="#note_LCL007_50_3" id="target_note_LCL007_50_3"><sup>3</sup></a> petitorum haec est informata adhuc cogitatio. nos in omni munere candidatorio fungendo summam adhibebimus diligentiam; et fortasse, quoniam videtur in suffragiis multum posse Gallia, cum Romae a iudiciis forum refrixerit, excurremus mense Septembri



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_50_1"><a class="footnoteCrossrefLink" href="#target_note_LCL007_50_1" title="Click to highlight in text"><sup class="lineRef">1</sup>putent nam qui illum <span class="italic">al</span>. (<span class="italic">SB</span>: putent. Aquilium <span class="italic">edd</span>.)</a></li><script type="text/javascript">document.getElementById('note_LCL007_50_1').style.display = "none";</script><li class="note" id="note_LCL007_50_2"><a class="footnoteCrossrefLink" href="#target_note_LCL007_50_2" title="Click to highlight in text"><sup class="lineRef">2</sup>nunciteri <span class="italic">al</span>. (<span class="italic">Manutius</span>)</a></li><script type="text/javascript">document.getElementById('note_LCL007_50_2').style.display = "none";</script><li class="note inline" id="note_LCL007_50_3"><a class="footnoteCrossrefLink" href="#target_note_LCL007_50_3" title="Click to highlight in text"><sup class="lineRef">3</sup>acciderim (<span class="italic">Bosius</span>)</a></li><script type="text/javascript">document.getElementById('note_LCL007_50_3').style.display = "none";</script></ul></section></notes></section>