<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
publica vicinis tuis Massiliensibus sua reddis. haec armis, quae quam firma habeamus ignoro, restitui fortasse possunt, auctoritate non possunt.</p>
<p><span class="br"></span><span class="lineNumber">7</span><span class="br"></span>Epistula brevis quae postea a te scripta est sane mihi <span class="br"></span><span class="lineNumber">(15.1)</span><span class="br"></span> fuit iucunda de Bruti ad Antonium et de eiusdem ad te litteris. posse videntur esse meliora quam adhuc fuerunt. sed nobis ubi simus et quo iam nunc nos conferamus providendum est.</p>
</section>
<section class="div2">
<h2>369 (XIV.15)</h2>
<h2><span class="italic">Scr. in Puteolano Kal. Mai. an. 44 (§ 3)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>O mirificum Dolabellam meum! iam enim dico meum; <span class="br"></span><span class="lineNumber">(2)</span><span class="br"></span> antea, crede mihi, subdubitabam. magnam ἀναϑεώρησιν res habet: de saxo, in crucem, columnam tollere, locum illum sternendum locare! quid quaeris? heroica. sustulisse mihi videtur simulationem desideri, adhuc quae serpebat in dies et inveterata verebar ne periculosa nostris tyrannoctonis <span class="br"></span><span class="lineNumber">2</span><span class="br"></span> esset. nunc prorsus adsentior tuis litteris speroque <span class="br"></span><span class="lineNumber">(3)</span><span class="br"></span> meliora. quamquam istos ferre non possum qui, dum se pacem velle simulant, acta nefaria defendunt. sed non possunt omnia simul. incipit res melius ire quam putaram. nec vero discedam, nisi cum tu me id honeste putabis facere posse. Bruto certe meo nullo loco deero, idque,
<span class="br"></span><span class="lineNumber"></span><span class="br"></span>
</p></section><notes></notes></section>