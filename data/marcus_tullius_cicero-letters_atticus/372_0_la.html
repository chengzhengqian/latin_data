<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
non erat nec recentior auctor nec huius rei quidem melior Dolabella.</p>
<p><span class="br"></span><span class="lineNumber">2</span><span class="br"></span>Tuas <span class="sc">xi</span> Kal. accepi litteras quibus omnia consilia differs in id tempus cum scierimus quid actum sit. et certe ita est, nec interim potest quicquam non modo statui sed ne cogitari quidem. quamquam hae me litterae Dolabellae iubent ad pristinas cogitationes reverti. fuit enim prid. Quinquatrus egregia tempestas; qua ego illum usum puto.</p>
<p><span class="br"></span><span class="lineNumber">3</span><span class="br"></span>Συναγωγὴ consiliorum tuorum non est a me collecta ad querelam sed magis ad consolationem meam. nec enim me tam haec mala angebant quam suspicio culpae ac temeritatis meae. eam nullam puto esse, quoniam cum consiliis tuis mea facta et consilia consentiunt. quod mea praedicatione factum esse scribis magis quam illius merito ut tantum ei debere viderer, est ita. ego illa extuli semper, et eo quidem magis ne quid ille superiorum meminisse me putaret. quae si maxime meminissem, tamen illius temporis similitudinem iam sequi deberem. nihil me adiuvit cum posset; at postea fuit amicus, etiam valde, &lt;n&gt;ec<a class="footnoteLink" href="#note_LCL097_74_2" id="target_note_LCL097_74_2"><sup>2</sup></a> quam ob causam plane scio. ergo ego quoque illi. quin etiam illud par in utroque nostrum, quod ab eisdem illecti sumus. sed utinam &lt;tan&gt;tum ego ei prodesse potuissem quantum mihi ille potuit! mihi tamen quod fecit gratissimum. nec ego nunc eum iuvare qua re possim scio nec, si possem, cum tam <span class="br"></span><span class="lineNumber">4</span><span class="br"></span> pestiferum bellum pararet, adiuvandum putarem; tantum offendere animum eius hic manens nolo, nec mehercule ista videre quae tu potes iam animo providere nec

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_74_2"><a class="footnoteCrossrefLink" href="#target_note_LCL097_74_2" title="Click to highlight in text"><sup class="lineRef">2</sup>et (<span class="italic">Madvig</span>)</a></li><script type="text/javascript">document.getElementById('note_LCL097_74_2').style.display = "none";</script></ul></section></notes></section>