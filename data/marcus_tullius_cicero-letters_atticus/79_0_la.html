<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
philologiae nostrae perierit, sed conferemus tranquillo animo. <span class="br"></span><span class="lineNumber">2</span><span class="br"></span> ∗ ∗ ∗<a class="footnoteLink" href="#note_LCL007_184_1" id="target_note_LCL007_184_1"><sup>1</sup></a> di immortales, neque tam me εὐελπιστία consolatur, ut antea, quam ἀδιαϕορία, qua nulla in re tam utor quam in hac civili et publica. quin etiam quod est subinane in nobis et non ἀϕιλóδοξον (bellum est enim sua vitia nosse), id adficitur quadam delectatione. solebat enim me pungere ne Sampsicerami merita in patriam ad annos sescentos <span class="br"></span><span class="lineNumber">3</span><span class="br"></span> maiora viderentur quam nostra. hac quidem cura certe iam vacuus sum. iacet enim ille sic ut ‘Phocis’ Curiana stare videatur. sed haec coram. tu tamen videris mihi Romae fore ad nostrum adventum, quod sane facile patiar si tuo commodo fieri possit. sin ut scribis ita venies, velim ex Theophane expiscere quonam in me animo sit Arabarches. quaeres scilicet κατὰ τò κηδεμονικòν et ad me ab eo quasi ὑποϑήκας adferes quem ad modum me geram. aliquid ex eius sermone poterimus περὶ τῶν ὅλων suspicari.</p>
</section>
<section class="div2">
<h2>38 (II.18)</h2>
<h2><span class="italic">Scr. Romae m. Iun. an. 59</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Accepi aliquot epistulas tuas, ex quibus intellexi quam suspenso animo et sollicito scire averes quid esset novi. tenemur undique, neque iam quo minus serviamus recusamus sed mortem et eiectionem quasi maiora timemus, quae

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_184_1"><a class="footnoteCrossrefLink" href="#target_note_LCL007_184_1" title="Click to highlight in text"><sup class="lineRef">1</sup><span class="italic">lacunam hic ind. SB</span> (<span class="italic">ante</span> neque <span class="italic">Wesenberg</span>) <span class="italic">ita fere supplendum:</span> quo ego quam utor tranquillo</a></li><script type="text/javascript">document.getElementById('note_LCL007_184_1').style.display = "none";</script></ul></section></notes></section>