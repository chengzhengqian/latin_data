<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
incendiis, caedibus pervertentur.<a class="footnoteLink" href="#note_LCL491_242_4" id="target_note_LCL491_242_4"><sup>4</sup></a> tantum si quid timent caveant, nihil praeterea moliantur. non me dius fidius acerrimis consiliis plus quam etiam inertissimis, dum modo diligentibus, consequentur. haec enim, quae fluunt per se, diuturna non sunt; in contentione praesentis ad nocendum habent viris. quid speres de illis in Tusculanum ad me scribe.
</p></blockquote>
<p><span class="br"></span><span class="lineNumber">4</span><span class="br"></span>Habes Hirti epistulam. cui rescripsi nil illos calidius cogitare idque confirmavi. hoc, qualecumque est,<a class="footnoteLink" href="#note_LCL491_242_5" id="target_note_LCL491_242_5"><sup>5</sup></a> te scire volui.</p>
<p>Obsignata iam Balbus ad me Serviliam redisse, confirmare non discessuros. nunc exspecto a te litteras.</p>
</section>
<section class="div2">
<h2>387 (XV.9)</h2>
<h2><span class="italic">Scr. in Tusculano <span class="sc">iv</span> aut <span class="sc">iii</span> Non. Iun. an. 44 (ยง 1)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span><span class="sc">iiii</span> Non. vesperi a Balbo redditae mihi litterae fore Nonis senatum, ut Brutus in Asia, Cassius in Sicilia frumentum emendum et ad urbem mittendum curarent. o rem miseram! primum ullam ab istis, dein, si aliquam, hanc legatariam provinciam! atque haud scio an melius sit quam ad Eurotam sedere. sed haec casus gubernabit. ait autem eodem tempore decretum iri ut et iis et reliquis praetoriis


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_242_4"><a class="footnoteCrossrefLink" href="#target_note_LCL491_242_4" title="Click to highlight in text"><sup class="lineRef">4</sup>pervertuntur (<span class="italic">SB</span>)</a></li><script type="text/javascript">document.getElementById('note_LCL491_242_4').style.display = "none";</script><li class="note inline" id="note_LCL491_242_5"><a class="footnoteCrossrefLink" href="#target_note_LCL491_242_5" title="Click to highlight in text"><sup class="lineRef">5</sup>esset (<span class="italic">SB</span>)</a></li><script type="text/javascript">document.getElementById('note_LCL491_242_5').style.display = "none";</script></ul></section></notes></section>