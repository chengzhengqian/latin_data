<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
ego eadem illa repetivi. hoc loco fortibus sane oculis Cassius (Martem spirare diceres) se in Siciliam non iturum. ‘egone ut beneficium accepissem contumeliam?’ ‘quid ergo agis?’ inquam. at ille in Achaiam se iturum. ‘quid tu’ inquam, ‘Brute?’ ‘Romam’ inquit, ‘si tibi videtur.’ ‘mihi vero minime; tuto enim non eris.’ ‘quid? si possem esse, placeretne?’ ‘atque ut omnino neque nunc neque ex praetura in provinciam ires; sed auctor non sum ut te urbi committas.’ dicebam ea quae tibi profecto in mentem veniunt cur non esset tuto futurus.</p>
<p><span class="br"></span><span class="lineNumber">2</span><span class="br"></span>Multo inde sermone querebantur, atque id quidem Cassius maxime, amissas occasiones Decimumque graviter accusabant. &lt;ad&gt;<a class="footnoteLink" href="#note_LCL491_248_2" id="target_note_LCL491_248_2"><sup>2</sup></a> ea negabam oportere praeterita, adsentiebar tamen. cumque ingressus essem dicere quid oportuisset, nec vero quicquam novi sed ea quae cottidie omnes, nec tamen illum locum attingerem, quemquam praeterea oportuisse tangi, sed senatum vocare, populum ardentem studio vehementius incitare, totam suscipere rem publicam, exclamat tua familiaris ‘hoc vero neminem umquam audivi!’ ego &lt;me&gt;<a class="footnoteLink" href="#note_LCL491_248_3" id="target_note_LCL491_248_3"><sup>3</sup></a> repressi. sed et Cassius mihi videbatur iturus (etenim Servilia pollicebatur se curaturam ut illa frumenti curatio de senatus consulto tolleretur) et noster Brutus cito deiectus est de illo inani sermone &lt;quo se Romae&gt;<a class="footnoteLink" href="#note_LCL491_248_4" id="target_note_LCL491_248_4"><sup>4</sup></a> velle esse dixerat. constituit igitur ut ludi absente



</p></section><notes><section class="footnotes"><ul><li class="note" id="note_LCL491_248_2"><a class="footnoteCrossrefLink" href="#target_note_LCL491_248_2" title="Click to highlight in text"><sup class="lineRef">2</sup><span class="italic">add. SB</span></a></li><script type="text/javascript">document.getElementById('note_LCL491_248_2').style.display = "none";</script><li class="note inline" id="note_LCL491_248_3"><a class="footnoteCrossrefLink" href="#target_note_LCL491_248_3" title="Click to highlight in text"><sup class="lineRef">3</sup><span class="italic">add. Malaespina</span></a></li><script type="text/javascript">document.getElementById('note_LCL491_248_3').style.display = "none";</script><li class="note" id="note_LCL491_248_4"><a class="footnoteCrossrefLink" href="#target_note_LCL491_248_4" title="Click to highlight in text"><sup class="lineRef">4</sup><span class="italic">add. SB</span>, <span class="italic">post Boot</span> (se R-) <span class="italic">et Tyrrell</span> (quo R-)</a></li><script type="text/javascript">document.getElementById('note_LCL491_248_4').style.display = "none";</script></ul></section></notes></section>