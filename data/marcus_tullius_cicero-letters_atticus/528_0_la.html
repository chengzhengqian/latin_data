<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>302 (XIII.31)</h2>
<h2><span class="italic">Scr. in Tusculano <span class="sc">v</span> Kal. Iun. an. 45 (§ 1)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span><span class="sc">v</span> Kal. mane accepi a Demea litteras pridie datas, ex quibus aut hodie aut cras &lt;te&gt; exspectare deberem. sed, ut opinor, idem [quod] ego qui exspecto tuum adventum morabor te. non enim puto tam expeditum Faberianum negotium futurum, etiam si est futurum, ut &lt;non&gt; habeat aliquid morae. <span class="br"></span><span class="lineNumber">2</span><span class="br"></span> cum poteris igitur. quoniam etiamnum<a class="footnoteLink" href="#note_LCL491_38_1" id="target_note_LCL491_38_1"><sup>1</sup></a> abes, Dicaearchi quos scribis libros sane velim mi mittas, addas etiam ‘Καταβάσεως.’</p>
<p><span class="br"></span><span class="lineNumber">3</span><span class="br"></span>De epistula ad Caesarem κέκρικα; atque<a class="footnoteLink" href="#note_LCL491_38_2" id="target_note_LCL491_38_2"><sup>2</sup></a> id ipsum quod isti aiunt illum scribere, se nisi constitutis rebus non iturum in Parthos, idem ego suadebam in illa epistula. utrum liberet facere posset auctore m&lt;e&gt;. hoc enim ille exspectat videlicet, neque est facturus quicquam nisi de meo consilio. obsecro, abiciamus ista et semiliberi saltem simus; quod adsequemur et tacendo et latendo.</p>
<p><span class="br"></span><span class="lineNumber">4</span><span class="br"></span>Sed adgredere Othonem, ut scribis. confice, mi Attice, istam rem. nihil enim aliud reperio ubi et in foro non sim et tecum esse possim. quanti autem, hoc mihi venit in mentem: C. Albanius proximus est vicinus. is <span class="sc">CIↃ</span> iugerum de M. Pilio emit, ut mea memoria est, HS <span class="sc">|c͞x͞v͞|</span>. omnia scilicet nunc minoris. sed accedit cupiditas, in qua praeter Othonem non puto nos ullum adversarium habituros. sed


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_38_1"><a class="footnoteCrossrefLink" href="#target_note_LCL491_38_1" title="Click to highlight in text"><sup class="lineRef">1</sup>etiam dum (<span class="italic">Madvig</span>: e- nunc <span class="italic">Orelli</span>)</a></li><script type="text/javascript">document.getElementById('note_LCL491_38_1').style.display = "none";</script><li class="note" id="note_LCL491_38_2"><a class="footnoteCrossrefLink" href="#target_note_LCL491_38_2" title="Click to highlight in text"><sup class="lineRef">2</sup>atqui <span class="italic">Wesenberg</span></a></li><script type="text/javascript">document.getElementById('note_LCL491_38_2').style.display = "none";</script></ul></section></notes></section>