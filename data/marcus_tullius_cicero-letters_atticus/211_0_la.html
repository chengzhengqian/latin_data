<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
nihil se iuvare illud senatus consultum, quod ex syngrapha ius dici lex Gabinia vetaret. tum fit senatus consultum ut ex ea syngrapha &lt;ius diceretur, hoc est, ut nec deteriore nec meliore iure ea syngrapha&gt;<a class="footnoteLink" href="#note_LCL008_100_8" id="target_note_LCL008_100_8"><sup>8</sup></a> esset quam ceterae sed ut eodem. cum haec disseruissem, seducit me Scaptius; ait se nihil contra dicere, sed illos putare talenta CC se debere; ea se velle accipere; debere autem illos paulo minus. rogat ut eos ad ducenta perducam. ‘optime’ inquam. voco illos ad me remoto Scaptio. ‘quid vos? quantum’ inquam ‘debetis?’ respondent ‘<span class="sc">cvi</span>.’ refero ad Scaptium. homo clamare. ‘quid opus est’ inquam ‘potius quam rationes conferatis?’ adsidunt, subducunt; ad nummum convenit. illi se numerare velle, urgere ut acciperet. Scaptius me rursus seducit, rogat ut rem sic relinquam. dedi veniam homini impudenter petenti; Graecis querentibus, ut in fano deponerent postulantibus non concessi. clamare omnes qui aderant nihil impudentius Scaptio, qui centesimis cum anatocismo contentus non esset, alii nihil stultius. mihi autem impudens magis quam stultus videbatur; nam aut bono nomine centesimis contentus &lt;non&gt;<a class="footnoteLink" href="#note_LCL008_100_9" id="target_note_LCL008_100_9"><sup>9</sup></a> erat aut non bono quaternas centesimas sperabat.</p>
<p><span class="br"></span><span class="lineNumber">13</span><span class="br"></span>Habes meam causam. quae si Bruto non probatur, nescio cur illum amemus; sed avunculo eius certe probabitur, praesertim cum senatus consultum modo factum sit (puto, postquam tu es profectus) in creditorum causa ut


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_100_8"><a class="footnoteCrossrefLink" href="#target_note_LCL008_100_8" title="Click to highlight in text"><sup class="lineRef">8</sup>ius dic- <span class="italic">add. Malaespina</span>, <span class="italic">cetera Sternkopf</span></a></li><script type="text/javascript">document.getElementById('note_LCL008_100_8').style.display = "none";</script><li class="note" id="note_LCL008_100_9"><a class="footnoteCrossrefLink" href="#target_note_LCL008_100_9" title="Click to highlight in text"><sup class="lineRef">9</sup><span class="italic">add. Purser (ante</span> contentus <span class="italic">Ernesti</span>)</a></li><script type="text/javascript">document.getElementById('note_LCL008_100_9').style.display = "none";</script></ul></section></notes></section>