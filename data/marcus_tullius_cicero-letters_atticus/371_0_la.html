<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
cogita. populi Romani exercitus Cn. Pompeium circumsedet, fossa et vallo saeptum tenet, fuga prohibet: nos vivimus, et stat urbs ista, praetores ius dicunt, aediles ludos parant, viri boni usuras perscribunt, ego ipse sedeo! coner illuc ire ut insanus, implorare fidem municipiorum? boni non sequentur, leves irridebunt, rerum novarum cupidi, <span class="br"></span><span class="lineNumber">4</span><span class="br"></span> victores praesertim et armati, vim et manus adferent. quid censes igitur? ecquidnam est tui consili ad finem huius miserrimae vitae? nunc doleo, nunc torqueor, cum quidem aut sapiens videor quod una non ierim aut felix fuisse. mihi contra; numquam enim illius victoriae socius esse volui, calamitatis mallem fuisse. quid ego nunc tuas litteras, quid tuam prudentiam aut benevolentiam implorem? actum est. nulla re iam possum iuvari, qui ne quid optem quidem iam habeo nisi ut aliqua inimici misericordia liberemur.</p>
</section>
<section class="div2">
<h2>180 (IX.13)</h2>
<h2><span class="italic">Scr. in Formiano <span class="sc">x</span> Kal. Apr. an. 49 (§ 2)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>‘Οὐκ ἔστ’ ἔτυμος λόγος’, ut opinor, ille de ratibus. quid enim es&lt;se&gt;t<a class="footnoteLink" href="#note_LCL097_72_1" id="target_note_LCL097_72_1"><sup>1</sup></a> quod Dolabella iis litteris quas <span class="sc">iii</span> Id. Mart. a Brundisio dedit hanc εὐημερίαν quasi Caesaris scriberet, Pompeium in fuga esse eumque primo vento navigaturum? quod valde discrepat ab iis epistulis quarum exempla antea ad te misi. hic quidem mera scelera loquuntur; sed

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_72_1"><a class="footnoteCrossrefLink" href="#target_note_LCL097_72_1" title="Click to highlight in text"><sup class="lineRef">1</sup><span class="italic">add. Wesenberg</span></a></li><script type="text/javascript">document.getElementById('note_LCL097_72_1').style.display = "none";</script></ul></section></notes></section>