<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
et itinera tua nihil habere certi video, neque in Epirum neque Athenas neque in Asiam neque cuiquam nisi ad te ipsum proficiscenti dedi litteras. neque enim &lt;eae&gt; sunt epistulae nostrae quae si perlatae non sint nihil ea res nos offensura sit; quae tantum habent mysteriorum ut eas ne librariis quidem fere committamus ne quid<a class="footnoteLink" href="#note_LCL008_10_1" id="target_note_LCL008_10_1"><sup>1</sup></a> quo excidat.</p>
<p><span class="br"></span><span class="lineNumber">2</span><span class="br"></span>Consules flagrant infamia quod C. Memmius candidatus pactionem in senatu recitavit quam ipse &lt;et&gt; suus competitor Domitius cum consulibus fecisset, uti ambo HS |X͞X͞X͞X͞|<a class="footnoteLink" href="#note_LCL008_10_2" id="target_note_LCL008_10_2"><sup>2</sup></a> consulibus darent, si essent ipsi consules facti, nisi tris augures dedissent qui se adfuisse dicerent cum lex curiata ferretur quae lata non esset, et duo consularis qui se dicerent in ornandis provinciis consularibus scribendo adfuisse cum omnino ne senatus quidem fuisset. haec pactio non verbis sed nominibus et perscriptionibus multorum &lt;per&gt;<a class="footnoteLink" href="#note_LCL008_10_3" id="target_note_LCL008_10_3"><sup>3</sup></a> tabulas cum esse facta diceretur, prolata a Memmio est nominibus inductis auctore Pompeio. hic Appius erat idem; nihil sane iacturae. corruerat alter et plane, inquam, <span class="br"></span><span class="lineNumber">3</span><span class="br"></span> iacebat. Memmius autem dirempta coitione invito Calvino plane refrixerat et eo magis nunc quod<a class="footnoteLink" href="#note_LCL008_10_4" id="target_note_LCL008_10_4"><sup>4</sup></a> iam intellegebamus enuntiationem illam Memmi valde Caesari displicere. Messalla noster et eius Domitius competitor liberalis in populum<a class="footnoteLink" href="#note_LCL008_10_5" id="target_note_LCL008_10_5"><sup>5</sup></a> valde fuit. nihil gratius. certi erant consules. at senatus decernit ut tacitum iudicium ante comitia fieret ab





</p></section><notes><section class="footnotes"><ul><li class="note" id="note_LCL008_10_1"><a class="footnoteCrossrefLink" href="#target_note_LCL008_10_1" title="Click to highlight in text"><sup class="lineRef">1</sup>lepidum (<span class="italic">O. E. Schmidt</span>)</a></li><script type="text/javascript">document.getElementById('note_LCL008_10_1').style.display = "none";</script><li class="note" id="note_LCL008_10_2"><a class="footnoteCrossrefLink" href="#target_note_LCL008_10_2" title="Click to highlight in text"><sup class="lineRef">2</sup>quadragena <span class="italic">ita interpret. Gelzer</span>: quadringenties <span class="italic">Watt, ut interpr. multi</span></a></li><script type="text/javascript">document.getElementById('note_LCL008_10_2').style.display = "none";</script><li class="note" id="note_LCL008_10_3"><a class="footnoteCrossrefLink" href="#target_note_LCL008_10_3" title="Click to highlight in text"><sup class="lineRef">3</sup><span class="italic">add. SB</span></a></li><script type="text/javascript">document.getElementById('note_LCL008_10_3').style.display = "none";</script><li class="note" id="note_LCL008_10_4"><a class="footnoteCrossrefLink" href="#target_note_LCL008_10_4" title="Click to highlight in text"><sup class="lineRef">4</sup><span class="italic">ita Sternkopf</span> (<span class="italic">vide Teubnerianam</span>)</a></li><script type="text/javascript">document.getElementById('note_LCL008_10_4').style.display = "none";</script><li class="note" id="note_LCL008_10_5"><a class="footnoteCrossrefLink" href="#target_note_LCL008_10_5" title="Click to highlight in text"><sup class="lineRef">5</sup>populo (<span class="italic">Pius</span>)</a></li><script type="text/javascript">document.getElementById('note_LCL008_10_5').style.display = "none";</script></ul></section></notes></section>