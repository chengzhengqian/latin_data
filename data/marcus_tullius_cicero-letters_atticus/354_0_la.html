<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
fidem faciemus nos ea suadere quae nobis videntur tuae dignitati, non Caesaris actioni esse utilissima; et hoc Caesarem pro sua indulgentia in suos probaturum putamus.</p>
</section>
<section class="div2">
<h2>174B (IX.7B)</h2>
<h2><span class="italic">Scr. Romae <span class="sc">vi</span> vel <span class="sc">v</span> Id. Mart. an. 49</span></h2>
<h2><span class="ac">Balbus Ciceroni Imp. Sal.</span></h2>
<p class="noindent"><span class="br"></span><span class="lineNumber">1</span><span class="br"></span>S. v. b. Postea quam litteras communis cum Oppio ad te dedi, ab Caesare epistulam accepi cuius exemplum tibi misi; ex quibus<a class="footnoteLink" href="#note_LCL097_38_1" id="target_note_LCL097_38_1"><sup>1</sup></a> perspicere poteris quam cupiat concordiam &lt;suam&gt;<a class="footnoteLink" href="#note_LCL097_38_2" id="target_note_LCL097_38_2"><sup>2</sup></a> et Pompei reconciliare et quam remotus sit ab omni crudelitate; quod eum sentire, ut debeo, valde gaudeo. de te et tua fide et pietate idem mehercule, mi Cicero, sentio quod tu, non posse tuam famam et officium sustinere ut contra eum arma feras a quo tantum beneficium <span class="br"></span><span class="lineNumber">2</span><span class="br"></span> te accepisse praedices. Caesarem hoc idem probaturum exploratum pro singulari eius humanitate habeo, eique cumulatissime satis facturum te certo scio cum nullam partem belli contra eum suscipias neque socius eius adversariis fueris. atque hoc non solum in te, tali et tanto viro, satis habebit, sed etiam mihi ipse sua concessit voluntate ne in iis castris essem quae contra Lentulum aut Pompeium futura essent, quorum beneficia maxima haberem, sibique satis esse dixit si togatus urbana officia sibi praestitissem, quae etiam illis, si vellem, praestare possem. itaque nunc Romae omnia negotia Lentuli procuro, sustineo,


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_38_1"><a class="footnoteCrossrefLink" href="#target_note_LCL097_38_1" title="Click to highlight in text"><sup class="lineRef">1</sup>qua <span class="italic">nescio quis</span></a></li><script type="text/javascript">document.getElementById('note_LCL097_38_1').style.display = "none";</script><li class="note inline" id="note_LCL097_38_2"><a class="footnoteCrossrefLink" href="#target_note_LCL097_38_2" title="Click to highlight in text"><sup class="lineRef">2</sup><span class="italic">add. Wesenberg</span></a></li><script type="text/javascript">document.getElementById('note_LCL097_38_2').style.display = "none";</script></ul></section></notes></section>