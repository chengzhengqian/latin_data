<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ego sorte datum offenderem, ut etiam inquireret in eum quem reliquissem? hoc melius, et huius rei plura exempla, senectuti quidem nostrae profecto aptius. at te apud eum, di boni, quanta in gratia posui! eique legi litteras non tuas sed librari tui.</p>
<p>Amicorum litterae me ad triumphum vocant, rem a nobis, ut ego arbitror, propter hanc παλιγγενεαίαν nostram non neglegendam. qua re tu quoque, mi Attice, incipe id cupere, quo nos minus inepti videamur.</p>
</section>
<section class="div2">
<h2>122 (VI.8)</h2>
<h2><span class="italic">Scr. Ephesi Kal. Oct. an. 50 (§ 4)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Cum instituissem ad te scribere calamumque sumpsissem, Batonius e navi recta ad me venit domum Ephesi et epistulam tuam reddidit <span class="sc">ii</span><a class="footnoteLink" href="#note_LCL008_166_1" id="target_note_LCL008_166_1"><sup>1</sup></a> Kal. Oct. laetatus sum felicitate navigationis tuae, opportunitate Piliae, etiam hercule sermone <span class="br"></span><span class="lineNumber">2</span><span class="br"></span> eiusdem de coniugio Tulliae meae. Batonius autem meros terrores ad me attulit Caesarianos, cum Lepta etiam plura locutus est, spero falsa sed certe horribilia: exercitum nullo modo dimissurum, cum illo praetores designatos &lt;tris&gt;,<a class="footnoteLink" href="#note_LCL008_166_2" id="target_note_LCL008_166_2"><sup>2</sup></a> &lt;Q.&gt;<a class="footnoteLink" href="#note_LCL008_166_3" id="target_note_LCL008_166_3"><sup>3</sup></a> Cassium tribunum pl., Lentulum consulem <span class="br"></span><span class="lineNumber">3</span><span class="br"></span> facere, Pompeio in animo esse urbem relinquere. sed heus tu, num quid moleste fers de illo qui se solet anteferre patruo sororis tuae fili? at a quibus victus!</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_166_1"><a class="footnoteCrossrefLink" href="#target_note_LCL008_166_1" title="Click to highlight in text"><sup class="lineRef">1</sup><span class="sc">ii</span> <span class="italic">cod. Tornesianus</span>: prid(ie) <span class="italic">codd. superstites</span></a></li><script type="text/javascript">document.getElementById('note_LCL008_166_1').style.display = "none";</script><li class="note" id="note_LCL008_166_2"><a class="footnoteCrossrefLink" href="#target_note_LCL008_166_2" title="Click to highlight in text"><sup class="lineRef">2</sup><span class="italic">add. SB</span></a></li><script type="text/javascript">document.getElementById('note_LCL008_166_2').style.display = "none";</script><li class="note inline" id="note_LCL008_166_3"><a class="footnoteCrossrefLink" href="#target_note_LCL008_166_3" title="Click to highlight in text"><sup class="lineRef">3</sup><span class="italic">add. coni. SB</span>*</a></li><script type="text/javascript">document.getElementById('note_LCL008_166_3').style.display = "none";</script></ul></section></notes></section>