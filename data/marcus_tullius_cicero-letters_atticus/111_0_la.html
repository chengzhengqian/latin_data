<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Nunc quoniam iam est Cyzicum nobis eundum, quo rarius ad me litterae perferentur,<a class="footnoteLink" href="#note_LCL007_248_2" id="target_note_LCL007_248_2"><sup>2</sup></a> hoc velim diligentius omnia quae putaris me scire opus esse perscribas. Quintum, fratrem meum, fac diligas. quem ego miser si incolumem relinquo, non me totum perisse arbitrabor.</p>
<p>Data Non. Sext.</p>
</section>
<section class="div2">
<h2>60 (III.15)</h2>
<h2><span class="italic">Scr. Thessalonicae <span class="sc">xiv</span> Kal. Sept. an. 58 (ยง 8)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Accepi Id. Sext. quattuor epistulas a te missas: unam qua me obiurgas et rogas ut sim firmior; alteram qua Crassi libertum ais tibi de mea sollicitudine macieque narrasse; tertiam qua demonstras acta in senatu; quartam de eo quod a Varrone scribis tibi esse confirmatum de voluntate Pompei.</p>
<p><span class="br"></span><span class="lineNumber">2</span><span class="br"></span>Ad primam tibi hoc scribo, me ita dolere ut non modo a mente non deserar sed id ipsum doleam, me tam firma mente ubi utar et quibuscum non habere. nam si tu me uno non sine maerore cares, quid me censes, qui et te et omnibus? et si tu incolumis me requiris, [et] quo modo a me ipsam incolumitatem desiderari putas? nolo commemorare quibus rebus sim spoliatus, non solum quia non ignoras sed etiam ne scindam ipse dolorem meum; hoc confirmo, neque tantis bonis esse privatum quemquam neque in tantas miserias incidisse. dies autem non modo

</p></section><notes><section class="footnotes"><ul><li class="note" id="note_LCL007_248_2"><a class="footnoteCrossrefLink" href="#target_note_LCL007_248_2" title="Click to highlight in text"><sup class="lineRef">2</sup>perferuntur (ฯ)</a></li><script type="text/javascript">document.getElementById('note_LCL007_248_2').style.display = "none";</script></ul></section></notes></section>