<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quibus hominibus aures sint deditae meae. occasionem mirificam, si qui nunc, dum hi apud me sunt, emere de me fundum Formianum velit! et tamen illud probe, ‘magnum quid adgrediamur et multae cogitationis atque oti.’ sed tamen satis fiet a nobis neque parcetur labori.</p>
</section>
<section class="div2">
<h2>35 (II.15)</h2>
<h2><span class="italic">Scr. in Formiano c. <span class="sc">iii</span> Kal. Mai. an. 59</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Ut scribis ita video, non minus incerta in re publica quam in epistula tua, sed tamen ista ipsa me varietas sermonum opinionumque delectat. Romae enim videor esse cum tuas litteras lego et, ut fit in tantis rebus, modo hoc modo illud audire. illud tamen explicare non <span class="br"></span><span class="lineNumber">2</span><span class="br"></span> possum quidnam inveniri possit nullo recusante ad facultatem agrariam. Bibuli autem ista magnitudo animi in comitiorum dilatione quid habet nisi ipsius iudicium sine ulla correctione rei publicae? nimirum in Publio spes est. fiat, fiat tribunus pl., si nihil aliud ut eo citius tu ex Epiro revertare. nam ut illo tu careas non video posse fieri, praesertim si mecum aliquid volet disputare. sed id quidem non dubium est quin, si quid erit eius modi, sis advolaturus. verum ut hoc non sit, tamen, sive ruet &lt;sive eri&gt;get<a class="footnoteLink" href="#note_LCL007_174_1" id="target_note_LCL007_174_1"><sup>1</sup></a> rem publicam, praeclarum spectaculum mihi propono, modo te consessore spectare liceat.</p>
</section><notes><section class="footnotes"><ul><li class="note" id="note_LCL007_174_1"><a class="footnoteCrossrefLink" href="#target_note_LCL007_174_1" title="Click to highlight in text"><sup class="lineRef">1</sup><span class="italic">add. Corradus</span></a></li><script type="text/javascript">document.getElementById('note_LCL007_174_1').style.display = "none";</script></ul></section></notes></section>