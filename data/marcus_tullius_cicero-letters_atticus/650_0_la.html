<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Reliqua pars epistulae est illa quidem in utramque partem, sed tamen non nullos interdum iacit igniculos virilis. quod quale tibi videretur ut posses interpretari, misi ad te exemplum epistulae; quamquam mihi tabellarius noster dixerat tibi quoque se attulisse litteras a Bruto easque ad te e Tusculano esse delatas.</p>
<p><span class="br"></span><span class="lineNumber">3</span><span class="br"></span>Ego itinera sic composueram ut Non. Quint. Puteolis essem; valde enim festino, ita tamen ut quantum homo possit quam cautissime navigem.</p>
<p><span class="br"></span><span class="lineNumber">4</span><span class="br"></span>M. Aelium cura liberabis: me paucos specus<a class="footnoteLink" href="#note_LCL491_282_4" id="target_note_LCL491_282_4"><sup>4</sup></a> in extremo fundo et eos quidem subterraneos servitutis putasse aliquid<a class="footnoteLink" href="#note_LCL491_282_5" id="target_note_LCL491_282_5"><sup>5</sup></a> habituros; id me iam [iam]<a class="footnoteLink" href="#note_LCL491_282_6" id="target_note_LCL491_282_6"><sup>6</sup></a> nolle neque mihi &lt;quic&gt;quam<a class="footnoteLink" href="#note_LCL491_282_7" id="target_note_LCL491_282_7"><sup>7</sup></a> esse tanti. sed ut mihi dicebas, quam lenissime, potius ut cura liberetur quam ut me suscensere aliquid suspicetur. item de illo Tulliano capite libere cum Cascellio loquere.<a class="footnoteLink" href="#note_LCL491_282_8" id="target_note_LCL491_282_8"><sup>8</sup></a> parva res est, sed tu bene attendisti; nimis cal&lt;l&gt;ide agebatur. ego autem si mihi imposuisset aliquid, quod paene fecit nisi tua malitia adfuisset, animo iniquo tulissem. itaque, ut ut erit, rem impediri malo. octavam partem †tuli luminarum† aedium ad Streniae memineris cum Caerelliam<a class="footnoteLink" href="#note_LCL491_282_9" id="target_note_LCL491_282_9"><sup>9</sup></a> videris mancipio dare ad eam summam quae sub praecone fuit maxima. id opinor esse <span class="sc">c͞c͞c͞l͞x͞x͞x</span>.</p>
</section><notes><section class="footnotes"><ul><li class="note" id="note_LCL491_282_4"><a class="footnoteCrossrefLink" href="#target_note_LCL491_282_4" title="Click to highlight in text"><sup class="lineRef">4</sup><span class="italic">ita cod. Tornesianus teste Lambino</span>: -cos (s)pe <span class="italic">vel sim. idem teste Turnebo et codd. superstites</span>: -cos pedes <span class="italic">Turnebus</span></a></li><script type="text/javascript">document.getElementById('note_LCL491_282_4').style.display = "none";</script><li class="note" id="note_LCL491_282_5"><a class="footnoteCrossrefLink" href="#target_note_LCL491_282_5" title="Click to highlight in text"><sup class="lineRef">5</sup>apud tale quid (<span class="italic">Madvig</span>)</a></li><script type="text/javascript">document.getElementById('note_LCL491_282_5').style.display = "none";</script><li class="note inline" id="note_LCL491_282_6"><a class="footnoteCrossrefLink" href="#target_note_LCL491_282_6" title="Click to highlight in text"><sup class="lineRef">6</sup><span class="italic">del. Lambinus</span></a></li><script type="text/javascript">document.getElementById('note_LCL491_282_6').style.display = "none";</script><li class="note" id="note_LCL491_282_7"><a class="footnoteCrossrefLink" href="#target_note_LCL491_282_7" title="Click to highlight in text"><sup class="lineRef">7</sup><span class="italic">add. Victorius</span></a></li><script type="text/javascript">document.getElementById('note_LCL491_282_7').style.display = "none";</script><li class="note inline" id="note_LCL491_282_8"><a class="footnoteCrossrefLink" href="#target_note_LCL491_282_8" title="Click to highlight in text"><sup class="lineRef">8</sup>loquare (<span class="italic">Orelli</span>)</a></li><script type="text/javascript">document.getElementById('note_LCL491_282_8').style.display = "none";</script><li class="note" id="note_LCL491_282_9"><a class="footnoteCrossrefLink" href="#target_note_LCL491_282_9" title="Click to highlight in text"><sup class="lineRef">9</sup>cui c(a)erel(l)ia <span class="italic">vel sim</span>. (<span class="italic">Boot</span>)</a></li><script type="text/javascript">document.getElementById('note_LCL491_282_9').style.display = "none";</script></ul></section></notes></section>