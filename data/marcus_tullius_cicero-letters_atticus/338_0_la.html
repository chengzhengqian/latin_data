<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
venturos esse quam se, ius dicere. hinc vero vulgo vadunt; etiam M’. Lepidus, quocum diem conterere solebam, <span class="br"></span><span class="lineNumber">3</span><span class="br"></span> cras cogitabat. nos autem in Formiano morabamur, quo citius audiremus, deinde Arpinum volebamus; inde iter qua maxime ἀναπάνητον esset ad mare superum, remotis sive omnino missis lictoribus. audio enim bonis viris, qui et nunc et saepe antea magno praesidio rei publicae fuerunt, hanc cunctationem nostram non probari multaque mihi et severe in conviviis, tempestivis quidem, disputari.</p>
<p>Cedamus igitur et, ut boni cives simus, bellum Italiae terra marique inferamus et odia improborum rursus in nos, quae iam exstincta erant, incendamus et Luccei consilia <span class="br"></span><span class="lineNumber">4</span><span class="br"></span> ac Theophani persequamur. nam Scipio vel in Syriam proficiscitur sorte vel cum genero honeste vel Caesarem fugit iratum. Marcelli quidem, nisi gladium Caesaris timuissent, manerent. Appius et eodem timore et inimicitiarum recentium. et tamen praeter hunc et C. Cassium reliqui legati, Faustus pro quaestore; ego unus cui utrumvis liceret. frater accedit, quem socium huius fortunae esse non erat aequum; cui magis etiam Caesar irascetur. sed impetrare non possum ut maneat. dabimus hoc Pompeio, cui<a class="footnoteLink" href="#note_LCL097_6_2" id="target_note_LCL097_6_2"><sup>2</sup></a> debemus. nam me quidem alius nemo movet, non sermo bonorum, qui nulli sunt, non causa, quae acta timide est, agetur improbe. uni, uni hoc damus, ne id quidem roganti nec suam causam, ut ait, agenti sed publicam.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_6_2"><a class="footnoteCrossrefLink" href="#target_note_LCL097_6_2" title="Click to highlight in text"><sup class="lineRef">2</sup>quod <span class="italic">vel</span> quo (<span class="italic">O. E. Schmidt</span>)</a></li><script type="text/javascript">document.getElementById('note_LCL097_6_2').style.display = "none";</script></ul></section></notes></section>