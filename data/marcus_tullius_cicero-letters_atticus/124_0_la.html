<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
re vera ita sit et cum semper ita habitum observatumque sit, octo nostri tribuni pl. caput posuerunt hoc: ‘si quid in hac rogatione scriptum est quod per leges plebisve scita’ (hoc est, quod per legem Clodiam) ‘promulgare, abrogare, derogare, obrogare sine fraude sua non liceat, non licuerit, quodve ei qui promulgavit, &lt;abrogavit&gt;, derogavit, &lt;obrogavit&gt; ob eam rem poenae multaeve sit, E. H. L. N. R.’</p>
<p><span class="br"></span><span class="lineNumber">4</span><span class="br"></span>Atque hoc in illis tribunis pl. non laedebat; lege enim collegi sui non tenebantur. quo maior est suspicio malitiae alicuius, cum id quod ad ipsos nihil pertinebat, erat autem contra me, scripserunt, ut novi tribuni pl., si essent timidiores, multo magis sibi eo capite utendum putarent. neque id a Clodio praetermissum est. dixit enim in contione a. d. <span class="sc">iii</span> Non. Nov. hoc capite designatis tribunis pl. praescriptum esse quid liceret. tamen in lege nulla esse eius modi caput te non fallit (quod si opus esset, omnes in abrogando &lt;uterentur&gt;), ut Ninnium aut ceteros fugerit, investiges velim, et quis attulerit, et qua re octo tribuni pl. ad senatum de me referre non dubitarint, sibi<a class="footnoteLink" href="#note_LCL007_274_2" id="target_note_LCL007_274_2"><sup>2</sup></a> quod observandum illud caput non putabant, eidem in abrogando tam cauti fuerint ut id metuerent soluti cum essent quod ne iis quidem qui lege tenentur est curandum. id caput sane nolim novos tribunos pl. ferre. sed perferant modo

</p></section><notes><section class="footnotes"><ul><li class="note" id="note_LCL007_274_2"><a class="footnoteCrossrefLink" href="#target_note_LCL007_274_2" title="Click to highlight in text"><sup class="lineRef">2</sup>sive <span class="italic">vel</span> sine (<span class="italic">SB</span>)</a></li><script type="text/javascript">document.getElementById('note_LCL007_274_2').style.display = "none";</script></ul></section></notes></section>