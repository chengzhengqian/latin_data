<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
in essedo nec deerant onagri. numquam vidi hominem nequiorem. sed extremum audi. deversatus est Laodiceae apud Pompeium Vindillum;<a class="footnoteLink" href="#note_LCL008_130_25" id="target_note_LCL008_130_25"><sup>25</sup></a> ibi sua deposuit cum ad me profectus est. moritur interim Vindillus. quod res ad Magnum Pompeium pertinere putabatur, C. Vennonius domum Vindilli venit. cum omnia obsignaret, in Vedianas res incidit. in his inventae sunt quinque imagunculae matronarum, in quibus una sororis amici tui, hominis bruti qui hoc utatur, et &lt;uxoris&gt;<a class="footnoteLink" href="#note_LCL008_130_26" id="target_note_LCL008_130_26"><sup>26</sup></a> illius lepidi qui haec tam neglegenter ferat. haec te volui παριστορῆσαι; sumus enim ambo belle curiosi.</p>
<p><span class="br"></span><span class="lineNumber">26</span><span class="br"></span>Unum etiam velim cogites. audio Appium πρόπυλον Eleusine facere; num inepti fuerimus si nos quoque Aca&lt;de&gt;miae fecerimus? ‘puto’ inquies. ergo id ipsum scribes ad me. equidem valde ipsas Athenas amo; volo esse aliquod monumentum,<a class="footnoteLink" href="#note_LCL008_130_27" id="target_note_LCL008_130_27"><sup>27</sup></a> odi falsas inscriptiones statuarum alienarum, sed ut tibi placebit, faciesque me in quem diem Romana incidant mysteria certiorem et quo modo hiemaris. cura ut valeas. post Leuctricam pugnam die septingentesimo sexagesimo quinto.</p>
</section><notes><section class="footnotes"><ul><li class="note" id="note_LCL008_130_25"><a class="footnoteCrossrefLink" href="#target_note_LCL008_130_25" title="Click to highlight in text"><sup class="lineRef">25</sup>vidi illum (<span class="italic">Sjögren</span>)</a></li><script type="text/javascript">document.getElementById('note_LCL008_130_25').style.display = "none";</script><li class="note" id="note_LCL008_130_26"><a class="footnoteCrossrefLink" href="#target_note_LCL008_130_26" title="Click to highlight in text"><sup class="lineRef">26</sup><span class="italic">add. Schütz</span></a></li><script type="text/javascript">document.getElementById('note_LCL008_130_26').style.display = "none";</script><li class="note" id="note_LCL008_130_27"><a class="footnoteCrossrefLink" href="#target_note_LCL008_130_27" title="Click to highlight in text"><sup class="lineRef">27</sup>monumentum meum <span class="italic">Boot</span>: mei monu- <span class="italic">Kayser</span></a></li><script type="text/javascript">document.getElementById('note_LCL008_130_27').style.display = "none";</script></ul></section></notes></section>