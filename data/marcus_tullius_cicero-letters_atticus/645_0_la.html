<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
scripsisti te ad eum litteras. nemo attulerat.</p>
<p><span class="br"></span><span class="lineNumber">3</span><span class="br"></span>Tiro negat iam tibi placere Brundisium et quidem dicere aliquid de militibus. at ego iam destinaram, Hydruntem quidem. movebant me tuae quinque horae. hic autem quantus πλοῦς! sed videbimus. nullas a te <span class="sc">xi</span> Kal. quippe, quid enim iam novi? cum primum igitur poteris, venies. ego propero ne ante Sextus, quem adventare aiunt.</p>
</section>
<section class="div2">
<h2>399 (XV.22)</h2>
<h2><span class="italic">Scr. in Tusculano <span class="sc">x</span> aut <span class="sc">ix</span> Kal. Quint. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Gratulor nobis Quintum filium exisse; molestus non erit. Pansam bene loqui credo. semper enim coniunctum esse cum Hirtio scio; amicissimum Bruto et Cassio puto, si expediet (sed quando illos videbit?), inimicum Antonio quando aut cur? quousque ludemur? ego autem scripsi Sextum adventare, non quo iam adesset, sed quia certe id ageret ab armisque nullus discederet. certe, si pergit, bellum paratum est. hic autem noster Cytherius nisi victorem neminem victurum. quid ad haec Pansa? utro erit,<a class="footnoteLink" href="#note_LCL491_272_1" id="target_note_LCL491_272_1"><sup>1</sup></a> si bellum erit? quod videtur fore. sed et haec et alia coram, hodie quidem, ut scribis, aut cras.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_272_1"><a class="footnoteCrossrefLink" href="#target_note_LCL491_272_1" title="Click to highlight in text"><sup class="lineRef">1</sup>utro erit (<span class="italic">SB</span>*: utro <span class="italic">E</span>. <span class="italic">Fraenkel</span>)</a></li><script type="text/javascript">document.getElementById('note_LCL491_272_1').style.display = "none";</script></ul></section></notes></section>