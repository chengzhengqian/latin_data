<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
neque negotium suscepisse. in quo quidem manebo dum spes pacis erit; sin bellum geretur non deero officio nec dignitati meae, pueros ὑπεκϑέμενος in Graeciam. totam enim Italiam flagraturam bello intellego; tantum mali &lt;est&gt;<a class="footnoteLink" href="#note_LCL008_250_2" id="target_note_LCL008_250_2"><sup>2</sup></a> excitatum partim ex improbis, partim ex invidis civibus. sed haec paucis diebus ex illius ad nostra responsa responsis intellegentur quorsum evasura sint. tum ad te scribam plura, si erit bellum; sin autem &lt;otium aut&gt;<a class="footnoteLink" href="#note_LCL008_250_3" id="target_note_LCL008_250_3"><sup>3</sup></a> etiam indutiae, te ipsum, ut spero, videbo.</p>
<p><span class="br"></span><span class="lineNumber">5</span><span class="br"></span>Ego <span class="sc">iiii</span> Non. Febr., quo die has litteras dedi, in Formiano, quo Capua redieram, mulieres exspectabam; quibus quidem scripseram tuis litteris admonitus ut Romae manerent. sed audio maiorem quendam in urbe timorem esse. Capuae Non. Febr. esse volebam, quia consules iusserant. quicquid huc erit a Pompeio adlatum, statim ad te scribam, tuasque de istis rebus litteras exspectabo.</p>
</section>
<section class="div2">
<h2>142 (VII.18)</h2>
<h2><span class="italic">Scr. in Formiano <span class="sc">iii</span> Non. Febr. an. 49 (§ 1)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span><span class="sc">iiii</span> Non. Febr. mulieres nostrae Formias venerunt tuaque erga se officia plena tui suavissimi studi ad me pertulerunt. eas ego, quoad sciremus utrum turpi pace nobis an misero bello esset utendum, in Formiano esse volui et una Cicerones. ipse cum fratre Capuam ad consules (Nonis enim


</p></section><notes><section class="footnotes"><ul><li class="note" id="note_LCL008_250_2"><a class="footnoteCrossrefLink" href="#target_note_LCL008_250_2" title="Click to highlight in text"><sup class="lineRef">2</sup><span class="italic">add. R</span>. <span class="italic">Klotz</span> (<span class="italic">post</span> excitatum <span class="italic">Lambinus</span>)</a></li><script type="text/javascript">document.getElementById('note_LCL008_250_2').style.display = "none";</script><li class="note" id="note_LCL008_250_3"><a class="footnoteCrossrefLink" href="#target_note_LCL008_250_3" title="Click to highlight in text"><sup class="lineRef">3</sup><span class="italic">add. SB</span>, <span class="italic">duce Tyrrell</span></a></li><script type="text/javascript">document.getElementById('note_LCL008_250_3').style.display = "none";</script></ul></section></notes></section>