<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
‘nunc Hortensium adlice et eius modi viros.’ obsecro, mi Pomponi, nondum perspicis quorum opera, quorum insidiis, quorum scelere perierimus? sed tecum haec coram agemus; tantum dico quod scire te puto: nos non inimici sed invidi perdiderunt. nunc si ita sunt quae speras, sustinebimus nos et spe qua iubes nitemur; sin, ut mihi videntur, &lt;in&gt; firma sunt, quod optimo tempore<a class="footnoteLink" href="#note_LCL007_236_1" id="target_note_LCL007_236_1"><sup>1</sup></a> facere non licuit minus idoneo fiet.</p>
<p><span class="br"></span><span class="lineNumber">3</span><span class="br"></span>Terentia tibi saepe agit gratias. mihi etiam unum de malis in metu est, fratris miseri negotium; quod si sciam cuius modi sit, sciam quid agendum mihi sit. me etiam nunc istorum beneficiorum et litterarum exspectatio, ut tibi placet, Thessalonicae tenet. si quid erit novi adlatum, sciam de reliquo quid agendum sit. tu si, ut scribis, Kal. Iun. Roma profectus es, prope diem nos videbis. litteras quas ad Pompeium scripsi tibi misi.</p>
<p>Data Id. Iun. Thessalonicae.</p>
</section>
<section class="div2">
<h2>55 (III.10)</h2>
<h2><span class="italic">Scr. Thessalonicae <span class="sc">xiv</span> Kal. Quint. an. 58 (§ 3)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Acta quae essent usque ad <span class="sc">viii</span> Kal. Iun. cognovi ex tuis litteris; reliqua exspectabam, ut tibi placebat, Thessalonicae. quibus adlatis facilius statuere potuero ubi sim. nam si erit causa, si quid agetur, si spem videro, aut ibidem

</p></section><notes><section class="footnotes"><ul><li class="note" id="note_LCL007_236_1"><a class="footnoteCrossrefLink" href="#target_note_LCL007_236_1" title="Click to highlight in text"><sup class="lineRef">1</sup>genere (ς)</a></li><script type="text/javascript">document.getElementById('note_LCL007_236_1').style.display = "none";</script></ul></section></notes></section>