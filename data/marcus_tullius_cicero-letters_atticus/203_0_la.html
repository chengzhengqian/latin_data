<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
C͞X͞X͞. hinc exercitum in hiberna agri male pacati deducendum Quinto fratri dabam; ipse me Laodiceam recipiebam.</p>
<p><span class="br"></span><span class="lineNumber">6</span><span class="br"></span>Haec adhuc. sed ad praeterita revertamur. quod me maxime hortaris et quod pluris est quam omnia, in quo laboras ut etiam Ligurino Μώμῳ satis faciamus, moriar si quicquam fieri potest elegantius. nec tamen ego hanc continentiam appello, quae virtus voluptati resistere videtur; ego in vita mea nulla umquam voluptate tanta sum adfectus quanta adficior hac integritate, nec me tam fama, quae summa est, quam res ipsa delectat. quid quaeris? fuit tanti. me ipse non noram nec satis sciebam quid in hoc genere facere possem. recte πεφυσίωμαι: nihil est praeclarius. interim haec λαμπρά: Ariobarzanes opera mea vivit, regnat; ἐν παρόδῳ consilio et auctoritate et quod insidiatoribus eius ἀπρόσιτον me, non modo ἀδωροδόκητον, praebui regem regnumque servavi. interea e Cappadocia ne pilum quidem. Brutum abiectum quantum potui excitavi; quem non minus amo quam tu, paene dixi quam te. atque etiam spero toto anno imperi nostri terruncium sumptus in provincia nullum fore.</p>
<p><span class="br"></span><span class="lineNumber">7</span><span class="br"></span>Habes omnia. nunc publice Romam litteras mittere parabam. uberiores erunt quam si ex Amano misissem. at te Romae non fore! sed est totum &lt;in eo positum&gt;,<a class="footnoteLink" href="#note_LCL008_84_5" id="target_note_LCL008_84_5"><sup>5</sup></a> quid Kal. Mart. futurum sit; vereor enim ne, cum de provincia

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_84_5"><a class="footnoteCrossrefLink" href="#target_note_LCL008_84_5" title="Click to highlight in text"><sup class="lineRef">5</sup><span class="italic">add. SB</span> (in eo <span class="italic">Boot</span>)</a></li><script type="text/javascript">document.getElementById('note_LCL008_84_5').style.display = "none";</script></ul></section></notes></section>