<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
autem in libris habemus non modo consules a praetore sed ne praetores quidem creari ius esse idque factum esse numquam; consules eo non esse ius quod maius imperium a minore rogari non sit ius, praetores autem cum ita rogentur ut collegae consulibus sint, quorum est maius imperium. aberit non longe quin hoc a me decerni velit neque sit contentus Galba, Scaevola, Cassio, Antonio. ‘τότε μοι <span class="br"></span><span class="lineNumber">4</span><span class="br"></span> χάνοι εὐρεῖα χϑών’; sed quanta tempestas impendeat vides.</p>
<p>Qui transierint senatores scribam ad te cum certum habebo. de re frumentaria recte intellegis, quae nullo modo administrari sine vectigalibus potest; nec sine causa et eos qui circum illum sunt omnia postulantis et bellum nefarium times. Trebatium nostrum, etsi, ut scribis, nihil bene sperat, tamen videre sane velim. quem fac horteris ut properet; opportune enim ad me ante adventum Caesaris venerit.</p>
<p>De Lanuvino, statim ut audivi Phameam mortuum, optavi, si modo esset futura res publica, ut id aliquis emeret meorum, neque tamen de te, qui maxime meus, cogitavi. sciebam enim te quoto anno et quantum in solo solere quaerere, neque solum Romae sed etiam Deli tuum digamma videram. verum tamen ego illud, quamquam est bellum, minoris aestimo quam aestimabatur Marcellino consule,<a class="footnoteLink" href="#note_LCL097_50_5" id="target_note_LCL097_50_5"><sup>5</sup></a> cum ego istos hortulos propter domum Anti

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_50_5"><a class="footnoteCrossrefLink" href="#target_note_LCL097_50_5" title="Click to highlight in text"><sup class="lineRef">5</sup>Marcellino et Philippo consulibus (coss.) <span class="italic">coni. SB</span></a></li><script type="text/javascript">document.getElementById('note_LCL097_50_5').style.display = "none";</script></ul></section></notes></section>