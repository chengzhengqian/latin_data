<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Deiotaro et loquitur severe, si velis credere. illud tamen non belle, ut mihi quidem videtur, quod factum Dolabellae vehementer improbat.</p>
<p><span class="br"></span><span class="lineNumber">3</span><span class="br"></span>De coronatis, cum sororis tuae filius a patre accusatus esset, rescripsit se coronam habuisse honoris Caesaris causa, posuisse luctus gratia; postremo se libenter vituperationem subire quod amaret etiam mortuum Caesarem.</p>
<p><span class="br"></span><span class="lineNumber">4</span><span class="br"></span>Ad Dolabellam, quem ad modum tibi dicis placere, scripsi diligenter. ego etiam ad Siccam. tibi hoc oneris non impono. nolo te illum iratum habere. Servi orationem cognosco; in qua plus timoris video quam consili. sed quoniam perterriti omnes sumus, adsentior Servio. Publi&lt;li&gt;us tecum tricatus est. huc enim Caerellia missa ab istis est legata ad me; cui facile persuasi mihi id quod rogaret ne licere quidem, non modo non libere. Antonium si videro, accurate agam de Buthroto.</p>
<p><span class="br"></span><span class="lineNumber">5</span><span class="br"></span>Venio ad recentiores litteras; quamquam de Servio iam rescripsi. ‘me facere magnam πρᾶξιν Dolabellae.’ mihi mehercule ita videtur, non potuisse maiorem tali re talique tempore.<a class="footnoteLink" href="#note_LCL491_200_3" id="target_note_LCL491_200_3"><sup>3</sup></a> sed tamen quicquid ei tribuo, tribuo ex tuis litteris. tibi vero adsentior maiorem πρᾶξιν eius fore si mihi quod debui&lt;t&gt; dissolverit. Brutus velim sit Asturae.</p>
<p><span class="br"></span><span class="lineNumber">6</span><span class="br"></span>Quod autem laudas me quod nihil ante de profectione constituam quam ista quo evasura sint videro, muto sententiam. neque quicquam tamen ante quam te videro. Atticam meam gratias mihi agere de matre gaudeo; cui

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_200_3"><a class="footnoteCrossrefLink" href="#target_note_LCL491_200_3" title="Click to highlight in text"><sup class="lineRef">3</sup>maiorem . . . tempore fuisse <span class="italic">vel</span> maior . . . tempore (<span class="italic">SB</span>)</a></li><script type="text/javascript">document.getElementById('note_LCL491_200_3').style.display = "none";</script></ul></section></notes></section>