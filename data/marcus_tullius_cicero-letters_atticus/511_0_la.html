<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>283 (XII.41)</h2>
<h2><span class="italic">Scr. Asturae <span class="sc">v</span> Id. Mai. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Nihil erat quod scriberem. scire tamen volebam ubi esses; si abes aut &lt;a&gt;futurus es, quando rediturus esses. facies igitur certiorem. et quod tu scire volebas ego quando ex hoc loco, postridie Idus Lanuvi constitui manere, inde postridie in Tusculano aut Romae. utrum sim facturus eo ipso die scies.</p>
<p><span class="br"></span><span class="lineNumber">2</span><span class="br"></span>Scis quam sit φιλαíτιον συμφορά, minime in te quidem, sed tamen avide sum adfectus de fano, quod nisi non dico effectum erit sed fieri videro (audebo hoc dicere et tu ut soles accipies), incursabit in te dolor meus, non iure ille quidem sed tamen feres hoc ipsum quod scribo ut omnia mea fers ac tulisti. omnis tuas consolationes unam hanc in <span class="br"></span><span class="lineNumber">3</span><span class="br"></span> rem velim conferas. si quaeris quid optem, primum Scapulae, deinde Clodiae, postea, si Silius nolet, Drusus aget iniuste, Cusini et Treboni. puto tertium esse dominum, Rebilum fuisse certe scio. sin autem tibi Tusculanum placet, ut significasti quibusdam litteris, tibi adsentiar. hoc quidem utique perficies si me levari vis, quem iam etiam gravius accusas quam patitur tua consuetudo, sed facis summo amore et victus fortasse vitio meo—sed tamen si me levari vis, haec est summa levatio vel, si verum scire vis, una.</p>
<p><span class="br"></span><span class="lineNumber">4</span><span class="br"></span>Hirti epistulam si legeris, quae mihi quasi πρóπλασμα
<span class="br"></span><span class="lineNumber"></span><span class="br"></span>
</p></section><notes></notes></section>