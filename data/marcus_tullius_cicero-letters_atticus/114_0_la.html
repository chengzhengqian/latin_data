<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
[quam]<a class="footnoteLink" href="#note_LCL007_254_3" id="target_note_LCL007_254_3"><sup>3</sup></a> abrogari; nam prior lex nos nihil laedebat. quam si, ut est promulgata, laudare voluissemus aut, ut erat neglegenda, neglegere, nocere omnino nobis non potuisset. hic mihi primum meum consilium defuit, sed etiam obfuit. caeci, caeci inquam, fuimus in vestitu mutando, in populo rogando, quod, nisi nominatim mecum agi coeptum esset, fieri perniciosum fuit. sed pergo praeterita, verum tamen ob hanc causam, ut, si quid age[re]tur,<a class="footnoteLink" href="#note_LCL007_254_4" id="target_note_LCL007_254_4"><sup>4</sup></a> legem illam, in qua popularia multa sunt, ne tangatis.</p>
<p><span class="br"></span><span class="lineNumber">6</span><span class="br"></span>Verum est stultum me praecipere quid agatis aut quo modo. utinam modo agatur aliquid! in quo ipso multa occultant tuae litterae, credo ne vehementius desperatione perturber. quid enim vides agi posse aut quo modo? per senatumne? at tute scripsisti ad me quoddam caput legis Clodium in curiae poste fixisse, ne referri neve dici liceret. quo modo igitur Domitius se dixit relaturum? quo modo autem iis quos tu scribis et de re dicentibus et ut referretur postulantibus Clodius tacuit? ac si per populum, poteritne nisi de omnium tribunorum pl. sententia? quid de bonis? quid de domo? poteritne restitui? aut si non poterit, egomet quo modo potero? haec nisi vides expediri, quam in spem me vocas? sin autem spei nihil est, quae est mihi vita? itaque exspecto Thessalonicae acta Kal. Sext., ex quibus statuam in tuosne agros confugiam, ut neque videam homines quos nolim et te, ut scribis, videam et


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_254_3"><a class="footnoteCrossrefLink" href="#target_note_LCL007_254_3" title="Click to highlight in text"><sup class="lineRef">3</sup><span class="italic">del. Sch√ºtz</span></a></li><script type="text/javascript">document.getElementById('note_LCL007_254_3').style.display = "none";</script><li class="note" id="note_LCL007_254_4"><a class="footnoteCrossrefLink" href="#target_note_LCL007_254_4" title="Click to highlight in text"><sup class="lineRef">4</sup>ageretur (<span class="italic">Lambinus</span>)</a></li><script type="text/javascript">document.getElementById('note_LCL007_254_4').style.display = "none";</script></ul></section></notes></section>