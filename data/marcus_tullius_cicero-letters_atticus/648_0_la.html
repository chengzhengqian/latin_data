<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="br"></span><span class="lineNumber">3</span><span class="br"></span>Quod reliquum est, Buthrotiam et causam et civitatem, quamquam a te constituta est (beneficia autem nostra tueri solemus), tamen velim receptam in fidem tuam a meque etiam atque etiam tibi commendatam auctoritate et auxilio tuo tectam velis esse. satis erit in perpetuum Buthrotiis praesidi magnaque cura et sollicitudine Atticum et me<a class="footnoteLink" href="#note_LCL491_278_3_1" id="target_note_LCL491_278_3_1"><sup>3</sup></a> liberaris, si hoc honoris mei causa susceperis ut eos semper a te defensos velis; quod ut facias te vehementer etiam atque etiam rogo.
</p></blockquote>
<p><span class="br"></span><span class="lineNumber">4</span><span class="br"></span>His litteris scriptis me ad συντάξεις dedi; quae quidem vereor ne miniata cerula tua pluribus locis notandae sint. ita sum μετέωρος et magnis cogitationibus impeditus.</p>
</section>
<section class="div2">
<h2>403 (XV.25)</h2>
<h2><span class="italic">Scr. in Tusculano <span class="sc">iii</span> Kal. Quint. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">De meo itinere variae sententiae; multi enim ad me. sed tu incumbe, quaeso, in eam curam. magna res est. an probas, si ad Kal. Ian. cogitamus? meus animus est aequus, sic tamen ut, si nihil offensionis sit, &lt;velim&gt;.<a class="footnoteLink" href="#note_LCL491_278_1" id="target_note_LCL491_278_1"><sup>1</sup></a> et velim<a class="footnoteLink" href="#note_LCL491_278_2" id="target_note_LCL491_278_2"><sup>2</sup></a> etiam scire quo die Olympia, tum<a class="footnoteLink" href="#note_LCL491_278_3_2" id="target_note_LCL491_278_3_2"><sup>3</sup></a> mysteria. scilicet, ut tu scribis,<a class="footnoteLink" href="#note_LCL491_278_4" id="target_note_LCL491_278_4"><sup>4</sup></a> casus consilium nostri itineris iudicabit. dubitemus igitur. est enim hiberna navigatio odiosa, eoque ex te





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_278_1"><a class="footnoteCrossrefLink" href="#target_note_LCL491_278_1" title="Click to highlight in text"><sup class="lineRef">1</sup><span class="italic">add. SB</span></a></li><script type="text/javascript">document.getElementById('note_LCL491_278_1').style.display = "none";</script><li class="note inline" id="note_LCL491_278_2"><a class="footnoteCrossrefLink" href="#target_note_LCL491_278_2" title="Click to highlight in text"><sup class="lineRef">2</sup>et tu <span class="italic">vel</span> et ve tu (<span class="italic">SB</span>)</a></li><script type="text/javascript">document.getElementById('note_LCL491_278_2').style.display = "none";</script><li class="note inline" id="note_LCL491_278_4"><a class="footnoteCrossrefLink" href="#target_note_LCL491_278_4" title="Click to highlight in text"><sup class="lineRef">4</sup>scires (<span class="italic">Manutius</span>)</a></li><script type="text/javascript">document.getElementById('note_LCL491_278_4').style.display = "none";</script></ul></section></notes></section>