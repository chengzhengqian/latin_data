<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>venire. id ego plane nolo. hereditas tanti non est. et tamen obire auctionis diem facile poterunt (est enim <span class="sc">iii</span> Id.) si me in Tusculano postridie Nonas mane convenerint. quod si laxius volent proferre diem, poterunt vel biduum vel triduum vel ut videbitur; nihil enim interest. qua re nisi iam profecti sunt, retinebis homines.</p>
<p><span class="br"></span><span class="lineNumber">5</span><span class="br"></span>De Bruto, si quid erit, de Caesare, si quid scies, si quid <span class="br"></span><span class="lineNumber">(14.2)</span><span class="br"></span> erit praeterea, scribes.</p>
</section>
<section class="div2">
<h2>322 (XIII.14â€“15)</h2>
<h2><span class="italic">Scr. in Arpinati <span class="sc">vii</span> Kal. Quint. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Illud etiam atque etiam consideres velim, placeatne tibi mitti ad Varronem quod scripsimus. etsi etiam ad te aliquid pertinet; nam scito te ei dialogo adiunctum esse tertium. opinor igitur consideremus. etsi nomina iam facta sunt; sed vel induci vel mutari possunt.</p>
<p><span class="br"></span><span class="lineNumber">2</span><span class="br"></span>Quid agit, obsecro te, Attica nostra? nam triduo abs te <span class="br"></span><span class="lineNumber">(15)</span><span class="br"></span> nullas acceperam, nec mirum; nemo enim venerat, nec fortasse causa fuerat. itaque ipse quid scriberem non habebam. quo autem die has Valerio dabam exspectabam aliquem meorum. qui si venisset et a te quid attulisset, videbam non defuturum quid scriberem.</p>
</section><notes></notes></section>