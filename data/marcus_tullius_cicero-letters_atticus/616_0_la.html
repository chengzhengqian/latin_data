<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
Brutus noster sauciavit. et si quaeris (perspexi enim plane), timent otium; ὑπóϑεσιν autem hanc habent eamque prae se ferunt, clarissimum &lt;virum&gt; interfectum, totam rem publicam illius interitu perturbatam, irrita fore quae ille egisset simul ac desiste&lt;re&gt;mus timere, clementiam illi malo fuisse, qua si usus non esset, nihil ei tale accidere potuisse.</p>
<p><span class="br"></span><span class="lineNumber">2</span><span class="br"></span>Mihi autem venit in mentem, si Pompeius cum exercitu firmo veniat, quod est εὔλογον, certe fore bellum. haec me species cogitatioque perturbat. nec enim<a class="footnoteLink" href="#note_LCL491_214_2" id="target_note_LCL491_214_2"><sup>2</sup></a> quod &lt;t&gt;ibi tum licuit nobis nunc licebit; nam aperte laetati sumus. deinde habent in ore nos ingratos. nullo modo licebit quod tum et tibi licuit et multis. φαινοπροσωπητέον ergo et ἰτέον in castra? miliens mori melius, huic praesertim aetati. itaque me Idus Martiae non tam consolantur quam antea. magnum enim mendum continent, etsi illi iuvenes ‘ἄλλοις ἐνἐσϑλοῖς τóνδ’ ἀπωϑοῦνται ψóγον.’ sed si tu melius quippiam speras, quod et plura audis et interes consiliis, scribas ad me velim simulque cogites quid agendum nobis sit super legatione votiv&lt;a&gt;. equidem in his locis moneor a multis ne in senatu Kalendis. dicuntur enim occulte milites ad eam diem comparati et quidem in istos, qui mihi videntur ubivis tutius quam in senatu fore.</p>
</section><notes><section class="footnotes"><ul><li class="note" id="note_LCL491_214_2"><a class="footnoteCrossrefLink" href="#target_note_LCL491_214_2" title="Click to highlight in text"><sup class="lineRef">2</sup>ne gemam (<span class="italic">SB</span> : neque (nec <span class="italic">Buecheler</span>) enim iam <span class="italic">Victorius</span>)</a></li><script type="text/javascript">document.getElementById('note_LCL491_214_2').style.display = "none";</script></ul></section></notes></section>