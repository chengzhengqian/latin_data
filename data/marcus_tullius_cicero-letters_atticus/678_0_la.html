<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
pari respondeam. mirifica enim δυσχρηστία est propter metum armorum.’ in freto medio hanc epistulam legi, ut quid possem providere in mentem mihi non veniret nisi ut praesens me ipse defenderem. sed haec hactenus; reliqua coram.</p>
<p><span class="br"></span><span class="lineNumber">7</span><span class="br"></span>Antoni edictum legi a Bruto ∗ ∗ ∗<a class="footnoteLink" href="#note_LCL491_338_2" id="target_note_LCL491_338_2"><sup>2</sup></a> et horum contra scriptum praeclare; sed quid ista edicta valeant aut quo spectent plane non video. nec ego nunc, ut Brutus censebat, istuc ad rem publicam capessendam venio. quid enim fieri potest? num quis Pisoni est adsensus? num redi&lt;i&gt;t ipse postridie? sed abesse hanc aetatem longe a sepulcro negant oportere.</p>
<p><span class="br"></span><span class="lineNumber">8</span><span class="br"></span>Sed obsecro te, quid est quod audivi de Bruto? Piliam πειράζεσϑαι παραλύσει te scripsisse aiebat. valde sum commotus, etsi idem te scribere sperare melius. ita plane velim, et &lt;ei&gt;<a class="footnoteLink" href="#note_LCL491_338_3" id="target_note_LCL491_338_3"><sup>3</sup></a> dicas plurimam salutem et suavissimae Atticae.</p>
<p>Haec scripsi navigans cum Pompeianum accederem <span class="sc">xiii.</span> Kal.</p>
</section>
<section class="div2">
<h2>416 (XV.13)</h2>
<h2><span class="italic">Scr. in Puteolano <span class="sc">viii</span> Kal. Nov. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span><span class="sc">viii</span> Kal. duas a te accepi [litteras]. respondebo igitur priori prius. adsentior tibi ut nec duces simus nec agmen cogamus,


</p></section><notes><section class="footnotes"><ul><li class="note" id="note_LCL491_338_2"><a class="footnoteCrossrefLink" href="#target_note_LCL491_338_2" title="Click to highlight in text"><sup class="lineRef">2</sup>et Cassio missum <span class="italic">vel sim</span>. <span class="italic">supplendum putavit Purser</span></a></li><script type="text/javascript">document.getElementById('note_LCL491_338_2').style.display = "none";</script><li class="note" id="note_LCL491_338_3"><a class="footnoteCrossrefLink" href="#target_note_LCL491_338_3" title="Click to highlight in text"><sup class="lineRef">3</sup><span class="italic">add. Baiter</span></a></li><script type="text/javascript">document.getElementById('note_LCL491_338_3').style.display = "none";</script></ul></section></notes></section>