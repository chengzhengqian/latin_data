<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">11</span><span class="br"></span>Reliqua in posterum diem distulit; ex quibus scribam ad te si quid erit epistula dignum. sunt autem quae praeterii, interregnumne esset exspectaturus an quo modo dixerit ille quidem, ad se<a class="footnoteLink" href="#note_LCL097_124_10" id="target_note_LCL097_124_10"><sup>10</sup></a> deferri consulatum sed se nolle in proximum annum. et alia sunt quae exquiram. iurabat ad summam, quod nullo negotio faceret, amicissimum mihi Caesarem esse debere. ‘quid enim?’ inquam. ‘scripsit ad me Dolabella.’ ‘dic,<a class="footnoteLink" href="#note_LCL097_124_11" id="target_note_LCL097_124_11"><sup>11</sup></a> quid?’ adfirmabat eum scripsisse, quod me cuperet ad urbem venire, illum quidem gratias agere maximas et non modo probare sed etiam gaudere. quid quaeris? acquievi. levata est enim suspicio illa domestici mali et sermonis Hirtiani. quam cupio illum dignum esse nobis et quam ipse me invito †quae pro illo sit<a class="footnoteLink" href="#note_LCL097_124_12" id="target_note_LCL097_124_12"><sup>12</sup></a> suspicandum†! sed opus fuit Hirtio convento? est profecto nescio quid, sed velim quam minimo.<a class="footnoteLink" href="#note_LCL097_124_13" id="target_note_LCL097_124_13"><sup>13</sup></a> et tamen eum nondum redisse miramur. sed haec videbimus.</p>
<p><span class="br"></span><span class="lineNumber">12</span><span class="br"></span>Tu †optimus†<a class="footnoteLink" href="#note_LCL097_124_14" id="target_note_LCL097_124_14"><sup>14</sup></a> Terentiae dabis. iam enim urbis nullum periculum est. me tamen consilio iuva, pedibusne Regium an hinc statim in navem, et cetera, quoniam commoror. ego ad te [statim]<a class="footnoteLink" href="#note_LCL097_124_15" id="target_note_LCL097_124_15"><sup>15</sup></a> habebo quod scribam simul et videro Curionem. de Tirone, cura, quaeso, quod facis, ut sciam quid is agat.</p>
</section><notes><section class="footnotes"><ul><li class="note" id="note_LCL097_124_10"><a class="footnoteCrossrefLink" href="#target_note_LCL097_124_10" title="Click to highlight in text"><sup class="lineRef">10</sup>dixerim i- q- sed (<span class="italic">Ernesti</span>)</a></li><script type="text/javascript">document.getElementById('note_LCL097_124_10').style.display = "none";</script><li class="note" id="note_LCL097_124_11"><a class="footnoteCrossrefLink" href="#target_note_LCL097_124_11" title="Click to highlight in text"><sup class="lineRef">11</sup>dico (<span class="italic">Hand</span>)</a></li><script type="text/javascript">document.getElementById('note_LCL097_124_11').style.display = "none";</script><li class="note" id="note_LCL097_124_12"><a class="footnoteCrossrefLink" href="#target_note_LCL097_124_12" title="Click to highlight in text"><sup class="lineRef">12</sup>compellor ad <span class="italic">tempt. SB</span></a></li><script type="text/javascript">document.getElementById('note_LCL097_124_12').style.display = "none";</script><li class="note" id="note_LCL097_124_13"><a class="footnoteCrossrefLink" href="#target_note_LCL097_124_13" title="Click to highlight in text"><sup class="lineRef">13</sup>minimum <span class="italic">Lambinus</span></a></li><script type="text/javascript">document.getElementById('note_LCL097_124_13').style.display = "none";</script><li class="note" id="note_LCL097_124_14"><a class="footnoteCrossrefLink" href="#target_note_LCL097_124_14" title="Click to highlight in text"><sup class="lineRef">14</sup><span class="italic">al</span>. optimos: Oppios <span class="italic">Victorius</span>: ab Oppiis <span class="italic">coni. SB</span></a></li><script type="text/javascript">document.getElementById('note_LCL097_124_14').style.display = "none";</script><li class="note" id="note_LCL097_124_15"><a class="footnoteCrossrefLink" href="#target_note_LCL097_124_15" title="Click to highlight in text"><sup class="lineRef">15</sup><span class="italic">del. Schütz</span></a></li><script type="text/javascript">document.getElementById('note_LCL097_124_15').style.display = "none";</script></ul></section></notes></section>