<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
vehementer sententiam commutasse, sed non sine causa arbitrabar. etsi, quamvis non fueris suasor et impulsor profectionis meae, at probator<a class="footnoteLink" href="#note_LCL491_334_1" id="target_note_LCL491_334_1"><sup>1</sup></a> certe fuisti, dum modo Kal. Ian. Romae essem. ita fiebat ut, dum minus periculi videretur, abessem, in flammam ipsam venirem. sed haec, etiam si non prudenter, tamen ἀνεμέσητα sunt, primum quod de mea sententia acta sunt, deinde etiam si te auctore, quid debet qui consilium dat praestare praeter fidem?</p>
<p><span class="br"></span><span class="lineNumber">3</span><span class="br"></span>Illud mirari satis non potui quod scripsisti his verbis: ‘bene igitur tu qui εὐϑανασίαν, bene! relinque patriam!’ an ego relinquebam aut tibi tum relinquere videbar, tu id non modo non prohibebas verum etiam approbabas? graviora quae restant: ‘velim σχόλιον aliquod elimes ad me, oportuisse te istuc facere.’ itane, mi Attice? defensione eget meum factum, praesertim apud te qui id mirabiliter approbasti? ego vero istum ἀπολογισμὸν συντάξομαι, sed ad eorum aliquem quibus invitis et dissuadentibus profectus sum. etsi quid iam opus est σχολίῳ? si perseverassem, opus fuisset. ‘at hoc ipsum non constanter.’ nemo doctus umquam (multa autem de hoc genere scripta sunt) mutationem consili inconstantiam dixi&lt;t&gt; esse. deinceps <span class="br"></span><span class="lineNumber">4</span><span class="br"></span> igitur haec: ‘nam si a Phaedro nostro esses, expedita excusatio esset; nunc quid respondemus?’ ergo id erat meum factum quod Catoni probare non possim? flagiti scilicet

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_334_1"><a class="footnoteCrossrefLink" href="#target_note_LCL491_334_1" title="Click to highlight in text"><sup class="lineRef">1</sup>adprobator <span class="italic">vel</span> appr- (<span class="italic">SB</span>)</a></li><script type="text/javascript">document.getElementById('note_LCL491_334_1').style.display = "none";</script></ul></section></notes></section>