<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
impetum in privatorum pecunias et exsulum reditum et tabulas novas et turpissimorum honores et regnum non modo Romano homini sed ne Persae quidem cuiquam tolerabile.</p>
<p><span class="br"></span><span class="lineNumber">3</span><span class="br"></span>Tacita esse poterit indignitas nostra? pati poterunt oculi me cum Gabinio sententiam dicere, et quidem illum rogari prius? praesto esse clientem tuum Cloelium, †Cateli†<a class="footnoteLink" href="#note_LCL097_134_2" id="target_note_LCL097_134_2"><sup>2</sup></a> Plaguleium, ceteros? sed cur inimicos colligo, qui meos necessarios a me defensos nec videre in curia sine dolore nec versari inter eos sine dedecore potero? quid si ne id quidem est exploratum, fore ut mihi liceat? scribunt enim ad me amici eius me illi nullo modo satis fecisse quod in senatum non venerim. tamenne dubitemus an ei nos etiam cum periculo venditemus quicum coniuncti ne cum praemio quidem volu&lt;i&gt;mus esse?</p>
<p><span class="br"></span><span class="lineNumber">4</span><span class="br"></span>Deinde hoc vide, non esse iudicium de tota contentione in Hispaniis, nisi forte iis amissis arma Pompeium abiecturum putas; cuius omne consilium Themistocleum est. existimat enim qui mare teneat eum necesse &lt;esse&gt;<a class="footnoteLink" href="#note_LCL097_134_3" id="target_note_LCL097_134_3"><sup>3</sup></a> rerum potiri. itaque [qui]<a class="footnoteLink" href="#note_LCL097_134_4" id="target_note_LCL097_134_4"><sup>4</sup></a> numquam id egit ut Hispaniae per se tenerentur; navalis apparatus ei semper antiquissima cura fuit. navigabit igitur, cum erit tempus, maximis classibus et ad Italiam accedet, in qua nos sedentes quid erimus? nam medios esse iam non licebit. [classibus]<a class="footnoteLink" href="#note_LCL097_134_5" id="target_note_LCL097_134_5"><sup>5</sup></a> adversabimur igitur? quod maius scelus aut<a class="footnoteLink" href="#note_LCL097_134_6" id="target_note_LCL097_134_6"><sup>6</sup></a> tantum? denique quid turpius?





</p></section><notes><section class="footnotes"><ul><li class="note" id="note_LCL097_134_2"><a class="footnoteCrossrefLink" href="#target_note_LCL097_134_2" title="Click to highlight in text"><sup class="lineRef">2</sup>Catuli ς: C. Ateii <span class="italic">Bosius</span></a></li><script type="text/javascript">document.getElementById('note_LCL097_134_2').style.display = "none";</script><li class="note" id="note_LCL097_134_3"><a class="footnoteCrossrefLink" href="#target_note_LCL097_134_3" title="Click to highlight in text"><sup class="lineRef">3</sup><span class="italic">add. Lambinus</span></a></li><script type="text/javascript">document.getElementById('note_LCL097_134_3').style.display = "none";</script><li class="note" id="note_LCL097_134_4"><a class="footnoteCrossrefLink" href="#target_note_LCL097_134_4" title="Click to highlight in text"><sup class="lineRef">4</sup><span class="italic">del. Schütz</span></a></li><script type="text/javascript">document.getElementById('note_LCL097_134_4').style.display = "none";</script><li class="note" id="note_LCL097_134_5"><a class="footnoteCrossrefLink" href="#target_note_LCL097_134_5" title="Click to highlight in text"><sup class="lineRef">5</sup><span class="italic">del. Manutius</span></a></li><script type="text/javascript">document.getElementById('note_LCL097_134_5').style.display = "none";</script><li class="note" id="note_LCL097_134_6"><a class="footnoteCrossrefLink" href="#target_note_LCL097_134_6" title="Click to highlight in text"><sup class="lineRef">6</sup>scilicet (<span class="italic">Malaespina</span>)</a></li><script type="text/javascript">document.getElementById('note_LCL097_134_6').style.display = "none";</script></ul></section></notes></section>