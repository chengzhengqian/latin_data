<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
levissimus tribunus pl. Fufius in contionem producit Pompeium. res agebatur in circo Flaminio, et erat in eo ipso loco illo die nundinarum πανήγυρις. quaesivit ex eo placeretne ei iudices a praetore legi, quo consilio idem <span class="br"></span><span class="lineNumber">2</span><span class="br"></span> praetor uteretur. id autem erat de Clodiana religione ab senatu constitutum. tum Pompeius μάλ’ ἀριστοκρατικῶς locutus est senatusque auctoritatem sibi omnibus in rebus maximi videri semperque visam esse respondit, et id multis verbis.</p>
<p>Postea Messalla consul in senatu de Pompeio quaesivit quid de religione et de promulgata rogatione sentiret. locutus ita est [in senatu]<a class="footnoteLink" href="#note_LCL007_68_1" id="target_note_LCL007_68_1"><sup>1</sup></a> ut omnia illius ordinis consulta γενικῶς laudaret, mihique, ut adsedit, dixit se putare satis <span class="br"></span><span class="lineNumber">3</span><span class="br"></span> ab se [et]iam<a class="footnoteLink" href="#note_LCL007_68_2" id="target_note_LCL007_68_2"><sup>2</sup></a> de istis rebus esse responsum. Crassus, postea quam vidit illum excepisse laudem ex eo quod [hi] suspicarentur homines ei consulatum meum placere, surrexit ornatissimeque de meo consulatu locutus est, ut ita diceret, se quod esset senator, quod civis, quod liber, quod viveret, mihi acceptum referre; quotiens coniugem, quotiens domum, quotiens patriam videret, totiens se beneficium meum videre. quid multa? totum hunc locum, quem ego varie meis orationibus, quarum tu Aristarchus es, soleo pingere, de flamma, de ferro (nosti illas ληκύϑους), valde graviter pertexuit. proxime Pompeium sedebam. intellexi hominem moveri, utrum Crassum inire eam gratiam quam ipse praetermisisset an esse tantas res nostras quae tam libenti senatu laudarentur, ab eo praesertim


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_68_1"><a class="footnoteCrossrefLink" href="#target_note_LCL007_68_1" title="Click to highlight in text"><sup class="lineRef">1</sup><span class="italic">secl. SB*</span></a></li><script type="text/javascript">document.getElementById('note_LCL007_68_1').style.display = "none";</script><li class="note" id="note_LCL007_68_2"><a class="footnoteCrossrefLink" href="#target_note_LCL007_68_2" title="Click to highlight in text"><sup class="lineRef">2</sup>etiam (<span class="italic">SB</span>)</a></li><script type="text/javascript">document.getElementById('note_LCL007_68_2').style.display = "none";</script></ul></section></notes></section>