<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
non venisse in Arcanum miror. de Chrysippo, meum consilium probari tibi non moleste fero. ego in Tusculanum nihil sane hoc tempore (devium est τοῖς ἀπαντῶσιν et habet alia δύσχρηστα), sed de Formiano Tarracinam prid. Kal. Ian., inde Pomptinum †summam†, inde Albanum Pompei; ita ad urbem <span class="sc">iii</span> Non., natali meo.</p>
<p><span class="br"></span><span class="lineNumber">4</span><span class="br"></span>De re publica cottidie magis timeo. non enim boni, ut putant&lt;ur&gt;,<a class="footnoteLink" href="#note_LCL008_206_3" id="target_note_LCL008_206_3"><sup>3</sup></a> consentiunt. quos ego equites Romanos, quos senatores vidi, qui acerrime cum cetera tum hoc iter Pompei vituperarent! pace opus est. ex victoria cum multa mala tum certe tyrannus exsistet. sed haec prope diem coram.</p>
<p>Iam plane mihi deest quid ad te scribam; nec enim de re publica, quod uterque nostrum scit eadem, et domestica <span class="br"></span><span class="lineNumber">5</span><span class="br"></span> nota sunt ambobus. reliquum est iocari, si hic sinat; nam ego is sum qui illi concedi putem utilius esse quod postulat quam signa conferri; sero enim resistimus ei quem per annos decem aluimus contra nos. ‘quid senti&lt;e&gt;s<a class="footnoteLink" href="#note_LCL008_206_4" id="target_note_LCL008_206_4"><sup>4</sup></a> igitur?’ inquis. nihil scilicet nisi de sententia tua, nec prius quidem quam nostrum negotium aut confecerimus aut deposuerimus. cura igitur ut valeas; aliquando ἀπóτριψαι quartanam istam diligentia quae in te summa est.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_206_3"><a class="footnoteCrossrefLink" href="#target_note_LCL008_206_3" title="Click to highlight in text"><sup class="lineRef">3</sup><span class="italic">add. Mueller</span></a></li><script type="text/javascript">document.getElementById('note_LCL008_206_3').style.display = "none";</script><li class="note" id="note_LCL008_206_4"><a class="footnoteCrossrefLink" href="#target_note_LCL008_206_4" title="Click to highlight in text"><sup class="lineRef">4</sup><span class="italic">add. Wesenberg</span></a></li><script type="text/javascript">document.getElementById('note_LCL008_206_4').style.display = "none";</script></ul></section></notes></section>