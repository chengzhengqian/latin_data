<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
in illum amor aut meus postulabat, si vera sunt, ignosces, sin falsa, me libente eripies mihi hunc errorem. quoquo modo vero se res habebit, nihil adsignabis nec patruo nec patri.</p>
<p><span class="br"></span><span class="lineNumber">7</span><span class="br"></span>Cum haec scripsissem, a Curione mihi nuntiatum est eum ad me venire. venerat enim is in Cumanum vesperi pridie, id est Idibus. si quid igitur eius modi sermo eius attulerit quod ad te scribendum sit, id his<a class="footnoteLink" href="#note_LCL097_120_5" id="target_note_LCL097_120_5"><sup>5</sup></a> litteris adiungam.</p>
<p><span class="br"></span><span class="lineNumber">8</span><span class="br"></span>Praeteriit villam meam Curio iussitque mihi nuntiari mox se venturum cucurritque Puteolos ut ibi contionaretur. contionatus est, rediit, fuit ad me sane diu. o rem foedam! nosti hominem; nihil occultabat, in primis nihil esse certius quam ut omnes qui lege Pompeia condemnati essent restituerentur; itaque se in Sicilia eorum opera usurum. de Hispaniis non dubitabat quin Caesaris essent. inde ipsum cum exercitu, ubicumque Pompeius esset. eius interitum finem illi fore. propius factum esse nihil. et<a class="footnoteLink" href="#note_LCL097_120_6" id="target_note_LCL097_120_6"><sup>6</sup></a> plane iracundia elatum voluisse Caesarem occidi Metellum tribunum pl., quod si esset factum, caedem magnam futuram fuisse. permultos hortatores esse caedis, ipsum autem non voluntate aut natura non esse crudelem, sed quod &lt;putaret&gt; popularem esse clementiam. quod si populi studium amisisset, crudelem fore; eumque perturbatum quod intellegeret se apud ipsam plebem<a class="footnoteLink" href="#note_LCL097_120_7" id="target_note_LCL097_120_7"><sup>7</sup></a> offendisse de aerario. itaque ei cum certissimum fuisset ante quam proficisceretur contionem habere, ausum non esse vehementerque animo perturbato profectum.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_120_5"><a class="footnoteCrossrefLink" href="#target_note_LCL097_120_5" title="Click to highlight in text"><sup class="lineRef">5</sup>in (<span class="italic">Sch√ºtz</span>)</a></li><script type="text/javascript">document.getElementById('note_LCL097_120_5').style.display = "none";</script><li class="note inline" id="note_LCL097_120_6"><a class="footnoteCrossrefLink" href="#target_note_LCL097_120_6" title="Click to highlight in text"><sup class="lineRef">6</sup>ei (<span class="italic">SB</span>)</a></li><script type="text/javascript">document.getElementById('note_LCL097_120_6').style.display = "none";</script><li class="note inline" id="note_LCL097_120_7"><a class="footnoteCrossrefLink" href="#target_note_LCL097_120_7" title="Click to highlight in text"><sup class="lineRef">7</sup>legem (<span class="italic">Victorius</span>)</a></li><script type="text/javascript">document.getElementById('note_LCL097_120_7').style.display = "none";</script></ul></section></notes></section>