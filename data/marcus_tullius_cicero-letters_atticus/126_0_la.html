<section class="div1 language" lang="la"><header><hgroup><h1>Cicero</h1></hgroup></header>
<section class="div2">
<h2>69 (III.24)</h2>
<h2><span class="italic">Scr. Dyrrachii <span class="sc">iv</span> Id. Dec. an. 58 (ยง 2)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Antea, cum ad me scripsissetis vestro consensu consulum provincias ornatas esse, etsi verebar quorsum id casurum esset, tamen sperabam vos aliquid aliquando vidisse prudentius; postea quam mihi et dictum est et scriptum vehementer consilium vestrum reprehendi, sum graviter commotus, quod illa ipsa spes exigua quae erat videtur esse sublata. nam si tribuni pl. nobis suscensent, quae potest spes esse? ac videntur iure suscensere, cum et expertes consili fuerint ei<a class="footnoteLink" href="#note_LCL007_278_1" id="target_note_LCL007_278_1"><sup>1</sup></a> qui causam nostram susceperant et nostra concessione omnem vim sui iuris amiserint, praesertim cum ita dicant, se nostra causa voluisse suam potestatem esse de consulibus ornandis, non ut eos impedirent sed ut ad nostram causam adiungerent; nunc, si consules a nobis alieniores esse velint, posse id libere facere; sin velint<a class="footnoteLink" href="#note_LCL007_278_2" id="target_note_LCL007_278_2"><sup>2</sup></a> nostra causa, nihil posse se invitis. nam quod scribis, ni ita vobis placuisset, illos hoc idem per populum adsecuturos fuisse, invitis tribunis pl. fieri nullo modo potuit. ita vereor ne et studia tribunorum amiserimus et, si studia maneant, vinclum illud adiungendorum consulum amissum sit.</p>
<p><span class="br"></span><span class="lineNumber">2</span><span class="br"></span>Accedit aliud non parvum incommodum quod gravis illa opinio, ut quidem ad nos perferebatur, senatum nihil


</p></section><notes><section class="footnotes"><ul><li class="note" id="note_LCL007_278_1"><a class="footnoteCrossrefLink" href="#target_note_LCL007_278_1" title="Click to highlight in text"><sup class="lineRef">1</sup>et (<span class="italic">Orelli</span>)</a></li><script type="text/javascript">document.getElementById('note_LCL007_278_1').style.display = "none";</script><li class="note" id="note_LCL007_278_2"><a class="footnoteCrossrefLink" href="#target_note_LCL007_278_2" title="Click to highlight in text"><sup class="lineRef">2</sup>vellent (<span class="italic">Ernesti</span>)</a></li><script type="text/javascript">document.getElementById('note_LCL007_278_2').style.display = "none";</script></ul></section></notes></section>