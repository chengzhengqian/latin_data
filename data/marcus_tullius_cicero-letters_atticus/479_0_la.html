<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
de quo ad te ante scripsi, quasi fovebam dolores meos; nunc omnia respuo, nec quicquam habeo tolerabilius quam solitudinem; nam,<a class="footnoteLink" href="#note_LCL097_288_4" id="target_note_LCL097_288_4"><sup>4</sup></a> quod eram veritus, non obturbavit Philippus. nam ut heri me salutavit, statim Romam profectus est.</p>
<p><span class="br"></span><span class="lineNumber">2</span><span class="br"></span>Epistulam quam ad Brutum, ut tibi placuerat, scripsi misi ad te. curabis cum tua perferendam. eius tamen misi ad te exemplum, ut, si minus placeret, ne mitteres.</p>
<p><span class="br"></span><span class="lineNumber">3</span><span class="br"></span>Domestica quod ais ordine administrari, scribes quae sint ea. quaedam enim exspecto. Cocceius vide ne frustretur. nam Libo quod pollicetur, ut Eros scribit, non incertum puto. de sorte mea Sulpicio confido, et &lt;E&gt;gnatio scilicet. de Appuleio quid est quod labores, cum sit excusatio facilis?</p>
<p><span class="br"></span><span class="lineNumber">4</span><span class="br"></span>Tibi ad me venire, ut ostendis, vide ne non sit facile. est enim longum iter discedentemque te, quod celeriter tibi erit fortasse faciendum, non sine magno dolore dimittam. sed omnia ut voles. ego enim quicquid feceris id cum recte tum etiam mea causa factum putabo.</p>
</section>
<section class="div2">
<h2>255 (XII.17)</h2>
<h2><span class="italic">Scr. Asturae <span class="sc">iv</span> Id. Mart. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Marcianus ad me scripsit me excusatum esse apud Appuleium

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_288_4"><a class="footnoteCrossrefLink" href="#target_note_LCL097_288_4" title="Click to highlight in text"><sup class="lineRef">4</sup>quam Ï‚, <span class="italic">fort. recte</span></a></li><script type="text/javascript">document.getElementById('note_LCL097_288_4').style.display = "none";</script></ul></section></notes></section>