<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
meum, misi, ut mihi magnae curae tuam vitam ac dignitatem esse scires.</p>
<p>Eodem die a Caesare Philotimus attulit hoc exemplo:</p>
</section>
<section class="div2">
<h2>199B (X.8B)</h2>
<h2><span class="italic">Scr. Massiliam iter faciens <span class="sc">xv</span> Kal. Mai. an. 49 (ยง 2)</span></h2>
<h2><span class="ac">Caesar Imp. Sal. D. Ciceroni Imp.</span></h2>
<p class="noindent"><span class="br"></span><span class="lineNumber">1</span><span class="br"></span>Etsi te nihil temere, nihil imprudenter facturum iudicaram, tamen permotus hominum fama scribendum ad te existimavi et pro nostra benevolentia petendum ne quo progredereris proclinata iam re quo integra etiam progrediendum tibi non existimasses. namque et amicitiae graviorem iniuriam feceris et tibi minus commode consulueris, si non fortunae obsecutus videberis (omnia enim secundissima nobis, adversissima illis accidisse videntur), nec causam secutus (eadem enim tum fuit cum ab eorum <span class="br"></span><span class="lineNumber">2</span><span class="br"></span> consiliis abesse iudicasti), sed meum aliquod factum condemnavisse; quo mihi gravius abs te nihil accidere potest. quod ne facias pro iure nostrae amicitiae a te peto. postremo quid viro bono et quieto et bono civi magis convenit quam abesse a civilibus controversiis? quod non nulli cum probarent, periculi causa sequi non potuerunt; tu explorato et vitae meae testimonio et amicitiae iudicio neque tutius neque honestius reperies quicquam quam ab omni contentione abesse.</p>
<p><span class="sc">xv</span> Kal. Mai. ex itinere.</p>
<span class="br"></span><span class="lineNumber"></span><span class="br"></span>
</section><notes></notes></section>