<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
nummos in tribu pronuntiarit, si non dederit, impune sit, sin dederit, ut quoad vivat singulis tribubus HS <span class="sc">CIↃ CIↃ CIↃ</span> debeat. dixi hanc legem P. Clodium iam ante servasse; pronuntiare enim solitum esse et non dare. sed heus tu, viesne consulatum illum nostrum, quem Curio antea ἀποϑέωσιν vocabat, si hic factus erit, fabam mimum futurum? qua re, ut opinor, ϕιλοσοϕητέον, id quod tu facis, et istos consulatus non flocci facteon.</p>
<p><span class="br"></span><span class="lineNumber">14</span><span class="br"></span>Quod ad me scribis te in Asiam statuisse non ire, equidem mallem ut ires, ac vereor ne quid in ista re minus commode fiat; sed tamen non possum reprehendere consilium tuum, praesertim cum egomet in provinciam non sim profectus.</p>
<p><span class="br"></span><span class="lineNumber">15</span><span class="br"></span>Epigrammatis tuis, quae in Amaltheo posuisti, contenti erimus, praesertim cum et Thyillus nos reliquerit et Archias nihil de me scripserit; ac vereor ne, Lucullis quoniam Graecum poëma condidit, nunc ad Caecilianam fabulam spectet.</p>
<p><span class="br"></span><span class="lineNumber">16</span><span class="br"></span>Antonio tuo nomine gratias egi eamque epistulam Mallio dedi—ad te ideo antea rarius scripsi quod non habebam idoneum cui darem nec satis sciebam quo darem. valde te venditavi.</p>
<p><span class="br"></span><span class="lineNumber">17</span><span class="br"></span>Cincius si quid ad me tui negoti detulerit, suscipiam. sed nunc magis in suo est occupatus, in quo ego ei non desum. tu, si uno in loco es futurus, crebras a nobis litteras <span class="br"></span><span class="lineNumber">18</span><span class="br"></span> exspecta; sed<a class="footnoteLink" href="#note_LCL007_90_6" id="target_note_LCL007_90_6"><sup>6</sup></a> pluris etiam ipse mittito. velim ad me scribas cuius modi sit ᾽Αμαλϑεῖον tuum, quo ornatu, qua τοποϑεσίᾳ,

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_90_6"><a class="footnoteCrossrefLink" href="#target_note_LCL007_90_6" title="Click to highlight in text"><sup class="lineRef">6</sup>ast (<span class="italic">Madvig</span>)</a></li><script type="text/javascript">document.getElementById('note_LCL007_90_6').style.display = "none";</script></ul></section></notes></section>