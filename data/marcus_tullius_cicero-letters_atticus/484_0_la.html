<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>De Epicuro, ut voles; etsi μεϑαρμóσομαι in posterum genus hoc personarum. incredibile est quam ea quidam requirant. ad antiquos igitur; ἀνεμέσητον γάρ. nihil habeo ad te quod scribam, sed tamen institui cottidie mittere ut eliciam tuas litteras, non quo aliquid ex iis exspectem—sed nescio quo modo tamen exspecto. qua re sive habes quid sive nil habes, scribe tamen aliquid teque cura.</p>
</section>
<section class="div2">
<h2>260 (XII.21)</h2>
<h2><span class="italic">Scr. Asturae <span class="sc">xvi</span> Kal. Apr. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Legi Bruti epistulam eamque tibi remisi, sane non prudenter rescriptam ad ea quae requisieras. sed ipse viderit. quamquam illud turpiter ignorat: Catonem primum sententiam putat de animadversione dixisse, quam omnes ante dixerant praeter Caesarem, et, cum ipsius Caesaris tam severa fuerit qui tum praetorio loco dixerit, consularium putat leniores fuisse, Catuli, Servili, Lucullorum, Curionis, Torquati, Lepidi, Gelli, Volcaci, Figuli, Cottae, L. Caesaris, C. Pisonis, M’. Glabrionis, etiam<a class="footnoteLink" href="#note_LCL097_298_1" id="target_note_LCL097_298_1"><sup>1</sup></a> Silani, Murenae, designatorum consulum. cur ergo in sententiam Catonis? quia verbis luculentioribus et pluribus rem eandem

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_298_1"><a class="footnoteCrossrefLink" href="#target_note_LCL097_298_1" title="Click to highlight in text"><sup class="lineRef">1</sup><span class="italic">ante</span> M’. Glabrionis <span class="italic">codd., transp</span>. <span class="italic">Boot</span></a></li><script type="text/javascript">document.getElementById('note_LCL097_298_1').style.display = "none";</script></ul></section></notes></section>