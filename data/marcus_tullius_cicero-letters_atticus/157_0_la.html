<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
litteris incredibilia quaedam de Caesaris in me amore cognovi, eaque sunt ipsius Caesaris uberrimis litteris confirmata. Britannici belli exitus exspectatur; constat enim aditus insulae esse muratos mirificis molibus. etiam illud <span class="br"></span><span class="lineNumber">7</span><span class="br"></span> iam cognitum est, neque argenti scrupulum esse ullum in illa insula neque ullam spem praedae nisi ex mancipiis; ex quibus nullos puto te litteris aut musicis eruditos exspectare.</p>
<p>Paulus in medio foro basilicam iam paene texerat<a class="footnoteLink" href="#note_LCL007_340_10" id="target_note_LCL007_340_10"><sup>10</sup></a> isdem antiquis columnis. illam autem quam locavit facit magnificentissimam. quid quaeris? nihil gratius illo monumento, nihil gloriosius. itaque Caesaris amici, me dico et Oppium, dirumparis licet, &lt;in&gt; monumentum illud quod <span class="br"></span><span class="lineNumber">8</span><span class="br"></span> tu tollere laudibus solebas, ut forum laxaremus et usque ad atrium Libertatis explicaremus, contempsimus sescenties sestertium; cum privatis non poterat transigi minore pecunia. efficiemus rem gloriosissimam. iam<a class="footnoteLink" href="#note_LCL007_340_11" id="target_note_LCL007_340_11"><sup>11</sup></a> in campo Martio saepta tributis comitiis marmorea sumus et tecta facturi eaque cingemus excelsa porticu ut mille passuum conficiatur. simul adiungetur huic operi villa etiam publica. dices ‘quid mihi hoc monumentum proderit?’ at quid id laboramus?</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL007_340_10"><a class="footnoteCrossrefLink" href="#target_note_LCL007_340_10" title="Click to highlight in text"><sup class="lineRef">10</sup>texerit (<span class="italic">Corradus</span>)</a></li><script type="text/javascript">document.getElementById('note_LCL007_340_10').style.display = "none";</script><li class="note" id="note_LCL007_340_11"><a class="footnoteCrossrefLink" href="#target_note_LCL007_340_11" title="Click to highlight in text"><sup class="lineRef">11</sup>nam (<span class="italic">Watt</span>)</a></li><script type="text/javascript">document.getElementById('note_LCL007_340_11').style.display = "none";</script></ul></section></notes></section>