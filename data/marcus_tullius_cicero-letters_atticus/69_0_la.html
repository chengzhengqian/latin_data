<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
in Tusculanum. sed cum e Formiano rediero (ibi esse usque ad prid. Kal. Mai. volo) faciam statim te certiorem. Terentia tibi salutem καὶ Κικέρων ὁ μικρòς ἀσπάζεται Τίτον τòν Ἀϑηναῖον.</p>
</section>
<section class="div2">
<h2>30 (II.12)</h2>
<h2><span class="italic">Scr. Tribus Tabernis <span class="sc">xii</span> Kal. Mai. an. 59 (§ 4)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Negent illi Publium plebeium factum esse? hoc vero regnum est et ferri nullo pacto potest. emittat ad me Publius qui obsignent; iurabo Gnaeum nostrum, collegam Balbi Ati,<a class="footnoteLink" href="#note_LCL007_164_1" id="target_note_LCL007_164_1"><sup>1</sup></a> mihi narrasse &lt;se&gt; in auspicio fuisse. o suavis epistulas tuas uno tempore mihi datas duas! quibus εὐαγγέλια quae reddam nescio, deberi quidem plane fateor.</p>
<p><span class="br"></span><span class="lineNumber">2</span><span class="br"></span>Sed vide συγκύρημα. emerseram commodum ex Antiati in Appiam ad Tris Tabernas ipsis Cerialibus, cum in me incurrit Roma veniens Curio meus. ibidem ilico puer abs te cum epistulis. ille ex me, nihilne audissem novi. ego negare. ‘Publius’ inquit ‘tribunatum pl. petit.’ ‘quid ais?’ ‘et inimicissimus quidem Caesaris, et ut omnia’ inquit ‘ista rescindat.’ ‘quid Caesar?’ inquam. ‘negat se quicquam de illius adoptione tulisse.’ deinde suum, Memmi, Metelli Nepotis exprompsit odium. complexus iuvenem dimisi

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_164_1"><a class="footnoteCrossrefLink" href="#target_note_LCL007_164_1" title="Click to highlight in text"><sup class="lineRef">1</sup>anti(i) (<span class="italic">C. L. Smith</span>)</a></li><script type="text/javascript">document.getElementById('note_LCL007_164_1').style.display = "none";</script></ul></section></notes></section>