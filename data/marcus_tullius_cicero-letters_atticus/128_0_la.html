<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
nobiscum una interire videamur, haec omitto; illud abs te peto, des operam, id quod mihi adfirmasti, ut te ante Kal. Ian. ubicumque erimus sistas.</p>
</section>
<section class="div2">
<h2>71 (III.26)</h2>
<h2><span class="italic">Scr. Dyrrachii, ut vid., med. m. Ian. an. 57</span></h2>
<h2><span class="ac">Cicero Attico Sal.</span></h2>
<p class="noindent">Litterae mihi a Quinto fratre cum senatus consulto quod de me est factum adlatae sunt. mihi in animo est legum lationem exspectare; et si obtrectabitur, utar auctoritate senatus et potius vita quam patria carebo. tu, quaeso, festina ad nos venire.</p>
</section>
<section class="div2">
<h2>72 (III.27)</h2>
<h2><span class="italic">Scr. Dyrrachii, ut vid., in. m. Febr. an. 57</span></h2>
<h2><span class="ac">Cicero Attico Sal.</span></h2>
<p class="noindent">Ex tuis litteris et ex re ipsa nos funditus perisse video. te oro ut quibus in rebus tui mei indigebunt nostris miseriis ne desis. ego te, ut scribis, cito videbo.</p>
<span class="br"></span><span class="lineNumber"></span><span class="br"></span>
</section><notes></notes></section>