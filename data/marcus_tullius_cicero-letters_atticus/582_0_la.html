<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>358 (XIV.4)</h2>
<h2><span class="italic">Scr. Lanuvi <span class="sc">iv</span> Id. Apr. an. 44</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Num quid putas me Lanuvi? at ego te istic cottidie aliquid novi suspicor. tument negotia. nam cum Matius, quid censes cetero&lt;s&gt;? equidem doleo, quod numquam in ulla civi-tate accidit, non una cum libertate rem publicam recuperatam. horribile est quae loquantur, quae minitentur. ac vereor Gallica etiam bella, ipse Sextus quo evadat.</p>
<p><span class="br"></span><span class="lineNumber">2</span><span class="br"></span>Sed omnia licet concurrant, Idus Martiae consolantur. nostri autem ἥρωες quod per ipsos confici potuit gloriosissime et magnificentissime confecerunt; reliquae res opes et copias desiderant, quas nullas habemus. haec ego ad te. tu,<a class="footnoteLink" href="#note_LCL491_146_1_1" id="target_note_LCL491_146_1_1"><sup>1</sup></a> si quid novi (nam cottidie aliquid exspecto), confestim ad me, et, si novi nihil, nostro more tamen ne patiamur intermitti litterulas. equidem non committam.</p>
</section>
<section class="div2">
<h2>359 (XIV.5)</h2>
<h2><span class="italic">Scr. Asturae <span class="sc">iii</span> Id. Apr. an. 44 (§ 3)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Spero tibi iam esse ut volumus, quoniam quidem ἠσíτησας, cum leviter commotus esses; sed tamen velim scire quid agas. signa bella, quod Calven&lt;n&gt;a<a class="footnoteLink" href="#note_LCL491_146_1_2" id="target_note_LCL491_146_1_2"><sup>1</sup></a> moleste fert se suspectum esse Bruto; illa signa non bona, si cum signis


<span class="br"></span><span class="lineNumber"></span><span class="br"></span>
</p></section><notes></notes></section>