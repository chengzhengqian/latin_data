<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>De Trebonio, prorsus tibi adsentior. de Domitio,</p>
<blockquote><p>
<span class="line indent1"><span class="br"></span><span class="lineNumber">2</span><span class="br"></span> σύκῳ μὰ τὴν Δήμητρα, σῦκον οὐδὲ ἓν</span><span class="linebreak"></span>
<span class="line indent1">οὕτως ὅμοιον γέγονεν</span><span class="linebreak"></span>
</p></blockquote>
<p class="noindent">quam est ista περίστασις nostrae, vel quod ab isdem vel quod praeter opinionem vel quod viri boni nusquam; unum dissimile, quod huic merito. nam de ipso casu nescio an illud melius. quid enim hoc miserius quam eum qui tot annos quot habet designatus consul fuerit fieri consulem non posse, praesertim cum aut solus aut certe non plus quam cum altero petat? si vero id est, quod nescio an sit, ut non minus longas iam in codicillorum fastis futurorum consulum paginulas habeant quam factorum, quid illo miserius nisi res publica, in qua ne speratur quidem melius quicquam?</p>
<p>De Natta ex tuis primum scivi litteris; oderam hominem. de poëmate quod quaeris, quid si cupiat effugere? quid? sinam?<a class="footnoteLink" href="#note_LCL007_318_2" id="target_note_LCL007_318_2"><sup>2</sup></a> de Fabio Lusco quod eram exorsus, homo <span class="br"></span><span class="lineNumber">3</span><span class="br"></span> peramans nostri semper fuit nec mihi umquam odio. satis enim acutus et permodestus ac bonae frugi. eum, quia non videbam, abesse putabam: audivi ex Gavio hoc Firmano Romae esse hominem et fuisse adsiduum. percussit animum. dices ‘tantulane causa?’ permulta ad me detulerat

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_318_2"><a class="footnoteCrossrefLink" href="#target_note_LCL007_318_2" title="Click to highlight in text"><sup class="lineRef">2</sup>sinat (<span class="italic">SB</span>)</a></li><script type="text/javascript">document.getElementById('note_LCL007_318_2').style.display = "none";</script></ul></section></notes></section>