<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
potius quam cohortis? sumptu iam nepos evadit Scaptius. <span class="br"></span><span class="lineNumber">9</span><span class="br"></span>‘volunt’ inquit ‘principes.’ scio; nam ad me Ephesum usque venerunt flentesque equitum scelera et miserias suas detulerunt. itaque statim dedi litteras ut ex Cypro equites ante certam diem decederent, ob eamque causam tum ob ceteras Salamini nos in caelum decretis suis sustulerunt. sed iam quid opus equitatu? solvunt enim Salamini; nisi forte id volumus armis efficere, ut faenus quaternis centesimis ducant. et ego audebo legere umquam aut attingere eos libros quos tu dilaudas, si tale quid fecero? nimis, nimis inquam, in isto Brutum amasti, dulcissime Attice, nos vereor ne parum. atque haec scripsi ego ad Brutum scripsisse te ad me.</p>
<p><span class="br"></span><span class="lineNumber">10</span><span class="br"></span>Cognosce nunc cetera. pro Appio nos hic omnia facimus, honeste tamen sed plane libenter; nec enim ipsum odimus et Brutum amamus et Pompeius mirifice a me contendit, quem mehercule plus plusque in dies diligo. C. Coelium huc quaestorem venire audisti? nescio quid sit hominis. [sed]<a class="footnoteLink" href="#note_LCL008_142_13" id="target_note_LCL008_142_13"><sup>13</sup></a> Pammenia illa mihi non placent. ego me spero Athenis fore mense Septembri. tuorum itinerum tempora scire sane velim. εὐ&lt;ή&gt;ϑειαν Semproni Rufi cognovi ex epistula tua Corcyraea; quid quaeris? invideo potentiae Vestori.</p>
<p>Cupiebam etiam nunc plura garrire, sed lucet; urget turba, festinat Philogenes. valebis igitur et valere Piliam et Caeciliam nostram iubebis litteris et salvebis a meo Cicerone.</p>
<span class="br"></span><span class="lineNumber"></span><span class="br"></span>
</section>
<notes><section class="footnotes"><ul><li class="note" id="note_LCL008_142_13"><a class="footnoteCrossrefLink" href="#target_note_LCL008_142_13" title="Click to highlight in text"><sup class="lineRef">13</sup><span class="italic">secl. SB</span>: sed . . . (<span class="italic">cum aposiopesi</span>) <span class="italic">Wesenberg</span></a></li><script type="text/javascript">document.getElementById('note_LCL008_142_13').style.display = "none";</script></ul></section></notes></section>