<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
perspexi, deinde vidi nostros publicanos facile a senatu diiungi, quamquam a me ipso non divellerentur, tum autem beatos homines, hos piscinarios dico, amicos tuos, non obscure nobis invidere, putavi mihi maiores <span class="br"></span><span class="lineNumber">7</span><span class="br"></span> quasdam opes et firmiora praesidia esse quaerenda. itaque primum eum qui nimium diu de rebus nostris tacuerat, Pompeium, adduxi in eam voluntatem ut in senatu non semel sed saepe multisque verbis huius<a class="footnoteLink" href="#note_LCL007_114_8" id="target_note_LCL007_114_8"><sup>8</sup></a> mihi salutem imperi atque orbis terrarum adiudicarit. quod non tam interfuit mea (neque enim illae res aut ita sunt obscurae ut testimonium aut ita dubiae<a class="footnoteLink" href="#note_LCL007_114_9" id="target_note_LCL007_114_9"><sup>9</sup></a> ut laudationem desiderent) quam rei publicae, quod erant quidam improbi qui contentionem fore aliquam mihi cum Pompeio ex rerum illarum dissensione arbitrarentur. cum hoc ego me tanta familiaritate coniunxi ut uterque nostrum in sua ratione munitior et in re publica firmior hac coniunctione esse <span class="br"></span><span class="lineNumber">8</span><span class="br"></span> possit. odia autem illa libidinosae ac delicatae iuventutis quae erant in me incitata sic mitigata sunt comitate quadam mea me unum ut omnes illi colant. nihil iam denique a me asperum in quemquam fit, nec tamen quicquam populare ac dissolutum, sed ita temperata tota ratio est ut rei publicae constantiam praestem, privatis meis rebus propter infirmitatem bonorum, iniquitatem malevolorum, odium in me improborum adhibeam quandam cautionem et diligentiam; atque ita tamen [si]<a class="footnoteLink" href="#note_LCL007_114_10" id="target_note_LCL007_114_10"><sup>10</sup></a> his novis amicitiis implicati sumus ut crebro mihi vafer ille Siculus



</p></section><notes><section class="footnotes"><ul><li class="note" id="note_LCL007_114_8"><a class="footnoteCrossrefLink" href="#target_note_LCL007_114_8" title="Click to highlight in text"><sup class="lineRef">8</sup>suis (<span class="italic">Manutius</span>)</a></li><script type="text/javascript">document.getElementById('note_LCL007_114_8').style.display = "none";</script><li class="note" id="note_LCL007_114_9"><a class="footnoteCrossrefLink" href="#target_note_LCL007_114_9" title="Click to highlight in text"><sup class="lineRef">9</sup>dubiae . . . obscurae <span class="italic">coni</span>. <span class="italic">SB</span></a></li><script type="text/javascript">document.getElementById('note_LCL007_114_9').style.display = "none";</script><li class="note" id="note_LCL007_114_10"><a class="footnoteCrossrefLink" href="#target_note_LCL007_114_10" title="Click to highlight in text"><sup class="lineRef">10</sup><span class="italic">del. Lambinus</span></a></li><script type="text/javascript">document.getElementById('note_LCL007_114_10').style.display = "none";</script></ul></section></notes></section>