<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sponte videbam, te subita re quasi debilitatum novas rationes tuendi mei quaerere.</p>
<p>Quod scribis placere ut propius accedam iterque per oppida noctu faciam, non sane video quem ad modum id fieri possit. neque enim ita apta habeo deversoria ut tota <span class="br"></span><span class="lineNumber">2</span><span class="br"></span> tempora diurna in iis possim consumere neque ad id quod quaeris multum interest utrum me homines in oppido videant an in via. sed tamen hoc ipsum sicut alia considerabo quem ad modum commodissime fieri posse videatur.</p>
<p>Ego propter incredibilem et animi et corporis molestiam conficere pluris litteras non potui; iis tantum rescripsi a quibus acceperam. tu velim et Basilo et quibus praeterea <span class="br"></span><span class="lineNumber">3</span><span class="br"></span> videbitur, etiam Servilio, conscribas, ut tibi videbitur, meo nomine. quod tanto intervallo nihil omnino ad vos scripsi, his<a class="footnoteLink" href="#note_LCL097_196_1" id="target_note_LCL097_196_1"><sup>1</sup></a> litteris profecto intellegis rem mihi deesse de qua scribam, non voluntatem.</p>
<p>Quod de Vatinio quaeris, neque illius neque cuiusquam mihi praeterea officium deest, si reperire possent qua in re me iuvarent. Quintus aversissimo a me animo Patris fuit. <span class="br"></span><span class="lineNumber">4</span><span class="br"></span> eodem Corcyra filius venit. inde profectos eos una cum ceteris arbitror.</p>
</section>
<section class="div2">
<h2>217 (XI.6)</h2>
<h2><span class="italic">Scr. Brundisii <span class="sc">iv</span> Kal. Dec. an. 48 (ยง 7)</span></h2>
<h2><span class="ac">Cicero Attico Sal.</span></h2>
<p class="noindent">Sollicitum esse te cum de tuis communibusque fortunis tum maxime de me ac de dolore meo sentio; qui quidem

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_196_1"><a class="footnoteCrossrefLink" href="#target_note_LCL097_196_1" title="Click to highlight in text"><sup class="lineRef">1</sup>scriptis (<span class="italic">Wesenberg</span>: -ti, his <span class="italic">coni. SB</span>)</a></li><script type="text/javascript">document.getElementById('note_LCL097_196_1').style.display = "none";</script></ul></section></notes></section>