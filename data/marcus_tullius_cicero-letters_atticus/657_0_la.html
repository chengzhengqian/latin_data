<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
Ciceroni tuo, quem quanti facias prae te soles ferre, totum hoc da, ut quod semper existimavi nunc plane intellegam, me a te multum amari.</p>
<p><span class="br"></span><span class="lineNumber">2</span><span class="br"></span>Buthrotios cum Caesar decreto suo quod ego obsignavi <span class="br"></span><span class="lineNumber">(11)</span><span class="br"></span> cum multis amplissimis viris liberavisset ostendissetque nobis se, cum agrarii mare transissent, litteras missurum quem in agrum deducerentur, accidit ut subito ille interiret. deinde, quem ad modum tu scis (interfuisti enim), cum consules oporteret ex senatus consulto de actis Caesaris cognoscere, res ab iis in Kal. Iun. dilata est. accessit ad senatus consultum lex quae lata est a. d. <span class="sc">iii</span> Non. Iun., quae lex earum rerum quas Caesar ‘statuisset, decrevisset, egisset’ consulibus cognitionem dedit. causa Buthrotiorum delata est ad consules. decretum Caesaris recitatum est et multi praeterea libelli Caesaris prolati. consules de consili sententia decreverunt secundum Buthrotios, &lt;litteras ad&gt; Plancum dederunt.</p>
<p><span class="br"></span><span class="lineNumber">3</span><span class="br"></span>Nunc, mi Capito (scio enim quantum semper apud eos <span class="br"></span><span class="lineNumber">(12)</span><span class="br"></span> quibuscum sis posse soleas, eo plus apud hominem facillimum atque humanissimum, Plancum), enitere, elabora vel potius eblandire, effice ut Plancus, quem spero optimum esse, sit etiam melior opera tua. omnino res eius modi mihi videtur ut sine cuiusquam gratia Plancus ipse pro ingenio et prudentia sua non sit dubitaturus quin decretum consulum, quorum et lege et senatus consulto </p></section><notes></notes></section>