<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ceteri firmant<a class="footnoteLink" href="#note_LCL008_118_9" id="target_note_LCL008_118_9"><sup>9</sup></a> πολίτευμα Catonis. Hortensio quod causam meam commendas valde gratum. de Amiano, spei nihil putat esse Dionysius. Terenti nullum vestigium agnovi. Moeragenes certe periit; feci iter per eius possessionem, in qua animal reliquum nullum est. haec non noram tum cum &lt;de ea re cum&gt;<a class="footnoteLink" href="#note_LCL008_118_10" id="target_note_LCL008_118_10"><sup>10</sup></a> Democrito tuo locutus sum. Rhosica vasa mandavi. sed heus tu, quid cogitas? in felicatis lancibus et splendidissimis canistris holusculis nos soles pascere: quid te in vasis fictilibus appositurum putem? κέρας Phemio mandatum est. reperietur; modo aliquid illo dignum canat.</p>
<p><span class="br"></span><span class="lineNumber">14</span><span class="br"></span>Parthicum bellum inpendet. Cassius ineptas litteras misit, necdum Bibuli erant adlatae; quibus recitatis puto fore ut aliquando commoveatur senatus. equidem sum in magna animi perturbatione. si, ut opto, non prorogatur nostrum negotium, habeo Iunium et Quintilem in metu. esto; duo quidem mensis sustinebit Bibulus. quid illo fiet quem reliquero, praesertim si fratrem? quid me autem, si non tam cito decedo? magna turba est. mihi tamen cum Deiotaro convenit ut ille in meis castris esset cum suis copiis omnibus; habet autem cohortis quadringenarias nostra armatura <span class="sc">xxx</span>, equitum CIↃ CIↃ. erit ad sustentandum quoad Pompeius veniat, qui litteris quas ad me mittit significat suum negotium illud fore. hiemant in nostra provincia Parthi; exspectatur ipse Orodes. quid quaeris? aliquantum est negoti.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_118_9"><a class="footnoteCrossrefLink" href="#target_note_LCL008_118_9" title="Click to highlight in text"><sup class="lineRef">9</sup>ceter(i) inf- <span class="italic">vel</span> ceterum f- (<span class="italic">SB</span>)</a></li><script type="text/javascript">document.getElementById('note_LCL008_118_9').style.display = "none";</script><li class="note" id="note_LCL008_118_10"><a class="footnoteCrossrefLink" href="#target_note_LCL008_118_10" title="Click to highlight in text"><sup class="lineRef">10</sup><span class="italic">add. Lehmann</span> (cum <span class="italic">iam Bosius</span>)</a></li><script type="text/javascript">document.getElementById('note_LCL008_118_10').style.display = "none";</script></ul></section></notes></section>