<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
rei cupiditate quam nosti. itaque revolvor identidem in Tusculanum. quidvis enim potius quam ut non hac aestate absolvatur.</p>
<p><span class="br"></span><span class="lineNumber">2</span><span class="br"></span>Ego, ut tempus est nostrum, locum habeo nullum ubi facilius esse possim quam Asturae. sed quia qui mecum sunt, credo quod maestitiam meam non ferunt, domum properant, etsi poteram remanere, tamen, ut scripsi tibi, proficiscar hinc, ne relictus videar. quo autem? Lanuvio conor equidem in Tusculanum. sed faciam te statim certiorem. tu litteras conficies. equidem credibile non est quantum scribam, quin etiam noctibus; nihil enim somni. heri etiam effeci epistulam ad Caesarem; tibi enim placebat. quam non fuit malum scribi, si forte opus esse putares; ut quidem nunc est, nihil sane est necesse mittere. sed id quidem ut tibi videbitur. mittam tamen ad te exemplum fortasse Lanuvio, nisi forte Romam. sed cras scies.</p>
</section>
<section class="div2">
<h2>287 (XII.46)</h2>
<h2><span class="italic">Scr. Asturae Id. Mai. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Vincam, opinor, animum et Lanuvio pergam in Tusculanum. aut enim mihi in perpetuum fundo illo carendum est (nam dolor idem manebit, tantum modo oc&lt;cul&gt;tius)<a class="footnoteLink" href="#note_LCL491_12_1" id="target_note_LCL491_12_1"><sup>1</sup></a> aut nescio quid intersit utrum illuc nunc veniam an ad

</p></section><notes><section class="footnotes"><ul><li class="note" id="note_LCL491_12_1"><a class="footnoteCrossrefLink" href="#target_note_LCL491_12_1" title="Click to highlight in text"><sup class="lineRef">1</sup><span class="italic">add. F. Schmidt</span></a></li><script type="text/javascript">document.getElementById('note_LCL491_12_1').style.display = "none";</script></ul></section></notes></section>