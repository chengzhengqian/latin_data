<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quidlibet; uno capite quo revocabor, modo res conficiatur, ero contentus. iam dudum pudet tam multa scribere; vereor enim ne re iam desperata legas, ut haec mea diligentia miserabilis tibi, aliis irridenda videatur. sed si est aliquid in spe, vide legem quam T. Fadio scripsit [T.] Visellius. ea mihi perplacet. nam Sesti nostri, quam tu tibi probari scribis, mihi non placet.</p>
<p><span class="br"></span><span class="lineNumber">5</span><span class="br"></span>Tertia est epistula prid. Id. Nov. data, in qua exponis prudenter et diligenter quae sint quae rem distinere videantur, de Crasso, de Pompeio, de ceteris. qua re oro te ut, si qua spes erit posse studiis bonorum, auctoritate,<a class="footnoteLink" href="#note_LCL007_276_3" id="target_note_LCL007_276_3"><sup>3</sup></a> multitudine comparata rem confici, des operam ut uno impetu perfringatur, in eam rem incumbas ceterosque excites. sin, ut ego perspicio cum tua coniectura tum etiam mea, spei nihil est, oro obtestorque te ut Quintum fratrem ames, quem ego miserum misere perdidi, neve quid eum patiare gravius consulere de se quam expediat sororis tuae filio, meum Ciceronem, cui nihil misello relinquo praeter invidiam et ignominiam nominis mei, tue&lt;a&gt;re quoad poteris, Terentiam, unam omnium aerumnosissimam, sustentes tuis officiis.</p>
<p>Ego in Epirum proficiscar cum primorum dierum nuntios excepero. tu ad me velim proximis litteris ut se initia dederint perscribas.</p>
<p>Data prid. Kal. Dec.</p>
</section>
<notes><section class="footnotes"><ul><li class="note" id="note_LCL007_276_3"><a class="footnoteCrossrefLink" href="#target_note_LCL007_276_3" title="Click to highlight in text"><sup class="lineRef">3</sup>studiis tribuniciis b- a- <span class="italic">Watt</span></a></li><script type="text/javascript">document.getElementById('note_LCL007_276_3').style.display = "none";</script></ul></section></notes></section>