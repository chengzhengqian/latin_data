<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>304 (XIII.2b)</h2>
<h2><span class="italic">Scr. in Tusculano <span class="sc">iv</span> Kal. Iun. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"> <span class="br"></span><span class="lineNumber">(2.3)</span><span class="br"></span> Cras igitur auctio Peducaei. cum poteris ergo; etsi impe-diet fortasse Faberius. sed tamen, cum licebit. Dionysius noster graviter queritur, et tamen iure, a discipulis abesse tam diu. multis verbis scripsit ad me, credo item ad te. mihi quidem videtur etiam diutius afuturus. ac nollem; valde enim hominem desidero.</p>
<p><span class="br"></span><span class="lineNumber">(3.1)</span><span class="br"></span> A te litteras exspectabam, nondum scilicet; nam has mane rescribebam.</p>
</section>
<section class="div2">
<h2>305 (XIII.32)</h2>
<h2><span class="italic">Scr. in Tusculano <span class="sc">iv</span> Kal. Iun. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Alteram a te epistulam cum hodie accepissem, nolui te una mea contentum. tu vero age, quod scribis, de Faberio. in eo enim totum est positum id quod cogitamus; quae cogitatio si non incidisset, mihi crede, istuc ut cetera non laborarem. quam ob rem, ut facis (istuc enim addi nihil potest), urge, insta, perfice.</p>
<p><span class="br"></span><span class="lineNumber">2</span><span class="br"></span>Dicaearchi ‘περì Ψυχῆς’ utrosque velim mittas et ‘Καταβάσεως.’ ‘Τριπολιτικὸν’ non invenio et epistulam eius quam ad Aristoxenum misit. tris eos libros maxime nunc vellem; apti essent ad id quod cogito.</p>
<span class="br"></span><span class="lineNumber"></span><span class="br"></span>
</section><notes></notes></section>