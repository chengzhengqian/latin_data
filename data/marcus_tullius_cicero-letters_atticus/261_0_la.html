<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
dico Caecilium, ‘mane ut ex portu in Piraeum’ (malus enim auctor Latinitatis est), sed Terentium, cuius fabellae propter elegantiam sermonis putabantur a C. Laelio scribi, ‘heri aliquot adulescentuli coiimus in Piraeum’; et idem, ‘mercator hoc addebat, captam e Sunio’; quod si δήμους oppida volumus esse, tam est oppidum Sunium quam Piraeus.</p>
<p><span class="br"></span><span class="lineNumber">11</span><span class="br"></span>Sed quoniam grammaticus es, si hoc mihi ζήτημα persolveris, magna me molestia liberaris. ille mihi litteras blandas mittit; facit idem pro eo Balbus. mihi certum est ab honestissima sententia digitum nusquam; sed scis illi reliquum quantum sit. putasne igitur verendum esse ne aut obiciat id nobis aliquis, si languidius, aut repetat, si fortius? quid ad haec reperis? ‘solvamus’ inquis. age, a Caelio mutuabimur. hoc tu tamen consideres velim. puto enim, in senatu si quando praeclare pro re publica dixero, Tartessium istum tuum mihi exeunti, ‘iube sodes nummos curari.’<a class="footnoteLink" href="#note_LCL008_200_9" id="target_note_LCL008_200_9"><sup>9</sup></a></p>
<p><span class="br"></span><span class="lineNumber">12</span><span class="br"></span>Quid superest? etiam. gener est suavis mihi, Tulliae, Terentiae; quantumvis vel ingeni vel humanitatis †satis†; reliqua, quae nosti, ferenda. scis enim quos †aperierimus†;<a class="footnoteLink" href="#note_LCL008_200_10" id="target_note_LCL008_200_10"><sup>10</sup></a> qui omnes, praeter eum de quo per te egimus, reum me facerent. ipsis enim expensum nemo ferret. sed haec coram; nam multi sermonis sunt.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_200_9"><a class="footnoteCrossrefLink" href="#target_note_LCL008_200_9" title="Click to highlight in text"><sup class="lineRef">9</sup>curare (<span class="italic">Corradus</span>*)</a></li><script type="text/javascript">document.getElementById('note_LCL008_200_9').style.display = "none";</script><li class="note" id="note_LCL008_200_10"><a class="footnoteCrossrefLink" href="#target_note_LCL008_200_10" title="Click to highlight in text"><sup class="lineRef">10</sup>reiecerimus <span class="italic">Goodyear</span>: praeterierimus <span class="italic">coni. SB</span></a></li><script type="text/javascript">document.getElementById('note_LCL008_200_10').style.display = "none";</script></ul></section></notes></section>