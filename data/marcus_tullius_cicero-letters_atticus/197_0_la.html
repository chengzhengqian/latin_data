<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
provincia. quam eius iniuriam non insector; satis enim habeo negoti in sanandis vulneribus quae sunt imposita provinciae, quod do operam ut faciam quam &lt;m&gt;inima cum<a class="footnoteLink" href="#note_LCL008_72_1" id="target_note_LCL008_72_1"><sup>1</sup></a> illius contumelia. sed hoc Bruto nostro velim dicas, illum fecisse non belle qui adventu meo quam longissime potuerit discesserit.</p>
</section>
<section class="div2">
<h2>111 (V.18)</h2>
<h2><span class="italic">Scr. in castris ad Cybistra <span class="sc">xi</span> Kal. Oct. an. 51</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Quam vellem Romae esses, si forte non es! nihil enim certi habebamus nisi accepisse nos tuas litteras a.d. <span class="sc">xiiii</span> Kal. Sext. datas, in quibus scriptum esset te in Epirum iturum circiter Kal. Sext. sed sive Romae es sive in Epiro, Parthi Euphraten transierunt duce Pacoro, Orodis regis Parthorum filio, cunctis fere copiis. Bibulus nondum audiebatur esse in Syria; Cassius in oppido Antiochia est cum omni exercitu, nos in Cappadocia ad Taurum cum exercitu ad Cybistra; hostis in Cyrrhestica, quae Syriae pars proxima est provinciae meae. his de rebus scripsi ad senatum; quas litteras, si Romae es, videbis putesne reddendas, et multa, immo omnia, quorum κεφάλαιον ne quid inter caesa et porrecta, ut aiunt, oneris mihi addatur aut temporis. nobis

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_72_1"><a class="footnoteCrossrefLink" href="#target_note_LCL008_72_1" title="Click to highlight in text"><sup class="lineRef">1</sup>inimicum (ς)</a></li><script type="text/javascript">document.getElementById('note_LCL008_72_1').style.display = "none";</script></ul></section></notes></section>