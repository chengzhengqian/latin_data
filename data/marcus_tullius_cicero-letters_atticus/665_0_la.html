<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ipse perspexisses, tum ut se amares. quod nisi fidem mihi fecisset iudicassemque hoc quod dico firmum fore, non fecissem id quod dicturus sum. duxi enim mecum adulescentem ad Brutum. sic ei probatum est quod ad te scribo ut ipse crediderit, me sponsorem accipere noluerit eumque laudans amicissime mentionem tui fecerit, complexus osculatusque dimiserit. quam ob rem etsi magis est quod gratuler tibi quam quod te rogem, tamen etiam rogo ut, si quae minus antea propter infirmitatem aetatis constanter ab eo fieri videbantur, ea iudices illum abiecisse mihique credas multum adlaturam vel plurimum potius ad illius iudicium confirmandum auctoritatem tuam.</p>
<p><span class="br"></span><span class="lineNumber">3</span><span class="br"></span>Bruto cum saepe iniecissem de ὁμοπλοίᾳ, non perinde atque ego putaram adripere visus est. existimabam μετεωρότερον esse, et hercule erat et maxime de ludis. at mihi, cum ad villam redissem, Cn. Lucceius, qui multum utitur Bruto, narravit illum valde morari, non tergiversantem sed exspectantem si qui forte casus. itaque dubito an Venusiam tendam et ibi exspectem de legionibus. si aberunt, ut quidam arbitrantur, Hydruntem,<a class="footnoteLink" href="#note_LCL491_312_3" id="target_note_LCL491_312_3"><sup>3</sup></a> si neutrum erit ἀσφαλές, eodem revertar. ∗ ∗ ∗<a class="footnoteLink" href="#note_LCL491_312_4" id="target_note_LCL491_312_4"><sup>4</sup></a> iocari me putas? moriar si quisquam me tenet praeter te. etenim circumspice, sed ante quam erubesco.


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_312_3"><a class="footnoteCrossrefLink" href="#target_note_LCL491_312_3" title="Click to highlight in text"><sup class="lineRef">3</sup>Hydruntem vel Brundisium <span class="italic">coni. SB</span></a></li><script type="text/javascript">document.getElementById('note_LCL491_312_3').style.display = "none";</script><li class="note" id="note_LCL491_312_4"><a class="footnoteCrossrefLink" href="#target_note_LCL491_312_4" title="Click to highlight in text"><sup class="lineRef">4</sup><span class="italic">multa excidisse putavit Reid, pauca SB</span></a></li><script type="text/javascript">document.getElementById('note_LCL491_312_4').style.display = "none";</script></ul></section></notes></section>