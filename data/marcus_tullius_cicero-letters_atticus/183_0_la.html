<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Camillum, &lt;ad Caelium&gt;,<a class="footnoteLink" href="#note_LCL008_44_2" id="target_note_LCL008_44_2"><sup>2</sup></a> ad Lamiam, eoque magis quod non confid&lt;eb&gt;am Romae te esse. summa erit haec: statues ut ex fide, fama reque mea videbitur.</p>
</section>
<section class="div2">
<h2>102 (V.9)</h2>
<h2><span class="italic">Scr. Actii <span class="sc">xvii</span> Kal. Quint. an. 51 (§ 1)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Actium venimus a. d. <span class="sc">xvii</span> Kal. Quint., cum quidem et Corcyrae et Sybotis muneribus tuis, quae et Araus et meus amicus Eutychides opipare et φιλοπροσηνέστατα nobis congesserant, epulati essemus Saliarem in modum. Actio maluimus iter facere pedibus, qui commodissime navigassemus; sed Leucatam flectere molestum videbatur, actuariis autem minutis Patras accedere sine impedimentis non satis visum est decorum.</p>
<p>Ego, ut saepe tu me currentem hortatus es, cottidie meditor, praecipio meis, facio denique ut summa modestia et summa abstinentia munus hoc ex&lt;tra&gt;ordinarium traducamus. Parthus velim quiescat et Fortuna nos iuvet: nostra praestabimus.</p>
<p><span class="br"></span><span class="lineNumber">2</span><span class="br"></span>Tu, quaeso, quid agas, ubi quoque tempore futurus sis, qualis res nostras Romae reliqueris, maxime de X͞X͞ et de D͞C͞C͞C͞ cura ut sciamus; id unis diligenter litteris datis, quae ad me utique perferantur, consequere. illud tamen, quoniam nunc abes cum id non agitur, aderis autem ad

</p></section><notes><section class="footnotes"><ul><li class="note" id="note_LCL008_44_2"><a class="footnoteCrossrefLink" href="#target_note_LCL008_44_2" title="Click to highlight in text"><sup class="lineRef">2</sup><span class="italic">add. Schiche</span></a></li><script type="text/javascript">document.getElementById('note_LCL008_44_2').style.display = "none";</script></ul></section></notes></section>