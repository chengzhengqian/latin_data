<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
hirudo aerari, misera ac ieiuna plebecula, me ab hoc Magno unice diligi putat; et hercule multa et iucunda consuetudine coniuncti inter nos sumus, usque eo ut nostri isti comissatores coniurationis, barbatuli iuvenes, illum in sermonibus Cn. Ciceronem appellent. itaque et ludis et gladiatoribus mirandas ἐπισημασίας sine ulla pastoricia fistula auferebamus.</p>
<p><span class="br"></span><span class="lineNumber">12</span><span class="br"></span>Nunc est exspectatio comitiorum; in quae omnibus invitis trudit noster Magnus Auli filium, atque in eo neque auctoritate neque gratia pugnat sed quibus Philippus omnia castella expugnari posse dicebat in quae modo asellus onustus auro posset ascendere. consul autem ille δευτερεύοντος<a class="footnoteLink" href="#note_LCL007_88_4" id="target_note_LCL007_88_4"><sup>4</sup></a> histrionis similis suscepisse negotium dicitur et domi divisores habere. quod ego non credo, sed senatus consulta duo iam facta sunt odiosa quae in consulem facta putantur, Catone et Domitio postulante, unum, ut apud magistratus inquiri liceret, alterum, cuius domi divisores <span class="br"></span><span class="lineNumber">13</span><span class="br"></span> habitarent, adversus rem publicam. Lurco autem tribunus pl., †qui magistratum simul cum lege alia†<a class="footnoteLink" href="#note_LCL007_88_5" id="target_note_LCL007_88_5"><sup>5</sup></a> iniit, solutus est et Aelia et Fufia ut legem de ambitu ferret quam ille bono auspicio claudus homo promulgavit. ita comitia in a. d. <span class="sc">vi</span> Kal. Sext. dilata sunt. novi est in lege hoc, ut qui


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_88_4"><a class="footnoteCrossrefLink" href="#target_note_LCL007_88_4" title="Click to highlight in text"><sup class="lineRef">4</sup>deterioris (<span class="italic">Seyffert</span>)</a></li><script type="text/javascript">document.getElementById('note_LCL007_88_4').style.display = "none";</script><li class="note inline" id="note_LCL007_88_5"><a class="footnoteCrossrefLink" href="#target_note_LCL007_88_5" title="Click to highlight in text"><sup class="lineRef">5</sup>qui magistratus simultatem cum lege Aelia <span class="italic">SB olim, ducibus aliis</span></a></li><script type="text/javascript">document.getElementById('note_LCL007_88_5').style.display = "none";</script></ul></section></notes></section>