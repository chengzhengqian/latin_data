<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
et ccurato sermone perspexi, ne voluntas quidem est. sic enim existimat, si ille vel dimisso exercitu consul factus sit, σύγχυσιν τῆς πολιτείας fore, atque etiam putat eum, cum audierit contra se diligenter parari, consulatum hoc anno neglecturum ac potius exercitum provinciamque retenturum; sin autem ille fureret, vehementer hominem contemnebat et suis et rei publicae copiis confidebat. quid quaeris? etsi mihi crebro ‘ξυνòς ’Ενυάλιος’ occurrebat, tamen levabar cura virum fortem et peritum et plurimum auctoritate valentem audiens πολιτικῶς de pacis simulatae <span class="br"></span><span class="lineNumber">5</span><span class="br"></span> periculis disserentem. habebamus autem in manibus Antoni contionem habitam <span class="sc">x</span> Kal. Ian., in qua erat accusatio Pompei usque a toga pura, querela de damnatis, terror armorum. in quibus ille ‘quid censes’ aiebat ‘facturum esse ipsum, si in possessionem rei publicae venerit, cum haec quaestor eius infirmus et inops audeat dicere?’ quid multa? non modo non expetere pacem istam sed etiam timere visus est. ex illa autem sententia relinquendae urbis †movet†<a class="footnoteLink" href="#note_LCL008_218_1" id="target_note_LCL008_218_1"><sup>1</sup></a> hominem, ut puto. mihi autem illud molestissimum est, quod solvendi sunt nummi Caesari et instrumentum triumphi eo conferendum; est enim ἄμορφον ἀντιπολιτευομένου χρεωφειλέτην esse. sed haec et multa alia coram.</p>
</section><notes><section class="footnotes"><ul><li class="note" id="note_LCL008_218_1"><a class="footnoteCrossrefLink" href="#target_note_LCL008_218_1" title="Click to highlight in text"><sup class="lineRef">1</sup>moveo <span class="italic">vel</span> movi <span class="italic">coni. SB</span></a></li><script type="text/javascript">document.getElementById('note_LCL008_218_1').style.display = "none";</script></ul></section></notes></section>