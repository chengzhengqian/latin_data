<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
rei publicae adflictae opem atque auxilium feramus. censeo via Appia iter facias et celeriter Brundisium venias.</p>
</section>
<section class="div2">
<h2>161D (VIII.11D)</h2>
<h2><span class="italic">Scr. in Formiano <span class="sc">iii</span> Kal. Mart. an. 49 (ยง 4)</span></h2>
<h2><span class="ac">M. Cicero Imp. S. D. Cn. Magno Procos.</span></h2>
<p class="noindent"><span class="br"></span><span class="lineNumber">1</span><span class="br"></span>Cum ad te litteras misissem quae tibi Canusi redditae sunt, suspicionem nullam habebam te rei publicae causa mare transiturum, eramque in spe magna fore ut in Italia possemus aut concordiam constituere, qua mihi nihil utilius videbatur, aut rem publicam summa cum dignitate defendere. interim nondum meis litteris ad te perlatis ex iis mandatis quae D. Laelio<a class="footnoteLink" href="#note_LCL008_312_1" id="target_note_LCL008_312_1"><sup>1</sup></a> ad consules dederas certior tui consili factus non exspectavi dum mihi a te litterae redderentur, confestimque cum Quinto fratre et cum liberis nostris <span class="br"></span><span class="lineNumber">2</span><span class="br"></span> iter ad te in Apuliam facere coepi. cum Teanum Sidicinum venissem, C. Messius,<a class="footnoteLink" href="#note_LCL008_312_2" id="target_note_LCL008_312_2"><sup>2</sup></a> familiaris tuus, mihi dixit aliique complures Caesarem iter habere Capuam et eo ipso die mansurum esse Aeserniae. sane sum commotus, quod, si ita esset, non modo iter meum interclusum sed me ipsum plane exceptum putabam. itaque tum Cales processi, ut ibi potissimum consisterem, dum certum nobis ab Aesernia de eo quod audieram referretur.</p>
<p><span class="br"></span><span class="lineNumber">3</span><span class="br"></span>At mihi, cum Calibus essem, adfertur litterarum tuarum exemplum quas tu ad Lentulum consulem misisses. hae scriptae sic erant, litteras tibi a L. Domitio a. d. <span class="sc">xiii</span> Kal. Mart. adlatas esse, earumque exemplum subscripseras; magnique interesse rei publicae scripseras omnis


</p></section><notes><section class="footnotes"><ul><li class="note" id="note_LCL008_312_1"><a class="footnoteCrossrefLink" href="#target_note_LCL008_312_1" title="Click to highlight in text"><sup class="lineRef">1</sup>dialio <span class="italic">vel sim</span>. (<span class="italic">Corradus</span>)</a></li><script type="text/javascript">document.getElementById('note_LCL008_312_1').style.display = "none";</script><li class="note inline" id="note_LCL008_312_2"><a class="footnoteCrossrefLink" href="#target_note_LCL008_312_2" title="Click to highlight in text"><sup class="lineRef">2</sup>missius (<span class="italic">Manutius</span>)</a></li><script type="text/javascript">document.getElementById('note_LCL008_312_2').style.display = "none";</script></ul></section></notes></section>