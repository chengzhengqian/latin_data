<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>94 (V.1)</h2>
<h2><span class="italic">Scr. Minturnis <span class="sc">iii</span> aut prid. Non. Mai. an. 51</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Ego vero et tuum in discessu vidi animum et meo sum ipse testis; quo magis erit tibi videndum ne quid novi decernatur, ut hoc nostrum desiderium ne plus sit annuum.</p>
<p><span class="br"></span><span class="lineNumber">2</span><span class="br"></span>De Annio Saturnino, curasti probe. de satis dando vero, te rogo, quoad eris Romae, tu ut satis des; et sunt aliquot satisdationes secundum mancipium, veluti Mennianorum praediorum vel Atilianorum. de Oppio, factum est &lt;ut&gt; volui, et maxime quo&lt;d de&gt;<a class="footnoteLink" href="#note_LCL008_24_1" id="target_note_LCL008_24_1"><sup>1</sup></a> D͞C͞C͞C͞ aperuisti; quae quidem ego utique vel versura facta solvi volo, ne extrema exactio nostrorum nominum exspectetur.</p>
<p><span class="br"></span><span class="lineNumber">3</span><span class="br"></span>Nunc venio ad transversum illum extremae epistulae tuae versiculum in quo me admones de sorore. quae res se sic habet: ut veni in Arpinas, cum ad me frater venisset, in primis nobis sermo isque multus de te fuit; ex quo ego veni ad ea quae fueramus ego et tu inter nos de sorore in Tusculano locuti. nihil tam vidi mite, nihil tam placatum quam tum meus frater erat in sororem tuam, ut, etiam si qua fuerat ex ratione sumpta offensio, non appareret. ille sic dies. postridie ex Arpinati profecti sumus. ut in Arcano Quintus maneret dies fecit; ego Aquini, sed prandimus in

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_24_1"><a class="footnoteCrossrefLink" href="#target_note_LCL008_24_1" title="Click to highlight in text"><sup class="lineRef">1</sup><span class="italic">add. Tyrrell</span></a></li><script type="text/javascript">document.getElementById('note_LCL008_24_1').style.display = "none";</script></ul></section></notes></section>