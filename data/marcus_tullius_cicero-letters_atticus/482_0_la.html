<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quae de iudicatu meo. de sponsu, si quid perspexeris; et tamen quid procuratores Cornifici dicant velim scire, ita ut in ea re te, cum tam occupatus sis, non multum operae velim ponere. de Antonio Balbus quoque ad me cum Oppio conscripsit idque tibi placuisse ne perturbarer. illis egi gratias. te tamen, ut iam ante ad te scripsi, scire volo me neque isto nuntio esse perturbatum nec iam ullo perturbatum iri.</p>
<p><span class="br"></span><span class="lineNumber">3</span><span class="br"></span>Pansa si hodie, ut putabas, profectus est, posthac iam incipi&lt;t&gt;o<a class="footnoteLink" href="#note_LCL097_294_1" id="target_note_LCL097_294_1"><sup>1</sup></a> scribere ad me de Bruti adventu quid exspectes, id est quos ad dies. id, si scies ubi iam sit, facile coniectura adsequere.</p>
<p><span class="br"></span><span class="lineNumber">4</span><span class="br"></span>Quod ad Tironem de Terentia scribis, obsecro te, mi Attice, suscipe totum negotium. vides et officium agi meum quoddam, cui tu es conscius, et, ut non nulli putant, Ciceronis rem. me quidem id multo magis movet, quod mihi est et sanctius et antiquius, praesertim cum hoc alterum neque sincerum neque firmum putem fore.</p>
</section>
<section class="div2">
<h2>258 (XII.20)</h2>
<h2><span class="italic">Scr. Asturae Id. Mart. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Nondum videris perspicere quam me nec Antonius commoverit nec quicquam iam eius modi possit commovere. de Terentia autem scripsi ad te eis litteris quas dederam

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_294_1"><a class="footnoteCrossrefLink" href="#target_note_LCL097_294_1" title="Click to highlight in text"><sup class="lineRef">1</sup><span class="italic">add. Manutius</span></a></li><script type="text/javascript">document.getElementById('note_LCL097_294_1').style.display = "none";</script></ul></section></notes></section>