<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
comitiis latam’ qua Siculi cives Romani; cuius rei vivo illo mentio nulla. quid? Deiotari nostri causa non similis? dignus ille quidem omni regno, sed non per Fulviam. sescenta similia. verum illuc referor: tam claram tamque testatam rem tamque iustam, Buthrotiam, non tenebimus aliqua ex parte? et eo quidem magis quo ista plura?</p>
<p><span class="br"></span><span class="lineNumber">2</span><span class="br"></span>Nobiscum hic perhonorifice et peramice Octavius. quem quidem sui Caesarem salutabant, Philippus non, itaque ne nos quidem; quem nego posse &lt;esse&gt;<a class="footnoteLink" href="#note_LCL491_166_1" id="target_note_LCL491_166_1"><sup>1</sup></a> bonum civem. ita multi circumstant, qui quidem nostri&lt;s&gt;<a class="footnoteLink" href="#note_LCL491_166_2" id="target_note_LCL491_166_2"><sup>2</sup></a> mortem minitantur, negant haec ferri posse. quid censes cum Romam puer venerit, ubi nostri liberatores tuti esse non possunt? &lt;qui&gt;<a class="footnoteLink" href="#note_LCL491_166_3" id="target_note_LCL491_166_3"><sup>3</sup></a> quidem semper erunt clari, conscientia vero facti sui etiam beati; sed nos, nisi me fallit, iacebimus. itaque exire aveo ‘ubi nec Pelopidarum,’ inquit. haud amo vel hos designatos, qui etiam declamare me coegerunt, ut ne apud aquas quidem acquiescere liceret. sed hoc meae nimiae facilitatis; nam id erat quondam quasi necesse, nunc, quoquo modo se res habet, non est item.</p>
<p><span class="br"></span><span class="lineNumber">3</span><span class="br"></span>Quam dudum nihil habeo quod ad te scribam! scribo tamen, non ut delectem meis litteris sed ut eliciam tuas. tu si quid erit de ceteris, de Bruto utique quicquid. haec conscripsi <span class="sc">x</span> Kal., accubans apud Vestorium, hominem remotum



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_166_1"><a class="footnoteCrossrefLink" href="#target_note_LCL491_166_1" title="Click to highlight in text"><sup class="lineRef">1</sup><span class="italic">add. Lambinus</span></a></li><script type="text/javascript">document.getElementById('note_LCL491_166_1').style.display = "none";</script><li class="note inline" id="note_LCL491_166_2"><a class="footnoteCrossrefLink" href="#target_note_LCL491_166_2" title="Click to highlight in text"><sup class="lineRef">2</sup><span class="italic">add. Victorius</span></a></li><script type="text/javascript">document.getElementById('note_LCL491_166_2').style.display = "none";</script><li class="note inline" id="note_LCL491_166_3"><a class="footnoteCrossrefLink" href="#target_note_LCL491_166_3" title="Click to highlight in text"><sup class="lineRef">3</sup><span class="italic">add. Victorius</span></a></li><script type="text/javascript">document.getElementById('note_LCL491_166_3').style.display = "none";</script></ul></section></notes></section>