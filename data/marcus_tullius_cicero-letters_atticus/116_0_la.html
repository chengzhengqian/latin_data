<section class="div1 language" lang="la"><header><hgroup><h1>Cicero</h1></hgroup></header>
<section class="div2">
<h2>61 (III.16)</h2>
<h2><span class="italic">Scr. Thessalonicae <span class="sc">xii</span> Kal. Sept. an. 58</span></h2>
<h2><span class="ac">Cicero Attico Sal.</span></h2>
<p class="noindent">Totum iter mihi incertum facit exspectatio litterarum vestrarum Kal. Sext. datarum. nam si spes erit, Epirum, si minus, Cyzicum aut aliud quid sequemur. tuae quidem litterae quo saepius a me leguntur hoc spem faciunt mihi minorem, quod cum &lt;diligentius&gt;<a class="footnoteLink" href="#note_LCL007_258_1_1" id="target_note_LCL007_258_1_1"><sup>1</sup></a> lectae sunt tum id quod attulerunt ad spem infirmant, ut facile appareat te et consolationi servire et veritati. itaque te rogo plane ut ad me quae sci&lt;e&gt;s ut erunt, quae putabis ita scribas ut putabis.</p>
<p>Data <span class="sc">xii</span> Kal. [April.].<a class="footnoteLink" href="#note_LCL007_258_2_1" id="target_note_LCL007_258_2_1"><sup>2</sup></a></p>
</section>
<section class="div2">
<h2>62 (III.17)</h2>
<h2><span class="italic">Scr. Thessalonicae prid. Non. Sept. an 58 (ยง 3)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>De Quinto fratre nuntii nobis tristes nec varii venerant ex a.d. &lt;<span class="sc">iiii</span>&gt;<a class="footnoteLink" href="#note_LCL007_258_1_2" id="target_note_LCL007_258_1_2"><sup>1</sup></a> Non. Iun. usque ad prid. Kal. Sept. eo autem die Livineius, L.<a class="footnoteLink" href="#note_LCL007_258_2_2" id="target_note_LCL007_258_2_2"><sup>2</sup></a> Reguli libertus, ad me a Regulo missus venit. is omnino mentionem nullam factam esse nuntiavit, sed fuisse tamen sermonem de C. Clodi filio; isque mihi tum a fratre litteras attulit. sed postridie Sesti pueri venerunt, qui a te litteras attulerunt non tam exploratas a timore quam sermo Livinei fuerat. sane sum in meo infinito




</p></section><notes></notes></section>