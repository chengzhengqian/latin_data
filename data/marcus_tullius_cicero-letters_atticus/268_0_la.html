<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
autem<a class="footnoteLink" href="#note_LCL008_214_4" id="target_note_LCL008_214_4"><sup>4</sup></a> decem imperium et ita latum &lt;placet&gt;? placet igitur etiam me expulsum et agrum Campanum perisse et adoptatum patricium a plebeio, Gaditanum a Mytilenaeo, et Labieni divitiae et Mamurrae placent et Balbi horti et Tusculanum. sed horum omnium fons unus est. imbecillo resistendum fuit, et id erat facile; nunc legiones <span class="sc">xi</span>, equitatus tantus quantum volet, Transpadani, plebes urbana, tot tribuni pl., tam perdita iuventus, tanta auctori-tate dux, tanta audacia. cum hoc aut depugnandum est aut habenda e lege ratio. ‘depugna’ inquis ‘potius quam <span class="br"></span><span class="lineNumber">7</span><span class="br"></span> servias.’ ut quid? si victus eris, proscribare, si viceris, tamen servias? ‘quid ergo’ inquis ‘acturus es?’ idem quod pecudes, quae dispulsae sui generis sequuntur greges; ut bos armenta, sic ego bonos viros aut eos quicumque dicentur boni sequar, etiam si ruent. quid sit optimum male contractis rebus plane<a class="footnoteLink" href="#note_LCL008_214_5" id="target_note_LCL008_214_5"><sup>5</sup></a> video; nemini est enim exploratum cum ad arma ventum sit<a class="footnoteLink" href="#note_LCL008_214_6" id="target_note_LCL008_214_6"><sup>6</sup></a> quid futurum sit, at illud omnibus, si boni victi sint, nec in caede principum clementiorem hunc fore quam Cinna fuerit nec moderatiorem quam Sulla in pecuniis locupletum.<a class="footnoteLink" href="#note_LCL008_214_7" id="target_note_LCL008_214_7"><sup>7</sup></a> ἐμπολιτεύομαί σοι iam dudum, et facerem diutius nisi me lucerna desereret. ad summam, ‘dic M. Tulli.’ ‘adsentior Cn. Pompeio,’ id est T. Pomponio.</p>
<p>Alexim, humanissimum puerum (nisi forte, dum ego absum, adulescens factus est; id enim agere videbatur), salvere iubeas velim.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_214_4"><a class="footnoteCrossrefLink" href="#target_note_LCL008_214_4" title="Click to highlight in text"><sup class="lineRef">4</sup>enim (<span class="italic">SB</span>)</a></li><script type="text/javascript">document.getElementById('note_LCL008_214_4').style.display = "none";</script><li class="note inline" id="note_LCL008_214_5"><a class="footnoteCrossrefLink" href="#target_note_LCL008_214_5" title="Click to highlight in text"><sup class="lineRef">5</sup>plane non <span class="italic">Sedgwick</span></a></li><script type="text/javascript">document.getElementById('note_LCL008_214_5').style.display = "none";</script><li class="note inline" id="note_LCL008_214_6"><a class="footnoteCrossrefLink" href="#target_note_LCL008_214_6" title="Click to highlight in text"><sup class="lineRef">6</sup>est (<span class="italic">Mueller</span>)</a></li><script type="text/javascript">document.getElementById('note_LCL008_214_6').style.display = "none";</script><li class="note" id="note_LCL008_214_7"><a class="footnoteCrossrefLink" href="#target_note_LCL008_214_7" title="Click to highlight in text"><sup class="lineRef">7</sup><span class="italic">aliquid excidisse susp. est SB</span></a></li><script type="text/javascript">document.getElementById('note_LCL008_214_7').style.display = "none";</script></ul></section></notes></section>