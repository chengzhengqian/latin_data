<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
id ita posse, si expediatur illud Faberianum; sintne igitur auctores futuri? si qua etiam iactura facienda sit in repraesentando, quoad possunt adduci&lt;to&gt;;<a class="footnoteLink" href="#note_LCL097_320_2" id="target_note_LCL097_320_2"><sup>2</sup></a> totum enim illud desperatum. denique intelleges ecquid inclinent ad hoc meum consilium adiuvandum. si quid erit, magnum est adiumentum; si minus, quacumque ratione contendamus. vel tu<a class="footnoteLink" href="#note_LCL097_320_3" id="target_note_LCL097_320_3"><sup>3</sup></a> illud ἐγγήραμα, quem ad modum scripsisti, vel ἐντάϕιον putato. de illo Ostiensi nihil est cogitandum. si hoc non adsequimur (a Lamia non puto posse), Damasippi experiendum est.</p>
</section>
<section class="div2">
<h2>269 (XII.33)</h2>
<h2><span class="italic">Scr. Asturae <span class="sc">vii</span> Kal. Apr. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Ego, ut heri ad te scripsi, si et Silius is fuerit quem tu putas nec Drusus facilem se praebuerit, Damasippum velim adgrediare. is, opinor, ita partis fecit in ripa nescio quotenorum iugerum ut certa pretia constitueret; quae mihi nota non sunt. scribes ad me igitur quicquid egeris.</p>
<p><span class="br"></span><span class="lineNumber">2</span><span class="br"></span>Vehementer me sollicitat Atticae nostrae valetudo, ut verear etiam ne quae culpa sit. sed et paedagogi probitas et medici adsiduitas et tota domus in omni genere diligens me rursus id suspicari vetat. cura igitur; plura enim non possum.</p>
</section><notes><section class="footnotes"><ul><li class="note" id="note_LCL097_320_2"><a class="footnoteCrossrefLink" href="#target_note_LCL097_320_2" title="Click to highlight in text"><sup class="lineRef">2</sup><span class="italic">add Schütz</span></a></li><script type="text/javascript">document.getElementById('note_LCL097_320_2').style.display = "none";</script><li class="note" id="note_LCL097_320_3"><a class="footnoteCrossrefLink" href="#target_note_LCL097_320_3" title="Click to highlight in text"><sup class="lineRef">3</sup>vetus (<span class="italic">Schütz</span>)</a></li><script type="text/javascript">document.getElementById('note_LCL097_320_3').style.display = "none";</script></ul></section></notes></section>