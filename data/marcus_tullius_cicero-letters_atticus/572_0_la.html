<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
de me ne quid labores. est bellum aliquem libenter odisse et quem ad modum &lt;non omnibus dormire, ita&gt;<a class="footnoteLink" href="#note_LCL491_126_1" id="target_note_LCL491_126_1"><sup>1</sup></a> non omnibus servire. etsi mehercule, ut tu intellegis, magis mihi isti serviunt, si observare servire est.</p>
</section>
<section class="div2">
<h2>348 (XIII.50)</h2>
<h2><span class="italic">Scr. in Tusculano <span class="sc">x</span> Kal. Sept. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Admonitus quibusdam tuis litteris ut ad Caesarem uberiores litteras mittere instituerem, cum mihi Balbus nuper in Lanuvino dixisset se et Oppium scripsisse ad Caesarem me legisse libros contra Catonem et vehementer probasse, conscripsi de iis ipsis libris epistulam Caesari quae deferretur ad Dolabellam; sed eius exemplum misi ad Oppium et Balbum, scripsique ad eos ut tum deferri ad Dolabellam iuberent meas litteras si ipsi exemplum probassent. ita mihi rescripserunt, nihil umquam se legisse melius, epistulamque meam iusserunt dari Dolabellae.</p>
<p><span class="br"></span><span class="lineNumber">2</span><span class="br"></span>Vestorius ad me scripsit ut iuberem mancipio dari servo suo pro mea parte Hetereio cuidam fundum Brinnianum, ut ipse ei Puteolis recte mancipio dare posset. eum servum, si tibi videbitur, ad me mittes; opinor enim ad te etiam scripsisse Vestorium.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_126_1"><a class="footnoteCrossrefLink" href="#target_note_LCL491_126_1" title="Click to highlight in text"><sup class="lineRef">1</sup><span class="italic">add. Erasmus</span></a></li><script type="text/javascript">document.getElementById('note_LCL491_126_1').style.display = "none";</script></ul></section></notes></section>