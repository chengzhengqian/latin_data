<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
satis laxam, quam ante si solverint, dico me centesimas ducturum, si non solverint, ex pactione. itaque et Graeci solvunt tolerabili faenore et publicanis res est gratissima, si illa iam habent pleno modio, verborum honorem, invitationem crebram. quid plura? sunt omnes ita mihi familiares ut se quisque maxime putet; sed tamen μηδὲν αὐτοῖς—scis reliqua.</p>
<p><span class="br"></span><span class="lineNumber">17</span><span class="br"></span>De statua Africani (ὢ πραγμάτων ἀσυγκλώστων! sed me id ipsum delectavit in tuis litteris), ain tu? Scipio hic Metellus proavum suum nescit censorem non fuisse? atqui nihil habuit aliud inscriptum nisi ‘cos.’ ea<a class="footnoteLink" href="#note_LCL008_122_13" id="target_note_LCL008_122_13"><sup>13</sup></a> statua quae ab Opis parte pos&lt;t&gt;ica<a class="footnoteLink" href="#note_LCL008_122_14" id="target_note_LCL008_122_14"><sup>14</sup></a> in excelso est. in illa autem quae est ad Πολυκλέους<a class="footnoteLink" href="#note_LCL008_122_15" id="target_note_LCL008_122_15"><sup>15</sup></a> Herculem inscriptum est ‘cos. &lt;cens.&gt;’;<a class="footnoteLink" href="#note_LCL008_122_16" id="target_note_LCL008_122_16"><sup>16</sup></a> quam esse eiusdem status, amictus, anulus, imago ipsa declarat. at mehercule ego, cum in turma inauratarum equestrium quas hic Metellus in Capitolio posuit animadvertissem in Sarapionis subscriptione Africani imaginem, <span class="br"></span><span class="lineNumber">18</span><span class="br"></span> erratum fabrile putavi, nunc video Metelli. o ἀνιστορησíαν turpem! nam illud de Flavio et fastis, si secus est, commune erratum est; et tu belle ἠπόρησας et nos publicam prope opinionem secuti sumus, ut multa apud Graecos. quis enim non dixit Εὔπολιν τὸν τῆς ἀρχαίας ab Alcibiade navigante in Siciliam deiectum esse in mare?




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_122_13"><a class="footnoteCrossrefLink" href="#target_note_LCL008_122_13" title="Click to highlight in text"><sup class="lineRef">13</sup>censorea <span class="italic">vel sim</span>. (<span class="italic">Malaespina</span>)</a></li><script type="text/javascript">document.getElementById('note_LCL008_122_13').style.display = "none";</script><li class="note inline" id="note_LCL008_122_14"><a class="footnoteCrossrefLink" href="#target_note_LCL008_122_14" title="Click to highlight in text"><sup class="lineRef">14</sup>posita (<span class="italic">Urlichs</span>)</a></li><script type="text/javascript">document.getElementById('note_LCL008_122_14').style.display = "none";</script><li class="note" id="note_LCL008_122_15"><a class="footnoteCrossrefLink" href="#target_note_LCL008_122_15" title="Click to highlight in text"><sup class="lineRef">15</sup>ΠΟΔΛΥ- <span class="italic">vel sim</span>. (<span class="italic">Mommsen</span>)</a></li><script type="text/javascript">document.getElementById('note_LCL008_122_15').style.display = "none";</script><li class="note inline" id="note_LCL008_122_16"><a class="footnoteCrossrefLink" href="#target_note_LCL008_122_16" title="Click to highlight in text"><sup class="lineRef">16</sup><span class="italic">add. Purser</span></a></li><script type="text/javascript">document.getElementById('note_LCL008_122_16').style.display = "none";</script></ul></section></notes></section>