<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
praetori, se alacres obtulerunt. ex quo te intellegere certo scio multorum annorum ostentationes meas nunc in discrimen esse adductas. sed, ut spero, utemur ea palaestra quam a te didicimus omnibusque satis faciemus, et eo facilius quod in nostra provincia confectae sunt pactiones. sed hactenus, praesertim cum cenanti mihi nuntiarit Cestius se de nocte proficisci.</p>
<p><span class="br"></span><span class="lineNumber">2</span><span class="br"></span>Tua negotiola Ephesi curae mihi fuerunt, Thermoque, tametsi ante adventum meum liberalissime erat pollicitus tuis omnibus, tamen Philogenem et Seium tradidi, Apollonidensem Xenonem commendavi. omnia se facturum recepit. ego praeterea rationem Philogeni permutationis eius quam tecum feci edidi. ergo haec quoque hactenus.</p>
<p><span class="br"></span><span class="lineNumber">3</span><span class="br"></span>Redeo ad urbana. per fortunas, quoniam Romae manes, primum illud praefulci atque praemuni, quae&lt;s&gt;o, &lt;ut&gt; simus annui, ne intercaletur quidem. deinde exhauri mea mandata maximeque si quid potest de illo domestico scrupulo quem non ignoras, dein de Caesare; quam<a class="footnoteLink" href="#note_LCL008_60_3" id="target_note_LCL008_60_3"><sup>3</sup></a> in cupiditatem te auctore incubui nec me piget. et si intellegis quam meum sit scire et curare quid in re publica fiatâ€”fiat autem? immo vero etiam quid futurum sit, perscribe ad me omnia, sed diligentissime in primisque num quid iudiciorum status aut factorum aut futurorum etiam laboret. de aqua sit curae;<a class="footnoteLink" href="#note_LCL008_60_4" id="target_note_LCL008_60_4"><sup>4</sup></a> et<a class="footnoteLink" href="#note_LCL008_60_5" id="target_note_LCL008_60_5"><sup>5</sup></a> si quid Philippus aget, animadvertes.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_60_3"><a class="footnoteCrossrefLink" href="#target_note_LCL008_60_3" title="Click to highlight in text"><sup class="lineRef">3</sup>cum (<span class="italic">SB</span>)</a></li><script type="text/javascript">document.getElementById('note_LCL008_60_3').style.display = "none";</script><li class="note" id="note_LCL008_60_4"><a class="footnoteCrossrefLink" href="#target_note_LCL008_60_4" title="Click to highlight in text"><sup class="lineRef">4</sup>si cur(a)e <span class="italic">vel</span> scitur(e) (<span class="italic">SB</span>)</a></li><script type="text/javascript">document.getElementById('note_LCL008_60_4').style.display = "none";</script><li class="note" id="note_LCL008_60_5"><a class="footnoteCrossrefLink" href="#target_note_LCL008_60_5" title="Click to highlight in text"><sup class="lineRef">5</sup>est (<span class="italic">SB</span>)</a></li><script type="text/javascript">document.getElementById('note_LCL008_60_5').style.display = "none";</script></ul></section></notes></section>