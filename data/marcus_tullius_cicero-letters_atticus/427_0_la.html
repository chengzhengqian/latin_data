<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
tarda adhuc et spissa. ut male posuimus initia sic cetera sequuntur.</p>
<p>Formias nunc sequimur; eaedem nos fortasse furiae persequentur. ex Balbi autem sermone quem tecum habuit non probamus de Melita. dubitas igitur quin nos in hostium numero habeat? scripsi equidem Balbo te ad me &lt;et&gt;<a class="footnoteLink" href="#note_LCL097_184_4" id="target_note_LCL097_184_4"><sup>4</sup></a> de benevolentia scripsisse et de suspicione. egi gratias; <span class="br"></span><span class="lineNumber">3</span><span class="br"></span> de altero ei me purgavi. ecquem tu hominem infeliciorem? non loquor plura, ne te quoque excruciem. ipse conficior venisse tempus cum iam nec fortiter nec prudenter quicquam facere possim.</p>
</section>
<section class="div2">
<h2>211 (XI.1)</h2>
<h2><span class="italic">Scr. in Epiro inter Non. et Id. Ian., ut vid., an. 48</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Accepi a te signatum libellum quem Anteros attulerat; ex quo nihil scire potui de nostris domesticis rebus. de quibus acerbissime adflictor quod qui eas dispensavit neque adest istic neque ubi terrarum sit scio. omnem autem spem habeo existimationis privatarumque rerum in tua erga me mihi perspectissima benevolentia. quam si his temporibus miseris et extremis praestiteris, haec pericula quae mihi communia sunt cum ceteris fortius feram; idque ut facias te obtestor atque obsecro.</p>
<p><span class="br"></span><span class="lineNumber">2</span><span class="br"></span>Ego in cistophoro in Asia habeo ad sestertium bis et viciens. huius pecuniae permutatione fidem nostram facile tuebere, quam quidem ego nisi expeditam relinquere

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_184_4"><a class="footnoteCrossrefLink" href="#target_note_LCL097_184_4" title="Click to highlight in text"><sup class="lineRef">4</sup><span class="italic">add. Orelli</span></a></li><script type="text/javascript">document.getElementById('note_LCL097_184_4').style.display = "none";</script></ul></section></notes></section>