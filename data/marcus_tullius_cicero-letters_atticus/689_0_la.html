<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
nec satis lucebat. cum autem luceret, ante scripta epistula ex duabus tuis prior mihi legi coepta est. illa omnium quidem elegantissima. ne sim salvus si aliter scribo ac sentio. nihil legi humanius. itaque veniam quo vocas, modo adiutore te. sed nihil tam ἀπροσδιόνυσον mihi primo videbatur quam ad eas litteras quibus ego a te consilium <span class="br"></span><span class="lineNumber">2</span><span class="br"></span> petieram te mihi ista rescribere. ecce tibi altera, qua hortaris ‘παρ’ ἠνεμόεντα Μίμαντα, νήσου ἐπὶ Ψυρίης,’ Appiam scilicet ‘ἐπ’ ἀριστέρ’ ἔχοντα.’ itaque eo die mansi Aquini. longulum sane iter et via mala.<a class="footnoteLink" href="#note_LCL491_360_2" id="target_note_LCL491_360_2"><sup>2</sup></a> inde postridie <span class="br"></span><span class="lineNumber">3</span><span class="br"></span> mane proficiscens has litteras dedi. ∗ ∗ ∗<a class="footnoteLink" href="#note_LCL491_360_3" id="target_note_LCL491_360_3"><sup>3</sup></a> et quidem ut a <span class="br"></span><span class="lineNumber">(13a.1)</span><span class="br"></span> me dimitterem invitissimus fecerunt Erotis litterae. rem tibi Tiro narrabit. tu quid faciendum sit videbis, praeterea possimne propius accedere; malo enim esse in Tusculano aut uspiam in suburbano. an etiam longius discedendum putas? crebro ad me velim scribas: erit autem cottidie cui des.</p>
<p><span class="br"></span><span class="lineNumber">4</span><span class="br"></span>Quod praeterea consulis, quid tibi censeam faciendum, <span class="br"></span><span class="lineNumber">(2)</span><span class="br"></span> difficile est cum absim. verum tamen si pares aeque inter se, quiescendum: sin latius manabit et quidem ad nos, deinde communiter.</p>
</section><notes><section class="footnotes"><ul><li class="note" id="note_LCL491_360_2"><a class="footnoteCrossrefLink" href="#target_note_LCL491_360_2" title="Click to highlight in text"><sup class="lineRef">2</sup>mata <span class="italic">vel</span> inata (<span class="italic">Turnebus</span>)</a></li><script type="text/javascript">document.getElementById('note_LCL491_360_2').style.display = "none";</script><li class="note" id="note_LCL491_360_3"><a class="footnoteCrossrefLink" href="#target_note_LCL491_360_3" title="Click to highlight in text"><sup class="lineRef">3</sup><span class="italic">lacunam statuit Mongaltius</span>: Tironi <span class="italic">tantum ante</span> dedi <span class="italic">supplendum coni. SB</span></a></li><script type="text/javascript">document.getElementById('note_LCL491_360_3').style.display = "none";</script></ul></section></notes></section>