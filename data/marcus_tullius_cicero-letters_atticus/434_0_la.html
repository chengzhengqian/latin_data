<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
meus dolor non modo non minuitur cum socium sibi adiungit dolorem tuum sed etiam augetur. omnino pro tua prudentia sentis qua consolatione levari maxime possim. probas enim consilium negasque mihi quicquam tali tempore <span class="br"></span><span class="lineNumber">1</span><span class="br"></span> potius faciendum fuisse. addis etiam (quod etsi mihi levius est quam tuum iudicium, tamen non est leve) ceteris quoque, id est qui pondus habeant, factum nostrum probari. id si ita putarem, levius dolerem. ‘crede’ inquis ‘mihi.’ credo equidem, sed scio quam cupias minui dolorem meum. me discessisse ab armis numquam paenituit; tanta erat in illis crudelitas, tanta cum barbaris gentibus coniunctio, ut non nominatim sed generatim proscriptio esset informata, ut<a class="footnoteLink" href="#note_LCL097_198_1" id="target_note_LCL097_198_1"><sup>1</sup></a> iam omnium iudicio constitutum esset omnium <span class="br"></span><span class="lineNumber">2</span><span class="br"></span> vestrum bona praedam esse illius victoriae. ‘vestrum’ plane dico; numquam enim de te ipso nisi crudelissime cogitatum est.<a class="footnoteLink" href="#note_LCL097_198_2" id="target_note_LCL097_198_2"><sup>2</sup></a> qua re voluntatis me meae numquam paenitebit, consili paenitet. in oppido aliquo mallem resedisse quoad accerserer. minus sermonis subissem, minus accepissem doloris, ipsum hoc me non angeret: Brundisi iacere in omnis partis est molestum; propius accedere, ut suades, quo modo sine lictoribus quos populus dedit possum? qui mihi incolumi adimi non possunt. quos ego †non†<a class="footnoteLink" href="#note_LCL097_198_3" id="target_note_LCL097_198_3"><sup>3</sup></a> paulisper cum bacillis in turbam conieci ad oppidum accedens, ne quis impetus militum fieret. reliquo tempore me domo tenui.<a class="footnoteLink" href="#note_LCL097_198_4" id="target_note_LCL097_198_4"><sup>4</sup></a></p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_198_1"><a class="footnoteCrossrefLink" href="#target_note_LCL097_198_1" title="Click to highlight in text"><sup class="lineRef">1</sup>et <span class="italic">coni. SB</span></a></li><script type="text/javascript">document.getElementById('note_LCL097_198_1').style.display = "none";</script><li class="note inline" id="note_LCL097_198_2"><a class="footnoteCrossrefLink" href="#target_note_LCL097_198_2" title="Click to highlight in text"><sup class="lineRef">2</sup>si <span class="italic">vel</span> sensi (<span class="italic">Victorius</span>)</a></li><script type="text/javascript">document.getElementById('note_LCL097_198_2').style.display = "none";</script><li class="note" id="note_LCL097_198_3"><a class="footnoteCrossrefLink" href="#target_note_LCL097_198_3" title="Click to highlight in text"><sup class="lineRef">3</sup>nuper <span class="italic">coni. SB</span>: modo <span class="italic">anon</span>. <span class="italic">ap. Corradum</span></a></li><script type="text/javascript">document.getElementById('note_LCL097_198_3').style.display = "none";</script><li class="note" id="note_LCL097_198_4"><a class="footnoteCrossrefLink" href="#target_note_LCL097_198_4" title="Click to highlight in text"><sup class="lineRef">4</sup>recipio t- me domo te nunc (<span class="italic">Hofmann</span>, <span class="italic">sed</span> domi)</a></li><script type="text/javascript">document.getElementById('note_LCL097_198_4').style.display = "none";</script></ul></section></notes></section>