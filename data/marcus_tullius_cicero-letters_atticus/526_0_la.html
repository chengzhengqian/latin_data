<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
vetulam sane et multarum nuptiarum; non esse probatum mulieribus, quod ita reperirent, rem non maiorem <span class="sc">d͞c͞c͞c͞</span>. hoc putavi te scire oportere.</p>
</section>
<section class="div2">
<h2>300 (XIII.29)</h2>
<h2><span class="italic">Scr. in Tusculano <span class="sc">vi</span> Kal. Iun. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>De hortis ex tuis litteris cognovi et Chrysippo. in villa, <span class="br"></span><span class="lineNumber">(2)</span><span class="br"></span> cuius insulsitatem bene noram, video nihil aut pauca mutata; balnearia tamen laudat maiora, de minoribus ait hiberna effici posse. tecta igitur ambulatiuncula addenda est; quam ut tantam faciamus quantam in Tusculano fecimus, prope dimidio minoris constabit isto loco. ad id autem quod volumus ἀφíδρυμα nihil aptius videtur quam lucus, quem ego noram; sed celebritatem nullam tum habebat, nunc audio maximam. nihil est quod ego malim. in hoc τὸν τῦφóν μου πρὸς ϑεῶν τροποφóρησον. reliquum est, si Faberius nobis nomen illud explicat, noli quaerere quanti; Othonem vincas volo. nec tamen insaniturum illum puto; nosse enim mihi hominem videor. ita male autem audio ipsum esse tractatum ut mihi ille emptor non esse videatur. <span class="br"></span><span class="lineNumber">2</span><span class="br"></span> quid enim pateretur? sed quid argumentor? si Faberium <span class="br"></span><span class="lineNumber">(3)</span><span class="br"></span> explicas, emamus vel magno; si m&lt;in&gt;us, ne parvo quidem possumus. Clodiam igitur. a qua ipsa ob eam causam sperare videor, quod et multo minoris sunt et Dolabellae nomen iam expeditum videtur, ut etiam repraesentatione
<span class="br"></span><span class="lineNumber"></span><span class="br"></span>
</p></section><notes></notes></section>