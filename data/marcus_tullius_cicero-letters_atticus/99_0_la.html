<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
ne et Sicca, apud quem eram, periret et quod Melitae esse non licebat. nunc tu propera ut nos consequare, si modo recipiemur. adhuc invitamur benigne, sed quod superest timemus. me, mi Pomponi, valde paenitet vivere, qua in re apud me tu plurimum valuisti. sed haec coram. fac modo ut venias.</p>
</section>
<section class="div2">
<h2>50 (III.5)</h2>
<h2><span class="italic">Scr. Thuriis <span class="sc">viii</span> Id. Apr. an. 58</span></h2>
<h2><span class="ac">Cicero Attico Sal.</span></h2>
<p class="noindent">Terentia tibi et saepe et maximas agit gratias. id est mihi gratissimum. ego vivo miserrimus et maximo dolore conficior. ad te quid scribam nescio. si enim es Romae, iam me adsequi non potes; sin es in via, cum eris me adsecutus, coram agemus quae erunt agenda. tantum te oro ut, quoniam me ipsum semper amasti, ut<a class="footnoteLink" href="#note_LCL007_224_1" id="target_note_LCL007_224_1"><sup>1</sup></a> eodem amore sis; ego enim idem sum. inimici mei mea mihi, non me ipsum ademerunt. cura ut valeas.</p>
<p>Data <span class="sc">viii</span> Id. Apr. Thuri.</p>
</section>
<section class="div2">
<h2>51 (III.6)</h2>
<h2><span class="italic">Scr. in Tarentino <span class="sc">xiv</span> Kal. Mai. an. 58</span></h2>
<h2><span class="ac">Cicero Attico Sal.</span></h2>
<p class="noindent">Non fuerat mihi dubium quin te Tarenti aut Brundisi visurus essem idque ad multa pertinuit, in eis et ut in Epiro

</p></section><notes><section class="footnotes"><ul><li class="note" id="note_LCL007_224_1"><a class="footnoteCrossrefLink" href="#target_note_LCL007_224_1" title="Click to highlight in text"><sup class="lineRef">1</sup><span class="italic">al</span>. <span class="italic">om</span>. : nunc <span class="italic">Mueller</span></a></li><script type="text/javascript">document.getElementById('note_LCL007_224_1').style.display = "none";</script></ul></section></notes></section>