<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ex eo eligere soleo cum aliquod σύγγραμμα institui. itaque iam in Tusculano, qui non meminissem me abusum isto prohoemio, conieci id in eum librum quem tibi misi. cum autem in navi legerem Academicos, agnovi erratum meum. itaque statim novum prohoemium exaravi et tibi misi. tu illud desecabis, hoc adglutinabis.</p>
<p>Piliae salutem dices et Atticae, deliciis atque amoribus meis.</p>
</section>
<section class="div2">
<h2>415 (XVI.7)</h2>
<h2><span class="italic">Scr. navigans ad Pompeianum <span class="sc">xiv</span> Kal. Sept. an. 44 (§ 8)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span><span class="sc">viii</span> Id. Sext. cum a Leucopetra profectus (inde enim tramittebam) stadia circiter <span class="sc">ccc</span> processissem, reiectus sum austro vehementi ad eandem Leucopetram. ibi cum ventum exspectarem (erat enim villa Valeri nostri, ut familiariter essem et libenter), Reg&lt;i&gt;ni quidam illustres homines eo venerunt Roma sane recentes, in iis Bruti nostri hospes, qui Brutum Neapoli reliquisset. haec adferebant, edictum Bruti et Cassi, et fore frequentem senatum Kalendis, a Bruto et Cassio litteras missas ad consularis et praetorios, ut adessent rogare. summam spem nuntiabant fore ut Antonius cederet, res conveniret, nostri Romam redirent. addebant etiam me desiderari, subaccusari.</p>
<p><span class="br"></span><span class="lineNumber">2</span><span class="br"></span>Quae cum audissem, sine ulla dubitatione abieci consilium profectionis, quo mehercule ne antea quidem delectabar. lectis vero tuis litteris admiratus equidem sum te tam
<span class="br"></span><span class="lineNumber"></span><span class="br"></span>
</p></section><notes></notes></section>