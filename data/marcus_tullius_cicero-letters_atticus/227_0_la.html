<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>116 (VI.2)</h2>
<h2><span class="italic">Scr. Laodiceae ex. m. Apr., ut. vid., an. 50</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Cum Philogenes, libertus tuus, Laodiceam ad me salutandi causa venisset et se statim ad te navigaturum esse diceret, has ei litteras dedi, quibus ad eas rescripsi quas acceperam a Bruti tabellario. et respondebo primum postremae tuae paginae, qua<a class="footnoteLink" href="#note_LCL008_132_1" id="target_note_LCL008_132_1"><sup>1</sup></a> mihi magnae molestiae fuit quod ad te scriptum est a Cincio de Stati sermone; in quo hoc molestissimum est, Statium dicere a me quoque id consilium probari. &lt;ego&gt;<a class="footnoteLink" href="#note_LCL008_132_2" id="target_note_LCL008_132_2"><sup>2</sup></a> autem de isto hactenus dixerim, me vel plurima vincla tecum summae coniunctionis optare, et&lt;si&gt;<a class="footnoteLink" href="#note_LCL008_132_3" id="target_note_LCL008_132_3"><sup>3</sup></a> sunt amoris artissima; tantum abest ut ego ex eo quo <span class="br"></span><span class="lineNumber">2</span><span class="br"></span> astricti sumus laxari aliquid velim. illum autem multa de istis rebus asperius solere loqui saepe sum expertus, saepe etiam leniri<a class="footnoteLink" href="#note_LCL008_132_4" id="target_note_LCL008_132_4"><sup>4</sup></a> iratum; id scire te arbitror. in hac autem peregrinatione militiave nostra saepe incensum ira vidi, saepe placatum. quid ad Statium scripserit nescio; quicquid acturus de tali re fuit, scribendum tamen ad libertum non fuit. mihi autem erit maximae curae ne quid fiat secus quam volumus quamque oportet. nec satis est in eius modi re se quemque praestare, ac maximae partes istius offici sunt &lt;p&gt;ueri Ciceronis sive iam adulescentis; quod quidem illum soleo hortari. ac mihi videtur valde matrem, ut debet, amare teque mirifice; sed est magnum illud quidem verum tamen multiplex pueri ingenium; quod ego regendo habeo negoti satis.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_132_1"><a class="footnoteCrossrefLink" href="#target_note_LCL008_132_1" title="Click to highlight in text"><sup class="lineRef">1</sup>quae (<span class="italic">SB</span>)</a></li><script type="text/javascript">document.getElementById('note_LCL008_132_1').style.display = "none";</script><li class="note inline" id="note_LCL008_132_2"><a class="footnoteCrossrefLink" href="#target_note_LCL008_132_2" title="Click to highlight in text"><sup class="lineRef">2</sup><span class="italic">add. Watt</span></a></li><script type="text/javascript">document.getElementById('note_LCL008_132_2').style.display = "none";</script><li class="note" id="note_LCL008_132_3"><a class="footnoteCrossrefLink" href="#target_note_LCL008_132_3" title="Click to highlight in text"><sup class="lineRef">3</sup><span class="italic">add. Pius</span></a></li><script type="text/javascript">document.getElementById('note_LCL008_132_3').style.display = "none";</script><li class="note inline" id="note_LCL008_132_4"><a class="footnoteCrossrefLink" href="#target_note_LCL008_132_4" title="Click to highlight in text"><sup class="lineRef">4</sup>lenivi* (<span class="italic">coni. SB</span>)</a></li><script type="text/javascript">document.getElementById('note_LCL008_132_4').style.display = "none";</script></ul></section></notes></section>