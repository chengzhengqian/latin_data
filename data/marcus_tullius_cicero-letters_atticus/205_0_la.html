<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sciam quando cogites Romam. etiam atque etiam vale.</p>
<p><span class="br"></span><span class="lineNumber">10</span><span class="br"></span>Tua tuosque Thermo et praesens Ephesi diligentissime commendaram et nunc per litteras ipsumque intellexi esse perstudiosum tui. tu velim, quod antea ad te scripsi, de domo Pammeni des operam ut quod tuo meoque beneficio puer habet cures ne qua ratione convellatur; utrique nostrum honestum existimo, tum mihi erit pergratum.</p>
</section>
<section class="div2">
<h2>114 (V.21)</h2>
<h2><span class="italic">Scr. Laodiceae Id. Febr. an. 50 (§ 9)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Te in Epirum salvum venisse et, ut scribis, ex sententia navigasse vehementer gaudeo, non esse Romae meo tempore pernecessario submoleste fero. hoc me tamen consolor uno:<a class="footnoteLink" href="#note_LCL008_88_1" id="target_note_LCL008_88_1"><sup>1</sup></a> spero te istic iucunde hiemare et libenter requiescere.</p>
<p><span class="br"></span><span class="lineNumber">2</span><span class="br"></span>Cassius, frater Q. Cassi familiaris tui, pudentiores illas litteras miserat de quibus tu ex me requiris quid sibi voluerit quam eas quas postea misit, quibus per se scribit confectum esse Parthicum bellum. recesserant illi quidem ab Antiochia ante Bibuli adventum, sed nullo nostro εὐημερήματι; hodie vero hiemant in Cyrrhestica, maximumque bellum impendet. nam et Orodi, regis Parthorum, filius in provincia nostra est nec dubitat Deiotarus (cuius filio pacta est Artavasdis filia, ex quo sciri potest) quin cum omnibus copiis ipse prima aestate Euphraten transiturus sit. quo autem die Cassi litterae victrices in senatu recitatae

</p></section><notes><section class="footnotes"><ul><li class="note" id="note_LCL008_88_1"><a class="footnoteCrossrefLink" href="#target_note_LCL008_88_1" title="Click to highlight in text"><sup class="lineRef">1</sup>non (<span class="italic">Madvig</span>)</a></li><script type="text/javascript">document.getElementById('note_LCL008_88_1').style.display = "none";</script></ul></section></notes></section>