<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
<span class="br"></span><span class="lineNumber">2</span><span class="br"></span>eius L. Paulum, item iterum consulem. o hominem nequam!</p>
<p>De libris oratoriis factum est a me diligenter. diu multumque in manibus fuerunt. describas licet. illud etiam &lt;atque etiam&gt;<a class="footnoteLink" href="#note_LCL007_332_3" id="target_note_LCL007_332_3"><sup>3</sup></a> te rogo, τὴν παροῦσαν κατάστασιν τυωδῶς, ne istuc hospes veniam.</p>
</section>
<section class="div2">
<h2>88 (IV.14)</h2>
<h2><span class="italic">Scr. in Cumano vel Pompeiano med. m. Mai. an. 54</span></h2>
<h2><span class="ac">Cicero Attico Sal.</span></h2>
<p>Vestorius noster me per litteras fecit certiorem te Roma a. d. <span class="sc">vi</span> Id. Mai putare profectum esse tardius quam dixeras quod minus valuisses. si iam melius vales, vehementer <span class="br"></span><span class="lineNumber">1</span><span class="br"></span> gaudeo. velim domum ad te scribas ut mihi tui libri pateant non secus ac si ipse adesses, cum ceteri tum Varronis. est enim mihi utendum quibusdam rebus ex his libris ad eos quos in manibus habeo; quos, ut spero, tibi valde probabo.</p>
<p>Tu velim, si quid novi forte habes, maxime a Quinto fratre, deinde a C. Caesare, et si quid forte de comitiis, de re publica (soles enim tu haec festive odorari), scribas ad <span class="br"></span><span class="lineNumber">2</span><span class="br"></span> me; si nihil habebis, tamen scribas aliquid. numquam enim mihi tua epistula aut intempestiva aut loquax visa est. maxime autem rogo rebus tuis totoque itinere &lt;feliciter ex&gt;<a class="footnoteLink" href="#note_LCL007_332_1" id="target_note_LCL007_332_1"><sup>1</sup></a> sententiaque confecto nos quam primum revisas. Dionysium iube salvere. cura ut valeas.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL007_332_3"><a class="footnoteCrossrefLink" href="#target_note_LCL007_332_3" title="Click to highlight in text"><sup class="lineRef">3</sup><span class="italic">add. Schütz</span></a></li><script type="text/javascript">document.getElementById('note_LCL007_332_3').style.display = "none";</script><li class="note inline" id="note_LCL007_332_1"><a class="footnoteCrossrefLink" href="#target_note_LCL007_332_1" title="Click to highlight in text"><sup class="lineRef">1</sup><span class="italic">add. SB</span> (ex <span class="italic">iam</span> ς)</a></li><script type="text/javascript">document.getElementById('note_LCL007_332_1').style.display = "none";</script></ul></section></notes></section>