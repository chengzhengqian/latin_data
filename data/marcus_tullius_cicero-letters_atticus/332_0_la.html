<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Tullo quod quaeris, illi vero non dubitant quin Caesari praesto futuri in senatumque venturi sint.</p>
<p><span class="br"></span><span class="lineNumber">3</span><span class="br"></span>Recentissima tua est epistula Kalendis data, in qua optas congressum pacemque non desperas; sed ego cum haec scribebam nec illos congressuros nec, si congressi essent, Pompeium ad ullam condicionem accessurum putabam. quod videris non dubitare, si consules transeant, quid nos facere oporteat, certe transeunt vel, quo modo nunc est, transierunt. sed memento praeter Appium neminem esse fere qui non ius habeat transeundi; nam aut cum imperio sunt, ut Pompeius, ut Scipio, Sufenas,<a class="footnoteLink" href="#note_LCL008_342_2" id="target_note_LCL008_342_2"><sup>2</sup></a> Fannius, Voconius, Sestius, ipsi consules, quibus more maiorum concessum est vel omnis adire provincias, aut legati sunt eorum. sed nihil differo;<a class="footnoteLink" href="#note_LCL008_342_3" id="target_note_LCL008_342_3"><sup>3</sup></a> quid placeat tibi et quid prope modum rectum sit intellego.</p>
<p>Plura scriberem, si ipse possem; sed, ut mihi videor, potero biduo. Balbi Corneli litterarum exemplum quas eodem die accepi quo tuas misi ad te, ut meam vicem doleres, cum me deri&lt;deri&gt;<a class="footnoteLink" href="#note_LCL008_342_4" id="target_note_LCL008_342_4"><sup>4</sup></a> videres.</p>
</section>
<section class="div2">
<h2>165A (VIII.15A)</h2>
<h2><span class="italic">Scr. Romae c. Kal. Mart. an. 49</span></h2>
<h2><span class="ac">Balbus Ciceroni Imp. Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Obsecro te, Cicero, suscipe curam et cogitationem dignissimam tuae virtutis, ut Caesarem et Pompeium perfidia hominum distractos rursus in pristinam concordiam reducas.



</p></section><notes><section class="footnotes"><ul><li class="note" id="note_LCL008_342_2"><a class="footnoteCrossrefLink" href="#target_note_LCL008_342_2" title="Click to highlight in text"><sup class="lineRef">2</sup>setenas (<span class="italic">Ursinus</span>)</a></li><script type="text/javascript">document.getElementById('note_LCL008_342_2').style.display = "none";</script><li class="note" id="note_LCL008_342_3"><a class="footnoteCrossrefLink" href="#target_note_LCL008_342_3" title="Click to highlight in text"><sup class="lineRef">3</sup>desero (<span class="italic">SB</span>)</a></li><script type="text/javascript">document.getElementById('note_LCL008_342_3').style.display = "none";</script><li class="note" id="note_LCL008_342_4"><a class="footnoteCrossrefLink" href="#target_note_LCL008_342_4" title="Click to highlight in text"><sup class="lineRef">4</sup><span class="italic">add. Brunus</span></a></li><script type="text/javascript">document.getElementById('note_LCL008_342_4').style.display = "none";</script></ul></section></notes></section>