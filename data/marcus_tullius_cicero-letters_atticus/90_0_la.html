<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
atque omnia, sicut facimus, pararemus.</p>
<p><span class="br"></span><span class="lineNumber">3</span><span class="br"></span>Nunc ita nos gerimus ut in dies singulos et studia in nos hominum et opes nostrae augeantur. rem publicam nulla ex parte attingimus; in causis atque in illa opera nostra forensi summa industria versamur, quod egregie non modo iis qui utuntur opera sed etiam in vulgus gratum esse sentimus. domus celebratur, occurritur, renovatur memoria consulatus, studia significantur. in eam spem adducimur ut nobis ea contentio quae impendet interdum non fugienda videatur.</p>
<p><span class="br"></span><span class="lineNumber">4</span><span class="br"></span>Nunc mihi et consiliis opus est tuis et amore et fide; qua re advola. expedita mihi erunt omnia si te habebo. multa per Varronem nostrum agi possunt quae te urgente erunt firmiora, multa ab ipso Publio elici, multa cognosci quae tibi occulta esse non poterunt, multa etiam—sed absurdum est singula explicare cum ego requiram te ad omnia. <span class="br"></span><span class="lineNumber">5</span><span class="br"></span> unum illud tibi persuadeas velim, omnia mihi fore explicata si te videro; sed totum<a class="footnoteLink" href="#note_LCL007_206_4" id="target_note_LCL007_206_4"><sup>4</sup></a> est in eo, si ante quam ille ineat magistratum. puto Pompeium Crasso urgente ∗ ∗ ∗<a class="footnoteLink" href="#note_LCL007_206_5" id="target_note_LCL007_206_5"><sup>5</sup></a> si tu aderis, qui per Boῶπιν ex ipso intellegere possis qua fide ab illis agatur, nos aut sine molestia aut certe sine errore futuros. precibus nostris et cohortatione non indiges. quid mea voluntas, quid tempus, quid rei magnitudo postulet, intellegis.</p>
<p><span class="br"></span><span class="lineNumber">6</span><span class="br"></span>De re publica nihil habeo ad te scribere nisi summum odium hominum in eos qui tenent omnia. mutationis tamen spes nulla. sed, quod facile sentias, taedet ipsum


</p></section><notes><section class="footnotes"><ul><li class="note" id="note_LCL007_206_4"><a class="footnoteCrossrefLink" href="#target_note_LCL007_206_4" title="Click to highlight in text"><sup class="lineRef">4</sup>tantum (<span class="italic">Hervagius</span>)</a></li><script type="text/javascript">document.getElementById('note_LCL007_206_4').style.display = "none";</script><li class="note" id="note_LCL007_206_5"><a class="footnoteCrossrefLink" href="#target_note_LCL007_206_5" title="Click to highlight in text"><sup class="lineRef">5</sup>vacillare, sed <span class="italic">vel sim. suppletum voluit SB</span></a></li><script type="text/javascript">document.getElementById('note_LCL007_206_5').style.display = "none";</script></ul></section></notes></section>