<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>274 (XII.35)</h2>
<h2><span class="italic">Scr. Asturam ex praedio Attici iter faciens <span class="sc">vi</span> Non. Mai., ut vid., an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Ante quam a te proxime discessi, numquam mihi venit in mentem, quo plus insumptum in monimentum esset quam nescio quid quod lege conceditur, tantundem populo dandum esse. quod non magno opere moveret, nisi nescio quo modo, ἀλóγως fortasse, nollem illud ullo nomine nisi fani appellari. quod si volumus, vereor ne adsequi non possimus nisi mutato loco. hoc quale sit, quaeso, considera. nam etsi minus urgeor meque ipse prope modum collegi, tamen indigeo tui consili. itaque te vehementer etiam atque etiam rogo, magis quam a me vis aut pateris te rogari, ut hanc cogitationem toto pectore amplectare.</p>
</section>
<section class="div2">
<h2>275 (XII.36)</h2>
<h2><span class="italic">Scr. Asturae <span class="sc">v</span> Non. Mai. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Fanum fieri volo, neque hoc mihi &lt;dis&gt;suaderi<a class="footnoteLink" href="#note_LCL097_330_1" id="target_note_LCL097_330_1"><sup>1</sup></a> potest. sepulcri similitudinem effugere non tam propter poenam legis studeo quam ut maxime adsequar ἀποϑέωσιν. quod poteram, si in ipsa villa facerem; sed, ut saepe locuti sumus, commutationes dominorum reformido. in agro ubicumque fecero, mihi videor adsequi posse ut posteritas habeat religionem. hae meae tibi ineptiae (fateor enim) ferendae

</p></section><notes><section class="footnotes"><ul><li class="note" id="note_LCL097_330_1"><a class="footnoteCrossrefLink" href="#target_note_LCL097_330_1" title="Click to highlight in text"><sup class="lineRef">1</sup>suaderi <span class="italic">vel</span> eri <span class="italic">vel</span> erui (<span class="italic">Lambinus</span>)</a></li><script type="text/javascript">document.getElementById('note_LCL097_330_1').style.display = "none";</script></ul></section></notes></section>