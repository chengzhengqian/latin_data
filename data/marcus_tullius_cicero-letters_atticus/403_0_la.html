<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
an qui valde incumbentis<a class="footnoteLink" href="#note_LCL097_136_7" id="target_note_LCL097_136_7"><sup>7</sup></a> solus tuli scelus, eiusdem cum <span class="br"></span><span class="lineNumber">5</span><span class="br"></span> Pompeio et cum reliquis principibus non feram? quod si iam misso officio periculi ratio habenda est, ab illis est periculum si peccaro, ab hoc si recte fecero, nec ullum in his malis consilium periculo vacuum inveniri potest, ut non sit dubium quin turpiter facere cum periculo fugiamus, quod fugeremus etiam cum salute. non simul cum Pompeio mare transi[er]imus.<a class="footnoteLink" href="#note_LCL097_136_8" id="target_note_LCL097_136_8"><sup>8</sup></a> omnino &lt;non&gt;<a class="footnoteLink" href="#note_LCL097_136_9" id="target_note_LCL097_136_9"><sup>9</sup></a> potuimus; exstat ratio dierum. sed tamen (fateamur enim quod est) ne con&lt;ten&gt;dimus quidem ut possemus.<a class="footnoteLink" href="#note_LCL097_136_10" id="target_note_LCL097_136_10"><sup>10</sup></a> fefellit ea m&lt;e&gt;<a class="footnoteLink" href="#note_LCL097_136_11" id="target_note_LCL097_136_11"><sup>11</sup></a> res quae fortasse non debuit, sed fefellit: pacem putavi fore. quae si esset, iratum mihi Caesarem esse, cum idem amicus esset Pompeio, nolui. senseram enim quam idem essent. hoc verens in hanc tarditatem incidi. sed adsequar omnia si propero: si cunctor, amitto.</p>
<p><span class="br"></span><span class="lineNumber">6</span><span class="br"></span>Et tamen, mi Attice, auguria quoque me incitant quaedam spe non dubia nec haec collegi nostri ab Atto<a class="footnoteLink" href="#note_LCL097_136_12" id="target_note_LCL097_136_12"><sup>12</sup></a> sed illa Platonis de tyrannis. nullo enim modo posse video stare istum diutius quin ipse per se etiam languentibus nobis concidat, quippe qui florentis&lt;simus&gt;<a class="footnoteLink" href="#note_LCL097_136_13" id="target_note_LCL097_136_13"><sup>13</sup></a> ac novus sex, septem diebus ipsi illi egenti ac perditae multitudini in odium acerbissimum venerit, qui duarum rerum simulationem tam cito amiserit, mansuetudinis in Metello, divitiarum in aerario. iam quibus utatur vel sociis vel ministris? ii provincias,







<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_136_7"><a class="footnoteCrossrefLink" href="#target_note_LCL097_136_7" title="Click to highlight in text"><sup class="lineRef">7</sup>hic in absentis (<span class="italic">SB</span>)</a></li><script type="text/javascript">document.getElementById('note_LCL097_136_7').style.display = "none";</script><li class="note inline" id="note_LCL097_136_8"><a class="footnoteCrossrefLink" href="#target_note_LCL097_136_8" title="Click to highlight in text"><sup class="lineRef">8</sup><span class="italic">del. Nipperdey</span></a></li><script type="text/javascript">document.getElementById('note_LCL097_136_8').style.display = "none";</script><li class="note" id="note_LCL097_136_9"><a class="footnoteCrossrefLink" href="#target_note_LCL097_136_9" title="Click to highlight in text"><sup class="lineRef">9</sup><span class="italic">add. Manutius</span></a></li><script type="text/javascript">document.getElementById('note_LCL097_136_9').style.display = "none";</script><li class="note inline" id="note_LCL097_136_10"><a class="footnoteCrossrefLink" href="#target_note_LCL097_136_10" title="Click to highlight in text"><sup class="lineRef">10</sup>condimus q- ut possimus (<span class="italic">Nipperdey</span>)</a></li><script type="text/javascript">document.getElementById('note_LCL097_136_10').style.display = "none";</script><li class="note" id="note_LCL097_136_11"><a class="footnoteCrossrefLink" href="#target_note_LCL097_136_11" title="Click to highlight in text"><sup class="lineRef">11</sup><span class="italic">add. Bosius</span></a></li><script type="text/javascript">document.getElementById('note_LCL097_136_11').style.display = "none";</script><li class="note inline" id="note_LCL097_136_12"><a class="footnoteCrossrefLink" href="#target_note_LCL097_136_12" title="Click to highlight in text"><sup class="lineRef">12</sup>attico (<span class="italic">Orelli</span>)</a></li><script type="text/javascript">document.getElementById('note_LCL097_136_12').style.display = "none";</script><li class="note inline" id="note_LCL097_136_13"><a class="footnoteCrossrefLink" href="#target_note_LCL097_136_13" title="Click to highlight in text"><sup class="lineRef">13</sup><span class="italic">add. Manutius</span></a></li><script type="text/javascript">document.getElementById('note_LCL097_136_13').style.display = "none";</script></ul></section></notes></section>