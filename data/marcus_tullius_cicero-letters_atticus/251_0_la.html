<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
εὐπóριστον. iudico autem cum ex litteris amicorum tum ex supplicatione; quam qui non decrevit, &lt;plus decrevit&gt;<a class="footnoteLink" href="#note_LCL008_180_5" id="target_note_LCL008_180_5"><sup>5</sup></a> quam si omnis decresset triumphos. ei porro adsensus est unus familiaris meus, Favonius, alter iratus, Hirrus. Cato autem et scribendo adfuit et ad me de sententia sua iucundissimas litteras misit. sed tamen gratulans mihi Caesar de supplicatione triumphat de sententia Catonis, nec scribit quid ille sententiae dixerit sed tantum supplicationem eum mihi non decrevisse.</p>
<p><span class="br"></span><span class="lineNumber">8</span><span class="br"></span>Redeo ad Hirrum. coeperas eum mihi placare: perfice. habes Scrofam, habes Silium. ad eos ego etiam antea scripsi et iam ad ipsum Hirrum. locutus enim erat cum iis commode, se potuisse impedire sed noluisse; adsensum tantum<a class="footnoteLink" href="#note_LCL008_180_6" id="target_note_LCL008_180_6"><sup>6</sup></a> esse Catoni, amicissimo meo, cum is honorificentissimam in me sententiam dixisset; nec me ad se ullas litteras misisse, cum ad omnis mitterem. verum dicebat; ad eum enim solum et ad C&lt;r&gt;assipedem<a class="footnoteLink" href="#note_LCL008_180_7" id="target_note_LCL008_180_7"><sup>7</sup></a> non scripseram.</p>
<p><span class="br"></span><span class="lineNumber">9</span><span class="br"></span>Atque haec de rebus forensibus: redeamus domum. diiungere me ab illo volo; merus<a class="footnoteLink" href="#note_LCL008_180_8" id="target_note_LCL008_180_8"><sup>8</sup></a> est φυρατής, germanus Lartidius. ‘ἀλλὰ τὰ μὲν προτετύχϑαι ἐάσομεν ἀχνύμενοί περ.’ reliqua expediamus, hoc primum, quae<a class="footnoteLink" href="#note_LCL008_180_9" id="target_note_LCL008_180_9"><sup>9</sup></a> accessit cura dolori meo—sed tamen hoc, quicquid est, Precianum cum iis rationibus quas ille meas tractat admisceri





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_180_5"><a class="footnoteCrossrefLink" href="#target_note_LCL008_180_5" title="Click to highlight in text"><sup class="lineRef">5</sup><span class="italic">add. Brunus</span></a></li><script type="text/javascript">document.getElementById('note_LCL008_180_5').style.display = "none";</script><li class="note inline" id="note_LCL008_180_6"><a class="footnoteCrossrefLink" href="#target_note_LCL008_180_6" title="Click to highlight in text"><sup class="lineRef">6</sup>tamen (<span class="italic">SB</span>)</a></li><script type="text/javascript">document.getElementById('note_LCL008_180_6').style.display = "none";</script><li class="note" id="note_LCL008_180_7"><a class="footnoteCrossrefLink" href="#target_note_LCL008_180_7" title="Click to highlight in text"><sup class="lineRef">7</sup>cassi(i) fidem (<span class="italic">Brunus</span>)</a></li><script type="text/javascript">document.getElementById('note_LCL008_180_7').style.display = "none";</script><li class="note" id="note_LCL008_180_8"><a class="footnoteCrossrefLink" href="#target_note_LCL008_180_8" title="Click to highlight in text"><sup class="lineRef">8</sup>mirus (<span class="italic">Manutius</span>)</a></li><script type="text/javascript">document.getElementById('note_LCL008_180_8').style.display = "none";</script><li class="note" id="note_LCL008_180_9"><a class="footnoteCrossrefLink" href="#target_note_LCL008_180_9" title="Click to highlight in text"><sup class="lineRef">9</sup>quod (<span class="italic">SB</span>)</a></li><script type="text/javascript">document.getElementById('note_LCL008_180_9').style.display = "none";</script></ul></section></notes></section>