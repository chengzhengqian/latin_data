<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quam tum habebam iucundiores mihi fore putabam et minore impensa quam si Tusculanum refecissem. volui HS <span class="sc">q</span>. egi per †predum†,<a class="footnoteLink" href="#note_LCL097_52_6" id="target_note_LCL097_52_6"><sup>6</sup></a> ille daret &lt;t&gt;anti, cum<a class="footnoteLink" href="#note_LCL097_52_7" id="target_note_LCL097_52_7"><sup>7</sup></a> haberet venale. noluit. sed nunc omnia ista iacere puto propter nummorum caritatem. mihi quidem erit aptissimum, vel nobis potius, si tu emeris. sed eiusdem Antias cave contemnas; valde est venustum. quamquam mihi ista omnia iam addicta vastitati videntur.</p>
<p>Respondi epistulis tribus, sed exspecto alias; nam me adhuc tuae litterae sustentarunt.</p>
<p>D. Liberalibus.</p>
</section>
<section class="div2">
<h2>177 (IX.10)</h2>
<h2><span class="italic">Scr. in Formiano <span class="sc">xv</span> Kal. Apr. an. 49 (§ 1)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Nihil habebam quod scriberem; neque enim novi quicquam audieram et ad tuas omnis rescripseram pridie. sed cum me aegritudo non solum somno privaret verum ne vigilare quidem sine summo dolore pateretur, tecum ut quasi loquerer, in quo uno acquiesco, hoc nescio quid nullo argumento proposito scribere institui.</p>
<p><span class="br"></span><span class="lineNumber">2</span><span class="br"></span>Amens mihi fuisse a principio videor et me una haec res torquet quod non omnibus in rebus labentem vel potius ruentem Pompeium tamquam unus manipularis secutus sim. vidi hominem <span class="sc">xiiii</span> Kal. Febr. plenum formidinis. illo ipso die sensi quid ageret. numquam mihi postea placuit nec umquam aliud in alio peccare destitit. nihil interim ad me scribere, nihil nisi fugam cogitare. quid quaeris? sicut


</p></section><notes><section class="footnotes"><ul><li class="note" id="note_LCL097_52_6"><a class="footnoteCrossrefLink" href="#target_note_LCL097_52_6" title="Click to highlight in text"><sup class="lineRef">6</sup>pr(a)edem ς: Precium <span class="italic">coni. SB</span></a></li><script type="text/javascript">document.getElementById('note_LCL097_52_6').style.display = "none";</script><li class="note" id="note_LCL097_52_7"><a class="footnoteCrossrefLink" href="#target_note_LCL097_52_7" title="Click to highlight in text"><sup class="lineRef">7</sup>antiquum (<span class="italic">Lehmann, duce Marshall</span>)</a></li><script type="text/javascript">document.getElementById('note_LCL097_52_7').style.display = "none";</script></ul></section></notes></section>