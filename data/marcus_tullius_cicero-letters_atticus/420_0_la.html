<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>206 (X.14)</h2>
<h2><span class="italic">Scr. in Cumano <span class="sc">viii</span> Id. Mai. an. 49</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>O vitam miseram maiusque malum tam diu timere quam est illud ipsum quod timetur! Servius, ut antea scripsi, cum venisset Non. Mai., postridie ad me mane venit. ne diutius te teneam, nullius consili exitum invenimus. numquam vidi hominem perturbatiorem metu; neque hercule quicquam timebat quod non esset timendum: illum sibi iratum, hunc non amicum; horribilem utriusque victoriam cum propter alterius crudelitatem, alterius audaciam, tum propter utriusque difficultatem pecuni&lt;ari&gt;am; quae erui<a class="footnoteLink" href="#note_LCL097_170_1" id="target_note_LCL097_170_1"><sup>1</sup></a> nusquam nisi ex privatorum bonis posset. atque haec ita multis cum lacrimis loquebatur ut ego mirarer eas tam diuturna miseria non exaruisse. mihi quidem etiam lippitudo haec, propter quam non ipse ad te scribo, sine ulla <span class="br"></span><span class="lineNumber">2</span><span class="br"></span> lacrima est, sed saepius odiosa est propter vigilias. quam ob rem quicquid habes ad consolandum collige et illa scribe, non ex doctrina neque ex libris (nam id quidem domi est, sed nescio quo modo imbecillior est medicina quam morbus)â€”haec potius conquire, de Hispaniis, de Massilia; quae quidem satis bella Servius adfert, qui etiam de duabus legionibus luculentos auctores esse dicebat. haec igitur si habebis et talia. et quidem paucis diebus aliquid audiri necesse est.</p>
<p><span class="br"></span><span class="lineNumber">3</span><span class="br"></span>Sed redeo ad Servium. distulimus omnino sermonem

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_170_1"><a class="footnoteCrossrefLink" href="#target_note_LCL097_170_1" title="Click to highlight in text"><sup class="lineRef">1</sup>frui (<span class="italic">Gronovius</span>)</a></li><script type="text/javascript">document.getElementById('note_LCL097_170_1').style.display = "none";</script></ul></section></notes></section>