<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p><span class="sc">caesar imp. ciceroni imp. sal. dic</span>.
<span class="br"></span><span class="lineNumber">2</span><span class="br"></span>Recte auguraris de me (bene enim tibi cognitus sum) nihil a me abesse longius crudelitate. atque ego cum ex ipsa re magnam capio voluptatem tum meum factum probari abs te triumpho gaudio. neque illud me movet quod ii qui a me dimissi sunt discessisse dicuntur ut mihi rursus bellum inferrent; nihil enim malo quam et me mei similem esse et illos sui.</p></blockquote>
<span class="br"></span><span class="lineNumber">3</span><span class="br"></span><blockquote><p>Tu velim mihi ad urbem praesto sis ut tuis consiliis atque opibus, ut consuevi, in omnibus rebus utar. Dolabella tuo nihil scito mihi esse iucundius. hanc adeo habebo gratiam illi; neque enim aliter facere poterit. tanta eius humanitas, is sensus, ea in me est benevolentia.</p></blockquote>
</section>
<section class="div2">
<h2>186 (IX.17)</h2>
<h2><span class="italic">Scr. in Formiano <span class="sc">vi</span> Kal. Apr. an. 49 (ยง 1)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Trebatium <span class="sc">vi</span> Kal., quo die has litteras dedi, exspectabam. ex eius nuntio Matique litteris meditabor quo modo cum illo loquar. o tempus miserum! nec dubito quin a me contendat ad urbem veniam; senatum enim Kalendis velle se frequentem adesse etiam Formiis proscribi iussit. ergo ei negandum est. sed quid praeripi&lt;ฮฟ&gt;? statim ad te perscribam omnia. ex illius sermone statuam Arpinumne mihi
<span class="br"></span><span class="lineNumber"></span><span class="br"></span>
</p></section><notes></notes></section>