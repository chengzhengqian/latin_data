<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quid offendimus in genero nostro, quod<a class="footnoteLink" href="#note_LCL008_242_5" id="target_note_LCL008_242_5"><sup>5</sup></a> quidem ego praestare non debeo—sed id fit maius quod mulieres nostrae praeter ceteras Romae remanserunt. tu ipse cum Sexto scire velim quid cogites de exeundo de totaque re quid existimes. equidem ad pacem hortari non desino; quae vel iniusta utilior est quam iustissimum bellum cum civibus. sed haec ut fors tulerit.</p>
</section>
<section class="div2">
<h2>139 (VII.15)</h2>
<h2><span class="italic">Scr. Capuae <span class="sc">v</span> Kal. Febr. an. 49 (§ 2)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Ut ab urbe discessi, nullum adhuc intermisi diem quin aliquid ad te litterarum darem, non quo haberem magno opere quid scriberem sed ut loquerer tecum absens; quo mihi, cum coram id non licet, nihil est iucundius.</p>
<p><span class="br"></span><span class="lineNumber">2</span><span class="br"></span>Capuam cum venissem a. d. <span class="sc">vi</span> Kal., pridie quam has litteras dedi, consules conveni multosque nostri ordinis. omnes cupiebant Caesarem abductis praesidiis stare condicionibus iis quas tulisset; uni Favonio leges ab illo nobis imponi non placebat, sed is &lt;non&gt;<a class="footnoteLink" href="#note_LCL008_242_1" id="target_note_LCL008_242_1"><sup>1</sup></a> auditus in consilio. Cato enim ipse iam servire quam pugnare mavult; sed tamen ait in senatu se adesse velle cum de condicionibus agatur, si Caesar adductus sit ut praesidia deducat. ita, quod maxime opus est, in Siciliam ire non curat; quod metuo ne obsit, in senatu esse vult. Postum&lt;i&gt;us autem, de quo nominatim senatus decrevit ut statim in Siciliam iret


</p></section><notes><section class="footnotes"><ul><li class="note" id="note_LCL008_242_5"><a class="footnoteCrossrefLink" href="#target_note_LCL008_242_5" title="Click to highlight in text"><sup class="lineRef">5</sup>quem <span class="italic">Watt</span></a></li><script type="text/javascript">document.getElementById('note_LCL008_242_5').style.display = "none";</script><li class="note" id="note_LCL008_242_1"><a class="footnoteCrossrefLink" href="#target_note_LCL008_242_1" title="Click to highlight in text"><sup class="lineRef">1</sup><span class="italic">add. F. Schmidt</span></a></li><script type="text/javascript">document.getElementById('note_LCL008_242_1').style.display = "none";</script></ul></section></notes></section>