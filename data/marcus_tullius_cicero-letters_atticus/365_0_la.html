<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quaedam significari putassem ut Italia cederem, detestaris hoc diligenter <span class="sc">xi</span> Kal. Mart.: ‘ego vero nulla epistula significavi, si Gnaeus Italia cederet, ut tu una cederes, aut si significavi, non dico fui inconstans sed demens.’ in eadem epistula alio loco: ‘nihil relinquitur nisi fuga, cui te socium neutiquam puto esse oportere nec umquam putavi.’ <span class="br"></span><span class="lineNumber">7</span><span class="br"></span> totam autem hanc deliberationem evolvis accuratius in litteris <span class="sc">viii</span> Kal. Mart. datis: ‘si M’. Lepidus et L. Volcacius remanent, &lt;manen&gt;dum puto, ita ut, si salvus sit Pompeius et constiterit alicubi, hanc νέκυιαν relinquas et te in certamine vinci cum illo facilius patiaris quam cum hoc in ea quae perspicitur futura colluvie regnare.’ multa disputas huic sententiae convenientia. inde ad extremum: ‘“quid si” inquis “Lepidus et Volcacius discedunt?” plane ἀπορῶ. quod evenerit igitur et quod egeris id στερκτέον putabo.’ si tum dubitares, nunc certe non dubitas istis manentibus. <span class="br"></span><span class="lineNumber">8</span><span class="br"></span> deinde in ipsa fuga <span class="sc">v</span> Kal. Mart.: ‘interea non dubito quin in Formiano mansurus sis. commodissime enim τò μέλλον ibi καραδοκήσεις.’ at Kal. Mart., cum ille quintum iam diem Brundisi esset: ‘tum poterimus deliberare, non scilicet integra re sed certe minus infracta quam si una proieceris te.’ deinde <span class="sc">iiii</span> Non. Mart., ὑπò τὴ&lt;ν διά&gt;λειψιν cum breviter scriberes, tamen ponis hoc: ‘cras scribam plura et ad omnia; hoc tamen dicam, non paenitere me consili de tua mansione, et, quamquam magna sollicitudine,
<span class="br"></span><span class="lineNumber"></span><span class="br"></span>
</p></section><notes></notes></section>