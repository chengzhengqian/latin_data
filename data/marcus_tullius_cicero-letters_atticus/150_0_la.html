<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
viderit aut si quis est qui curet deus. nostram ambulationem et Laconicum eaque quae circa sunt velim quod poteris invisas et urgeas Philotimum ut properet, ut possim <span class="br"></span><span class="lineNumber">2</span><span class="br"></span> tibi aliquid in eo genere respondere.</p>
<p>Pompeius in Cumanum Parilibus venit. misit ad me statim qui salutem nuntiaret. ad eum postridie mane vadebam cum haec scripsi.</p>
</section>
<section class="div2">
<h2>85 (IV.9)</h2>
<h2><span class="italic">Scr. Neapoli <span class="sc">iv</span> Kal. Mai an. 55 (§ 2)</span></h2>
<h2><span class="ac">Cicero Attico Sal.</span></h2>
<p class="noindent">Sane velim scire num censum impediant tribuni diebus vitiandis (est enim hic rumor) totaque de censura quid agant, quid cogitent. nos hic cum Pompeio fuimus. multum <span class="br"></span><span class="lineNumber">1</span><span class="br"></span> mecum de re publica, sane sibi displicens, ut loquebatur (sic est enim in hoc homine dicendum), Syriam spernens, Hispaniam iactans, hic quoque ut loquebatur—et opinor, usquequaque, de hoc cum dicemus, sit hoc quasi ‘καὶ τóδε Φωκυλίδου.’ tibi etiam gratias agebat quod signa componenda suscepisses; in nos vero suavissime mehercule est effusus. venit etiam ad me in Cumanum a. d. <span class="sc">vi</span>.<a class="footnoteLink" href="#note_LCL007_326_1" id="target_note_LCL007_326_1"><sup>1</sup></a> nihil minus velle mihi visus est quam Messallam consulatum petere. de quo ipso si quid scis velim scire.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL007_326_1"><a class="footnoteCrossrefLink" href="#target_note_LCL007_326_1" title="Click to highlight in text"><sup class="lineRef">1</sup>at si <span class="italic">vel</span> si (<span class="italic">Constans</span>)</a></li><script type="text/javascript">document.getElementById('note_LCL007_326_1').style.display = "none";</script></ul></section></notes></section>