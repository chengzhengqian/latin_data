<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
perspexi, cum a me <span class="sc">xvii</span> Kal. de Puteolano Neapolim Pansae conveniendi causa proficisceretur Hirtius, omnem eius sensum. seduxi enim et ad pacem sum cohortatus. non poterat scilicet negare se velle pacem, sed non minus se nostrorum arma timere quam Antoni, et tamen utrosque non sine causa praesidium habere, se autem utraque arma metuere. quid quaeris? οὐδὲν ὑγιές.</p>
<p><span class="br"></span><span class="lineNumber">4</span><span class="br"></span>De Quinto filio tibi adsentior. patri quidem certe gratissimae et bellae tuae litterae fuerunt. Caerelliae vero facile satis feci; nec valde laborare mihi visa est, et si illa, ego certe non laborarem. istam vero quam tibi molestam scribis esse auditam a te esse omnino demiror. nam quod eam collaudavi apud amicos, audientibus tribus filiis eius et filia tua, τí ἐκ τού&lt;τ&gt;ον;<a class="footnoteLink" href="#note_LCL491_218_2" id="target_note_LCL491_218_2"><sup>2</sup></a> [quid est hoc]<a class="footnoteLink" href="#note_LCL491_218_3" id="target_note_LCL491_218_3"><sup>3</sup></a> quid est autem cur ego personatus ambulem? parumne foeda persona est ipsius senectutis?</p>
<p><span class="br"></span><span class="lineNumber">5</span><span class="br"></span>Quod Brutus rogat ut ante Kalendas, ad me quoque scripsit et fortasse faciam. sed plane quid velit nescio. quid enim illi adferre consili possum, cum ipse egeam consilio et cum ille suae immortalitati melius quam nostro otio consuluerit? de regina rumor exstinguitur.<a class="footnoteLink" href="#note_LCL491_218_4" id="target_note_LCL491_218_4"><sup>4</sup></a> de Flamma, obsecro te, si quid potes.</p>
</section><notes><section class="footnotes"><ul><li class="note" id="note_LCL491_218_2"><a class="footnoteCrossrefLink" href="#target_note_LCL491_218_2" title="Click to highlight in text"><sup class="lineRef">2</sup>TOECTOYOY (<span class="italic">Kayser</span>)</a></li><script type="text/javascript">document.getElementById('note_LCL491_218_2').style.display = "none";</script><li class="note" id="note_LCL491_218_3"><a class="footnoteCrossrefLink" href="#target_note_LCL491_218_3" title="Click to highlight in text"><sup class="lineRef">3</sup><span class="italic">del. Lambinus</span></a></li><script type="text/javascript">document.getElementById('note_LCL491_218_3').style.display = "none";</script><li class="note" id="note_LCL491_218_4"><a class="footnoteCrossrefLink" href="#target_note_LCL491_218_4" title="Click to highlight in text"><sup class="lineRef">4</sup>extinguetur (<span class="italic">Wesenberg</span>)</a></li><script type="text/javascript">document.getElementById('note_LCL491_218_4').style.display = "none";</script></ul></section></notes></section>