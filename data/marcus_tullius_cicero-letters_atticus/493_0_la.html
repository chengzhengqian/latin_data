<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
conveneris, scribes ad me si quid videbitur. de quo putas ad me missum esse, sit missum necne nescio; dictum quidem mihi certe nihil est. tu igitur, ut coepisti; et si quid ita conficies, quod quidem non arbitror fieri posse, ut illi probetur, Ciceronem, si tibi placebit, adhibebis. eius aliquid interest videri illius causa voluisse, mea quidem nihil nisi quod tu scis, quod ego magni aestimo.</p>
<p><span class="br"></span><span class="lineNumber">2</span><span class="br"></span>Quod &lt;me ad&gt; meam consuetudinem revocas, fuit meum quidem iam pridem rem publicam lugere, quod faciebam, sed mitius;<a class="footnoteLink" href="#note_LCL097_316_1" id="target_note_LCL097_316_1"><sup>1</sup></a> erat enim ubi acquiescerem. nunc plane non ego victum nec vitam illam colere possum, nec in ea re quid &lt;aliis&gt;<a class="footnoteLink" href="#note_LCL097_316_2" id="target_note_LCL097_316_2"><sup>2</sup></a> videatur mihi puto curandum; mea mihi conscientia pluris est quam omnium sermo. quod me ipse per litteras consolatus sum, non paenitet me quantum profecerim. maerorem minui, dolorem nec potui nec, si possem, vellem.</p>
<p><span class="br"></span><span class="lineNumber">3</span><span class="br"></span>De &lt;T&gt;riario, bene interpretaris voluntatem meam. tu vero nihil nisi ut illi volent. amo illum mortuum, tutor sum liberis, totam domum diligo. de Castriciano negotio, si Castricius pro mancipiis pecuniam accipere volet eamque ei solvi ut nunc solvitur, certe nihil est commodius. sin autem ita<a class="footnoteLink" href="#note_LCL097_316_3" id="target_note_LCL097_316_3"><sup>3</sup></a> actum est ut ipsa mancipia abduceret, non mihi videtur esse aequum (rogas enim me ut tibi scribam quid mihi videatur; nolo enim negoti Quintum fratrem quicquam habere); quod videor mihi intellexisse tibi videri idem.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_316_1"><a class="footnoteCrossrefLink" href="#target_note_LCL097_316_1" title="Click to highlight in text"><sup class="lineRef">1</sup>intus (<span class="italic">Bosius</span>)</a></li><script type="text/javascript">document.getElementById('note_LCL097_316_1').style.display = "none";</script><li class="note inline" id="note_LCL097_316_2"><a class="footnoteCrossrefLink" href="#target_note_LCL097_316_2" title="Click to highlight in text"><sup class="lineRef">2</sup><span class="italic">add</span>. Ï‚ (cui <span class="italic">coni. SB</span>)</a></li><script type="text/javascript">document.getElementById('note_LCL097_316_2').style.display = "none";</script><li class="note inline" id="note_LCL097_316_3"><a class="footnoteCrossrefLink" href="#target_note_LCL097_316_3" title="Click to highlight in text"><sup class="lineRef">3</sup>id <span class="italic">coni. SB</span></a></li><script type="text/javascript">document.getElementById('note_LCL097_316_3').style.display = "none";</script></ul></section></notes></section>