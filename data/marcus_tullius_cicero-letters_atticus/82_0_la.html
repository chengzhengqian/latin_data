<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
modice me tangunt. etenim vel subire eas videor mihi summa cum dignitate vel declinare nulla cum molestia posse. dices fortasse ‘dignitatis ἅλις tamquam δρυός! saluti, si me amas, consule.’ me miserum! cur non ades? nihil te profecto praeteriret. ego fortasse τυϕλώττω et nimium τῷ καλῷ προσπέπονϑα.</p>
<p><span class="br"></span><span class="lineNumber">2</span><span class="br"></span>Scito nihil umquam fuisse tam infame, tam turpe, tam peraeque omnibus generibus, ordinibus, aetatibus offensum, quam hunc statum qui nunc est, magis mehercule quam vellem, non modo quam putarem. populares isti iam etiam modestos homines sibilare docuerunt. Bibulus in caelo est, nec qua re scio, sed ita laudatur quasi &lt;qui&gt;<a class="footnoteLink" href="#note_LCL007_190_1" id="target_note_LCL007_190_1"><sup>1</sup></a> ‘unus homo nobis cunctando restituit rem.’ Pompeius, nostri amores, quod mihi summo dolori est, ipse se adflixit. neminem tenent voluntate; an metu necesse sit iis uti vereor. ego autem neque pugno cum illa causa propter illam amicitiam neque adprobo ne omnia improbem quae antea gessi. utor via &lt;media&gt;.<a class="footnoteLink" href="#note_LCL007_190_2" id="target_note_LCL007_190_2"><sup>2</sup></a></p>
<p><span class="br"></span><span class="lineNumber">3</span><span class="br"></span>Populi sensus maxime theatro et spectaculis perspectus est. nam gladiatoribus qua dominus qua advocati sibilis conscissi, ludis Apollinaribus Diphilus tragoedus in nostrum Pompeium petulanter invectus est: ‘nostra miseria tu es magnus’ miliens coactus est dicere. ‘eandem virtutem


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_190_1"><a class="footnoteCrossrefLink" href="#target_note_LCL007_190_1" title="Click to highlight in text"><sup class="lineRef">1</sup><span class="italic">add. Watt</span> (<span class="italic">post</span> homo <span class="italic">Wesenberg</span>)</a></li><script type="text/javascript">document.getElementById('note_LCL007_190_1').style.display = "none";</script><li class="note" id="note_LCL007_190_2"><a class="footnoteCrossrefLink" href="#target_note_LCL007_190_2" title="Click to highlight in text"><sup class="lineRef">2</sup><span class="italic">add. Wesenberg</span> (<span class="italic">ante</span> utor <span class="italic">Koch</span>)</a></li><script type="text/javascript">document.getElementById('note_LCL007_190_2').style.display = "none";</script></ul></section></notes></section>