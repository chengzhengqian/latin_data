<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>244 (XII.7)</h2>
<h2><span class="italic">Scr. fort. in Tusculano m. interc. priore an. 46</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Quae desideras omnia scripsi in codicillis eosque Eroti dedi, breviter, sed etiam plura quam quaeris, in iis de Cicerone; cuius quidem cogitationis initium tu mihi attulisti. locutus sum cum eo liberalissime; quod ex ipso velim, si modo<a class="footnoteLink" href="#note_LCL097_270_1" id="target_note_LCL097_270_1"><sup>1</sup></a> tibi erit commodum, sciscitere. sed quid differo? exposui te ad me detulisse et quid vellet et quid requireret: velle Hispaniam, requirere liberalitatem. de liberalitate dixi, quantum Publius,<a class="footnoteLink" href="#note_LCL097_270_2" id="target_note_LCL097_270_2"><sup>2</sup></a> quantum flamen Lentulus filio. de Hispania duo attuli, primum idem quod tibi, me vereri vituperationem. non satis esse si haec arma reliquissemus? etiam contraria? deinde fore ut angeretur cum a fratre familiaritate et omni gratia vinceretur. vel nimia &lt;malim&gt;<a class="footnoteLink" href="#note_LCL097_270_3" id="target_note_LCL097_270_3"><sup>3</sup></a> liberalitate uti mea quam sua libertate. sed tamen permisi; tibi enim intellexeram non nimis displicere. ego etiam atque etiam cogitabo teque ut idem facias rogo. magna res; et simplex est manere, illud anceps. verum videbimus.</p>
<p><span class="br"></span><span class="lineNumber">2</span><span class="br"></span>De Balbo et in codicillis scripseram et ita cogito, simul ac redierit. sin ille tardius, ego tamen triduo,<a class="footnoteLink" href="#note_LCL097_270_4" id="target_note_LCL097_270_4"><sup>4</sup></a> et, quod praeterii, Dolabella etiam mecum.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_270_1"><a class="footnoteCrossrefLink" href="#target_note_LCL097_270_1" title="Click to highlight in text"><sup class="lineRef">1</sup>modo velim si (<span class="italic">Victorius</span>)</a></li><script type="text/javascript">document.getElementById('note_LCL097_270_1').style.display = "none";</script><li class="note" id="note_LCL097_270_2"><a class="footnoteCrossrefLink" href="#target_note_LCL097_270_2" title="Click to highlight in text"><sup class="lineRef">2</sup>publilius <span class="italic">cod. Tornesianus (?), vulg. ante SB</span></a></li><script type="text/javascript">document.getElementById('note_LCL097_270_2').style.display = "none";</script><li class="note" id="note_LCL097_270_3"><a class="footnoteCrossrefLink" href="#target_note_LCL097_270_3" title="Click to highlight in text"><sup class="lineRef">3</sup><span class="italic">add. SB</span></a></li><script type="text/javascript">document.getElementById('note_LCL097_270_3').style.display = "none";</script><li class="note inline" id="note_LCL097_270_4"><a class="footnoteCrossrefLink" href="#target_note_LCL097_270_4" title="Click to highlight in text"><sup class="lineRef">4</sup>triduum (<span class="italic">SB</span>)</a></li><script type="text/javascript">document.getElementById('note_LCL097_270_4').style.display = "none";</script></ul></section></notes></section>