<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
meum.’ non scite; hoc enim Atilius, poeta durissimus. atque utinam liceat isti contionari! cui si esse in urbe tuto licebit, vicimus. ducem enim novi belli civilis aut nemo sequetur aut ii sequentur qui facile vincantur.</p>
<p><span class="br"></span><span class="lineNumber">4</span><span class="br"></span>Venio ad tertiam. gratas fuisse meas litteras Bruto et Cassio gaudeo, itaque iis rescripsi. quod Hirtium per me meliorem fieri volunt, do equidem operam et ille optime loquitur, sed vivit habitatque cum Balbo, qui item bene loquitur. quid credas videris. Dolabellam valde placere tibi video; mihi quidem egregie. cum Pansa vixi in Pompeiano. is plane mihi probabat se &lt;be&gt;ne sentire et cupere pacem. causam armorum quaeri plane video. edictum Bruti et Cassi probo. †quaeris†<a class="footnoteLink" href="#note_LCL491_208_2" id="target_note_LCL491_208_2"><sup>2</sup></a> ut suscipiam cogitationem quidnam istis agendum putem, consilia temporum sunt, quae in horas commutari vides. Dolabellae et prima illa actio et haec contra Antonium contio mihi profecisse permultum videtur. prorsus &lt;melius&gt;<a class="footnoteLink" href="#note_LCL491_208_3" id="target_note_LCL491_208_3"><sup>3</sup></a> ibat res; nunc autem videmur habituri ducem, quod unum municipia bonique desiderant.</p>
<p><span class="br"></span><span class="lineNumber">5</span><span class="br"></span>Epicuri mentionem facis et audes dicere μὴ πολιτεύεσϑαι? non te Bruti nostri vulticulus ab ista oratione deterret? Quintus filius, ut scribis, Antoni est dextella. per eum igitur quod volemus facile auferemus. exspecto, si, ut putas, L. Antonius produxit Octavium, qualis contio fuerit.</p>
<p>Haec scripsi; statim enim Cassi tabellarius. eram continuo


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_208_2"><a class="footnoteCrossrefLink" href="#target_note_LCL491_208_2" title="Click to highlight in text"><sup class="lineRef">2</sup>quod hortaris <span class="italic">Lambinus</span></a></li><script type="text/javascript">document.getElementById('note_LCL491_208_2').style.display = "none";</script><li class="note" id="note_LCL491_208_3"><a class="footnoteCrossrefLink" href="#target_note_LCL491_208_3" title="Click to highlight in text"><sup class="lineRef">3</sup><span class="italic">add. SB</span></a></li><script type="text/javascript">document.getElementById('note_LCL491_208_3').style.display = "none";</script></ul></section></notes></section>