<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
si ne id quidem, nummi potius reddantur quam ullus sit scrupulus. valde hoc velim ante quam proficiscare amanter, ut soles, diligenterque conficias.</p>
<p><span class="br"></span><span class="lineNumber">2</span><span class="br"></span>Clodius ergo, ut ais, ad Tigranem! velim †sirpie†<a class="footnoteLink" href="#note_LCL007_144_2" id="target_note_LCL007_144_2"><sup>2</sup></a> condicione; sed facile patior. accommodatius enim nobis est ad liberam legationem tempus illud, cum et Quintus noster iam, ut speramus, in otio consederit et iste sacerdos Bonae Deae cuius modi futurus sit sci&lt;em&gt;us.<a class="footnoteLink" href="#note_LCL007_144_3" id="target_note_LCL007_144_3"><sup>3</sup></a> interea quidem cum Musis nos delectabimus animo aequo, immo vero etiam gaudenti ac libenti, neque mihi umquam veniet in mentem Crasso invidere neque paenitere quod a me ipso non desciverim.</p>
<p><span class="br"></span><span class="lineNumber">3</span><span class="br"></span>De geographia, dabo operam ut tibi satis faciam; sed nihil certi polliceor. magnum opus est. sed tamen, ut iubes, <span class="br"></span><span class="lineNumber">4</span><span class="br"></span> curabo ut huius peregrinationis aliquod tibi opus exstet. Tu quicquid indagaris de re publica, et maxime quos consules futuros putes, facito ut sciam. tametsi nimis sum curiosus; statui enim nihil iam de re publica cogitare.</p>
<p><span class="br"></span><span class="lineNumber">5</span><span class="br"></span>Terentiae saltum perspeximus. quid quaeris? praeter quercum Dodonaeam nihil desideramus quo minus Epirum <span class="br"></span><span class="lineNumber">6</span><span class="br"></span> ipsam possidere videamur. nos circiter Kalendas aut in Formiano erimus aut in Pompeiano. tu, si in Formiano non erimus, si nos amas, in Pompeianum venito. id et nobis erit periucundum et tibi non sane devium.</p>
<p><span class="br"></span><span class="lineNumber">7</span><span class="br"></span>De muro, imperavi Philotimo ne impediret quo minus id fieret quod tibi videretur. tu censeo tamen adhibeas


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_144_2"><a class="footnoteCrossrefLink" href="#target_note_LCL007_144_2" title="Click to highlight in text"><sup class="lineRef">2</sup>ipse pari <span class="italic">Lehmann</span></a></li><script type="text/javascript">document.getElementById('note_LCL007_144_2').style.display = "none";</script><li class="note" id="note_LCL007_144_3"><a class="footnoteCrossrefLink" href="#target_note_LCL007_144_3" title="Click to highlight in text"><sup class="lineRef">3</sup>-rus scius sit <span class="italic">vel sim</span>. (<span class="italic">Ernesti</span>)</a></li><script type="text/javascript">document.getElementById('note_LCL007_144_3').style.display = "none";</script></ul></section></notes></section>