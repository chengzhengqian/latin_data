<section class="div1 language" lang="la"><header><hgroup><h1>Cicero</h1></hgroup></header>
<section class="div2">
<h2>117 (VI.3)</h2>
<h2><span class="italic">Scr. Tarsum iter faciens m. Mai. vel in. Iun. an. 50</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Etsi nihil sane habebam novi quod post accidisset quam dedissem ad te Philogeni liberto tuo litteras, tamen cum Philotimum Romam remitterem, scribendum aliquid ad te fuit. ac primum illud quod me maxime angebat (non quo me aliquid iuvare posses; quippe; res enim est in manibus, tu autem abes longe gentium;</p>
<p>πολλὰ δ’ ἐν μεταιχμίῳ<span class="linebreak"></span>νóτος κυλíνδει κύματ’ εὐρεíας<a class="footnoteLink" href="#note_LCL008_144_1" id="target_note_LCL008_144_1"><sup>1</sup></a> ἁλóς):</p>
<p>obrepit<a class="footnoteLink" href="#note_LCL008_144_2" id="target_note_LCL008_144_2"><sup>2</sup></a> dies, ut vides (mihi enim a. d. <span class="sc">iii</span> Kal. Sext. de provincia decedendum est), nec succeditur. quem relinquam qui provinciae praesit? ratio quidem et opinio hominum postulat fratrem, primum quod videtur esse honos, nemo igitur potior; deinde quod solum habeo praetorium. Pomptinus enim ex pacto et convento (nam ea lege exierat) iam a me discesserat. quaestorem nemo dignum <span class="br"></span><span class="lineNumber">2</span><span class="br"></span> putat; etenim est levis, libidinosus, tagax. de fratre autem primum illud est: persuaderi ei non posse arbitror; odit enim provinciam, et hercule nihil odiosius, nihil molestius. deinde, ut mihi nolit negare, quidnam mei sit offici? cum bellum esse in Syria magnum putetur, id videatur in hanc provinciam erupturum, hic praesidi nihil sit, sumptus annuus decretus sit, videaturne aut pietatis esse meae fratrem relinquere aut diligentiae nugarum aliquid relinquere?


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_144_1"><a class="footnoteCrossrefLink" href="#target_note_LCL008_144_1" title="Click to highlight in text"><sup class="lineRef">1</sup>εὐρείης (<span class="italic">Diggle</span>)</a></li><script type="text/javascript">document.getElementById('note_LCL008_144_1').style.display = "none";</script><li class="note inline" id="note_LCL008_144_2"><a class="footnoteCrossrefLink" href="#target_note_LCL008_144_2" title="Click to highlight in text"><sup class="lineRef">2</sup>obrepsit (<span class="italic">Ernesti</span>)</a></li><script type="text/javascript">document.getElementById('note_LCL008_144_2').style.display = "none";</script></ul></section></notes></section>