<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
te Athenis. itaque propter hanc dubitationem meam brevior haec ipsa epistula est, quod, cum incertus essem ubi esses, nolebam illum nostrum familiarem sermonem in alienas manus devenire.</p>
<p><span class="br"></span><span class="lineNumber">2</span><span class="br"></span>Signa Megarica et Hermas de quibus ad me scripsisti vehementer exspecto. quicquid eiusdem generis habebis dignum Academia tibi quod videbitur, ne dubitaris mittere et arcae nostrae confidito. genus hoc est voluptatis meae. quae γυµνασιώδη maxime sunt, ea quaero. Lentulus navis suas pollicetur. peto abs te ut haec cures diligenter.</p>
<p>Thyillus te rogat et ego eius rogatu Εὐμολπιδῶν πάτρια.</p>
</section>
<section class="div2">
<h2>6 (I.10)</h2>
<h2><span class="italic">Scr. in Tusculano c. m. Mai. an. 67</span></h2>
<h2><span class="ac">(Cicero Attico Sal.)</span></h2>
<p class="noindent"><span class="br"></span><span class="lineNumber">1</span><span class="br"></span>Cum essem in Tusculano (erit hoc tibi pro illo tuo ‘cum essem in Ceramico’), verum tamen cum ibi essem, Roma puer a sorore tua missus epistulam mihi abs te adlatam dedit nuntiavitque eo ipso die post meridiem iturum eum qui ad te proficisceretur. eo factum est ut epistulae tuae rescriberem aliquid, brevitate temporis tam pauca cogerer scribere.</p>
<p><span class="br"></span><span class="lineNumber">2</span><span class="br"></span>Primum tibi de nostro amico placando aut etiam plane restituendo polliceor. quod ego etsi mea sponte ante faciebam, eo nunc tamen et agam studiosius et contendam
<span class="br"></span><span class="lineNumber"></span><span class="br"></span>
</p></section><notes></notes></section>