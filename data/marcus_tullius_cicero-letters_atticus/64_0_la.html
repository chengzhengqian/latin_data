<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
et latoribus et auspicibus legis curiatae, spectaculum egregium.</p>
<p><span class="br"></span><span class="lineNumber">3</span><span class="br"></span>&lt;Et&gt;<a class="footnoteLink" href="#note_LCL007_154_1" id="target_note_LCL007_154_1"><sup>1</sup></a> hercule, verum ut loquamur, subcontumeliose tractatur noster Publius, primum qui, cum domi Caesaris quondam unus vir fuerit, nunc ne in viginti quidem esse potuerit; deinde alia legatio dicta erat, alia data est. illa opima ad exigendas pecunias Druso, ut opinor, Pisaurensi an epuloni Vatinio reservatur; haec ieiuna tabellari legatio datur ei cuius tribunatus ad istorum tempora reservatur. incende hominem, amabo te, quoad potest. una spes est salutis istorum inter ipsos dissensio; cuius ego quaedam initia sensi ex Curione. iam vero Arrius consulatum sibi ereptum fremit; Megabocchus et haec saginaria<a class="footnoteLink" href="#note_LCL007_154_2" id="target_note_LCL007_154_2"><sup>2</sup></a> iuventus inimicissima est. accedat vero, accedat etiam ista rixa auguratus. spero me praeclaras de istis rebus epistulas ad te saepe missurum.</p>
<p><span class="br"></span><span class="lineNumber">4</span><span class="br"></span>Sed illud quid sit scire cupio quod iacis obscure, iam etiam ex ipsis quinque viris loqui quosdam. quidnam id est? si est enim aliquid, plus est boni quam putarem.<a class="footnoteLink" href="#note_LCL007_154_3" id="target_note_LCL007_154_3"><sup>3</sup></a> atque haec sic velim existimes, non me abs te κατὰ τò πρακτικòν quaerere, quod gestiat animus aliquid agere in re publica. iam pridem gubernare me taedebat etiam cum licebat;



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_154_1"><a class="footnoteCrossrefLink" href="#target_note_LCL007_154_1" title="Click to highlight in text"><sup class="lineRef">1</sup><span class="italic">add. Watt</span></a></li><script type="text/javascript">document.getElementById('note_LCL007_154_1').style.display = "none";</script><li class="note inline" id="note_LCL007_154_2"><a class="footnoteCrossrefLink" href="#target_note_LCL007_154_2" title="Click to highlight in text"><sup class="lineRef">2</sup>sanguinaria (ς)</a></li><script type="text/javascript">document.getElementById('note_LCL007_154_2').style.display = "none";</script><li class="note inline" id="note_LCL007_154_3"><a class="footnoteCrossrefLink" href="#target_note_LCL007_154_3" title="Click to highlight in text"><sup class="lineRef">3</sup><span class="italic">al</span>. putaram</a></li><script type="text/javascript">document.getElementById('note_LCL007_154_3').style.display = "none";</script></ul></section></notes></section>