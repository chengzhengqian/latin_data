<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
sunt; nam habeo ne me quidem ipsum quicum tam audacter communicem quam te. sin tibi res, si locus, si institutum placet, lege, quaeso, legem mihique eam mitte. si quid in mentem veniet quo modo eam effugere possimus, utemur.</p>
<p><span class="br"></span><span class="lineNumber">2</span><span class="br"></span>Ad Brutum si quid scribes, nisi alienum putabis, obiurgato eum quod in Cumano esse noluerit propter eam causam quam tibi dixi. cogitanti enim mihi nihil tam videtur potuisse facere rustice. et si tibi placebit sic agere de fano ut coepimus, velim cohortere et exacuas Cluatium. nam etiam si alio loco placebit, illius nobis opera consilioque utendum puto. tu ad villam fortasse cras.</p>
</section>
<section class="div2">
<h2>276 (XII.37)</h2>
<h2><span class="italic">Scr. Asturae <span class="sc">iv</span> Non. Mai. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>A te heri duas epistulas accepi, alteram pridie datam Hilaro, alteram eodem die [a] tabellario, accepique ab Aegypta liberto eodem die Piliam et Atticam plane belle se habere; quae litterae mihi redditae sunt tertio de Cum&lt;an&gt;o<a class="footnoteLink" href="#note_LCL097_332_1" id="target_note_LCL097_332_1"><sup>1</sup></a> die. quod mihi Bruti litteras, gratum. ad me quoque misit. eam ipsam ad te epistulam misi et ad eam exemplum mearum litterarum.</p>
<p><span class="br"></span><span class="lineNumber">2</span><span class="br"></span>De fano, si nihil mihi hortorum invenis, &lt;qui&gt; quidem tibi inveniendi sunt si me tanti facis quanti certe facis,

</p></section><notes><section class="footnotes"><ul><li class="note" id="note_LCL097_332_1"><a class="footnoteCrossrefLink" href="#target_note_LCL097_332_1" title="Click to highlight in text"><sup class="lineRef">1</sup>decimo (<span class="italic">Schiche</span>)</a></li><script type="text/javascript">document.getElementById('note_LCL097_332_1').style.display = "none";</script></ul></section></notes></section>