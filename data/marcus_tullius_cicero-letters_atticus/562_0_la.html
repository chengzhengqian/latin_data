<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>337 (XIII.45)</h2>
<h2><span class="italic">Scr. in Tusculano c. <span class="sc">iii</span> Id. Sext. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Fuit apud me Lamia post discessum tuum epistulamque ad me attulit missam sibi a Caesare. quae quamquam ante data erat quam illae Diocharinae, tamen plane declarabat illum ante ludos Romanos esse venturum. in qua extrema scriptum erat ut ad ludos omnia pararet neve committeret ut frustra ipse properasset. prorsus ex his litteris non videbatur esse dubium quin ante eam diem venturus esset, itemque Balbo, cum eam epistulam legisset, videri Lamia dicebat.</p>
<p>Dies feriarum mihi additos video sed quam multos fac, si me amas, sciam. de Baebio<a class="footnoteLink" href="#note_LCL491_106_1" id="target_note_LCL491_106_1"><sup>1</sup></a> poteris et de altero vicino Egnatio.</p>
<p><span class="br"></span><span class="lineNumber">2</span><span class="br"></span>Quod me hortaris ut eos dies consumam in philosophia explicanda, currentem tu quidem; sed cum Dolabella vivendum esse istis diebus vides. quod nisi me Torquati causa teneret, satis erat dierum ut Puteolos excurrere <span class="br"></span><span class="lineNumber">3</span><span class="br"></span> possem et ad tempus redire. Lamia quidem a Balbo, ut videbatur, audiverat multos nummos domi esse numeratos, quos oporteret quam primum dividi, magnum pondus argenti praeter praedia; auctionem<a class="footnoteLink" href="#note_LCL491_106_2" id="target_note_LCL491_106_2"><sup>2</sup></a> primo quoque tempore fieri oportere. scribas ad me velim quid tibi placeat. equidem, si ex omnibus esse&lt;t&gt; eligendum, nec diligentiorem


</p></section><notes><section class="footnotes"><ul><li class="note" id="note_LCL491_106_1"><a class="footnoteCrossrefLink" href="#target_note_LCL491_106_1" title="Click to highlight in text"><sup class="lineRef">1</sup><span class="italic">al.</span> babio</a></li><script type="text/javascript">document.getElementById('note_LCL491_106_1').style.display = "none";</script><li class="note" id="note_LCL491_106_2"><a class="footnoteCrossrefLink" href="#target_note_LCL491_106_2" title="Click to highlight in text"><sup class="lineRef">2</sup>auctionem praeter pr(a)edia (<span class="italic">vel</span> prandia) (<span class="italic">Malaespina</span>)</a></li><script type="text/javascript">document.getElementById('note_LCL491_106_2').style.display = "none";</script></ul></section></notes></section>