<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">quam mollis animus et ad accipiendam et ad deponendam offensionem, nihil attinet me ad te, qui ea nosti, scribere. sed accidit perincommode quod eum nusquam vidisti. valuit enim plus quod erat illi non nullorum artibus inculcatum quam aut officium aut necessitudo aut amor <span class="br"></span><span class="lineNumber">3</span><span class="br"></span> vester ille pristinus, qui plurimum valere debuit. atque huius incommodi culpa ubi resideat facilius possum existimare quam scribere; vereor enim ne, dum defendam meos, non parcam tuis. nam sic intellego, ut nihil a domesticis vulneris factum sit, illud quidem quod erat eos certe sanare potuisse. sed huiusce rei totius vitium, quod aliquanto etiam latius patet quam videtur, praesenti tibi commodius exponam.</p>
<p><span class="br"></span><span class="lineNumber">4</span><span class="br"></span>De iis litteris quas ad te Thessalonica misit et de sermonibus quos ab illo et Romae apud amicos tuos et in itinere habitos putas, ecquid tant&lt;ul&gt;um<a class="footnoteLink" href="#note_LCL007_94_1" id="target_note_LCL007_94_1"><sup>1</sup></a> causae sit ignoro; sed omnis in tua posita est humanitate mihi spes huius levandae molestiae. nam si ita statueris, et irritabilis animos esse optimorum saepe hominum et eosdem placabilis, et esse hanc agilitatem, ut ita dicam, mollitiamque naturae plerumque bonitatis, et, id quod caput est, nobis inter nos nostra sive incommoda sive vitia sive iniurias esse tolerandas, facile haec, quem ad modum spero, mitigabuntur; quod ego ut facias te oro. nam ad me, qui te unice diligo, maxime pertinet neminem esse meorum qui aut te non amet aut abs te non ametur.</p>
<p><span class="br"></span><span class="lineNumber">5</span><span class="br"></span>Illa pars epistulae tuae minime fuit necessaria, in qua exponis quas facultates aut provincialium aut urbanorum

</p></section><notes><section class="footnotes"><ul><li class="note" id="note_LCL007_94_1"><a class="footnoteCrossrefLink" href="#target_note_LCL007_94_1" title="Click to highlight in text"><sup class="lineRef">1</sup><span class="italic">add</span>. <span class="italic">SB</span></a></li><script type="text/javascript">document.getElementById('note_LCL007_94_1').style.display = "none";</script></ul></section></notes></section>