<section class="div1 language" lang="la"><header><hgroup><h1>Cicero</h1></hgroup></header><section class="div2">
<h2>166 (VIII.16)</h2>
<h2><span class="italic">Scr. in Formiano <span class="sc">iv</span> Non. Mart. an. 49 (§2)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Omnia mihi provisa sunt praeter occultum et tutum iter ad mare superum; hoc enim mari uti non possumus hoc tempore anni. illuc autem quo spectat animus et quo res vocat qua veniam? cedendum enim est celeriter, ne forte qua re impediar atque adliger. nec vero ille me ducit qui videtur; quem ego hominem ἀπολιτκώτατον omnium iam ante cognoram, nunc vero etiam ἀστρατηγητότατον. non me igitur is ducit sed sermo hominum qui ad me &lt;a&gt; Philotimo scribitur; is enim me ab optimatibus ait conscindi. quibus optimatibus, di boni? qui nunc quo modo occurrunt, quo modo etiam<a class="footnoteLink" href="#note_LCL097_2_1" id="target_note_LCL097_2_1"><sup>1</sup></a> se venditant Caesari! municipia vero deum,<a class="footnoteLink" href="#note_LCL097_2_2" id="target_note_LCL097_2_2"><sup>2</sup></a> <span class="br"></span><span class="lineNumber">2</span><span class="br"></span> nec simulant, ut cum de illo aegroto vota faciebant. sed plane quicquid mali hic Pisistratus non fec[er]it<a class="footnoteLink" href="#note_LCL097_2_3" id="target_note_LCL097_2_3"><sup>3</sup></a> tam gratum est quam si alium facere prohibuerit. &lt;hunc&gt; propitium sperant, illum iratum putant. quas fieri censes ἀπαντήσεις ex oppidis, quos honores? ‘metuunt’ inquies. credo, sed mehercule illum magis; huius insidiosa clementia delectantur, illius iracundiam formidant. iudices de <span class="sc">cccl&lt;x&gt;,</span><a class="footnoteLink" href="#note_LCL097_2_4" id="target_note_LCL097_2_4"><sup>4</sup></a> qui praecipue Gnaeo nostro delectabantur, ex quibus cottidie aliquem video, nescio quas eius minas<a class="footnoteLink" href="#note_LCL097_2_5" id="target_note_LCL097_2_5"><sup>5</sup></a> horrent. itaque quaero qui sint isti optimates qui me exturbent





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_2_1"><a class="footnoteCrossrefLink" href="#target_note_LCL097_2_1" title="Click to highlight in text"><sup class="lineRef">1</sup>autem (<span class="italic">SB</span>)</a></li><script type="text/javascript">document.getElementById('note_LCL097_2_1').style.display = "none";</script><li class="note inline" id="note_LCL097_2_2"><a class="footnoteCrossrefLink" href="#target_note_LCL097_2_2" title="Click to highlight in text"><sup class="lineRef">2</sup><span class="italic">al</span>. ad eum: ad caelum <span class="italic">coni. SB</span></a></li><script type="text/javascript">document.getElementById('note_LCL097_2_2').style.display = "none";</script><li class="note" id="note_LCL097_2_3"><a class="footnoteCrossrefLink" href="#target_note_LCL097_2_3" title="Click to highlight in text"><sup class="lineRef">3</sup>fecit <span class="italic">Sedgwick</span></a></li><script type="text/javascript">document.getElementById('note_LCL097_2_3').style.display = "none";</script><li class="note inline" id="note_LCL097_2_4"><a class="footnoteCrossrefLink" href="#target_note_LCL097_2_4" title="Click to highlight in text"><sup class="lineRef">4</sup><span class="italic">add. Iunius</span></a></li><script type="text/javascript">document.getElementById('note_LCL097_2_4').style.display = "none";</script><li class="note" id="note_LCL097_2_5"><a class="footnoteCrossrefLink" href="#target_note_LCL097_2_5" title="Click to highlight in text"><sup class="lineRef">5</sup>lucerias <span class="italic">codd. superstites</span></a></li><script type="text/javascript">document.getElementById('note_LCL097_2_5').style.display = "none";</script></ul></section></notes></section>