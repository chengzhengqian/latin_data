<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
scriberes. sunt omnino mihi quaedam agenda Romae, sed &lt;idem&gt;<a class="footnoteLink" href="#note_LCL491_104_1_1" id="target_note_LCL491_104_1_1"><sup>1</sup></a> consequemur biduo post.</p>
</section>
<section class="div2">
<h2>336 (XIII.44)</h2>
<h2><span class="italic">Scr. in Tusculano prid. Id. Quint. ut vid., an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>O suavis tuas litteras!—etsi acerba pompa. verum tamen scire omnia non acerbum est, vel de Cotta—populum vero praeclarum, quod propter malum vicinum ne Victoriae quidem ploditur! Brutus apud me fuit; cui quidem valde placebat me aliquid ad Caesarem. adnueram; sed pompa &lt;me&gt;<a class="footnoteLink" href="#note_LCL491_104_1_2" id="target_note_LCL491_104_1_2"><sup>1</sup></a> deterret.</p>
<p><span class="br"></span><span class="lineNumber">2</span><span class="br"></span>Tu tamen ausus es Varroni dare! exspecto quid iudicet. quando autem perleget? de Attica probo. est quiddam etiam animum levari cum spectatione tum etiam religionis opinione et fama.</p>
<p><span class="br"></span><span class="lineNumber">3</span><span class="br"></span>Cottam mi velim mittas; Libonem mecum habeo et habueram ante Cascam. Brutus mihi T. Ligari verbis nuntiavit, quod appelletur L. Corfidius in oratione Ligariana, erratum esse meum. sed, ut aiunt, μνημονικὸν ἁμάρτημα. sciebam Corfidium pernecessarium Ligariorum; sed eum video ante esse mortuum. da igitur, quaeso, negotium Pharnaci, Antaeo, Salvio ut id nomen ex omnibus libris tollatur.</p>
<span class="br"></span><span class="lineNumber"></span><span class="br"></span>
</section><notes></notes></section>