<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
eius consilium ad bellum spectare videtur, si quidem D. Bruto provincia eripitur. quoquo modo ego de illius nervis existimo, non videtur fieri posse sine bello. sed non cupio, quoniam cavetur Buthrotiis. rides? at per senatus consultum doleo,<a class="footnoteLink" href="#note_LCL491_230_4" id="target_note_LCL491_230_4"><sup>4</sup></a> non mea potius adsiduitate, diligentia, gratia perfici.</p>
<p><span class="br"></span><span class="lineNumber">2</span><span class="br"></span>Quod scribis te nescire quid nostris faciendum sit, iam pridem me illa ἀπορία sollicitat. itaque stulta iam Iduum Martiarum est consolatio. animis enim usi sumus virilibus, consiliis, mihi crede, puerilibus. excisa enim est arbor, non evulsa; itaque quam fruticetur vides. redeamus igitur, quod<a class="footnoteLink" href="#note_LCL491_230_5" id="target_note_LCL491_230_5"><sup>5</sup></a> saepe usurpas, ad Tusculanas disputationes. Saufeium de te celemus; ego numquam indicabo. quod te a Bruto scribis, ut certior fieret quo die in Tusculano<a class="footnoteLink" href="#note_LCL491_230_6" id="target_note_LCL491_230_6"><sup>6</sup></a> essem futurus,<a class="footnoteLink" href="#note_LCL491_230_7" id="target_note_LCL491_230_7"><sup>7</sup></a> ut ad te ante scripsi, <span class="sc">vi</span> Kal., et quidem ibi te quam primum per videre velim. puto enim nobis Lanuvium eundum et quidem non sine multo sermone. sed μελήσει.</p>
<p><span class="br"></span><span class="lineNumber">3</span><span class="br"></span>Redeo ad superiorem. ex qua praetereo illa prima de Buthrotiis; quae mihi sunt inclusa medullis, sit modo, ut scribis, locus agendi. de oratione Bruti prorsus contendis, cum iterum tam multis verbis agis. egone ut eam causam quam is scripsit? ego scribam non rogatus ab eo? nulla παρεγχείρησις fieri potes&lt;t&gt; contumeliosior. ‘at’ inquis ‘῾Ηρακλείδειον aliquod.’ non recuso id quidem, sed et




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_230_4"><a class="footnoteCrossrefLink" href="#target_note_LCL491_230_4" title="Click to highlight in text"><sup class="lineRef">4</sup>aps condoleo <span class="italic">vel sim</span>. (<span class="italic">SB</span>: at sco. d- <span class="italic">TP</span>)</a></li><script type="text/javascript">document.getElementById('note_LCL491_230_4').style.display = "none";</script><li class="note" id="note_LCL491_230_5"><a class="footnoteCrossrefLink" href="#target_note_LCL491_230_5" title="Click to highlight in text"><sup class="lineRef">5</sup>quoniam (<span class="italic">SB</span>)</a></li><script type="text/javascript">document.getElementById('note_LCL491_230_5').style.display = "none";</script><li class="note inline" id="note_LCL491_230_6"><a class="footnoteCrossrefLink" href="#target_note_LCL491_230_6" title="Click to highlight in text"><sup class="lineRef">6</sup>tusculanum (<span class="italic">Baiter</span>)</a></li><script type="text/javascript">document.getElementById('note_LCL491_230_6').style.display = "none";</script><li class="note inline" id="note_LCL491_230_7"><a class="footnoteCrossrefLink" href="#target_note_LCL491_230_7" title="Click to highlight in text"><sup class="lineRef">7</sup><span class="italic">al</span>. venturus</a></li><script type="text/javascript">document.getElementById('note_LCL491_230_7').style.display = "none";</script></ul></section></notes></section>