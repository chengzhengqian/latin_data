<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
essent se tradidisse. o rem lugubrem! itaque intercludor dolore quo minus ad te plura scribam; tuas litteras exspecto.</p>
</section>
<section class="div2">
<h2>159 (VIII.10)</h2>
<h2><span class="italic">Scr. in Formiano <span class="sc">vi</span> Kal. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent">Dionysius cum ad me praeter opinionem meam venisset, locutus sum cum eo liberalissime; tempora exposui, rogavi ut diceret quid haberet in animo; me nihil ab eo ipso invito contendere. respondit se quod in nummis haberet nescire quo loci esset; alios non solvere, aliorum diem nondum esse. dixit etiam alia quaedam de servulis suis qua re nobiscum esse non posset. morem gessi. dimisi a me, ut magistrum Ciceronum non libenter, ut hominem ingratum non invitus. volui te scire, et quid ego de eius facto iudicarem.</p>
</section>
<section class="div2">
<h2>160 (VIII.9a)</h2>
<h2><span class="italic">Scr. in Formiano <span class="sc">v</span> Kal. Mart. an. 49 (§ 2)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Εὐγενῆ tua consilia et tamen pro temporibus non incauta mihi valde probantur. Lepido quidem (nam fere συνδιημερεύομεν, quod gratissimum illi est) numquam placuit ex Italia exire, Tullo multo minus; crebro enim illius litterae ab aliis ad nos commeant. sed me illorum sententiae minus </p></section><notes></notes></section>