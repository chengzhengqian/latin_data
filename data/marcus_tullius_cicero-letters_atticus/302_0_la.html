<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
potius turpissima in qua sum&lt;us&gt;<a class="footnoteLink" href="#note_LCL008_282_3" id="target_note_LCL008_282_3"><sup>3</sup></a> fuga? quae condicio non accipienda fuit potius quam relinquenda patria? malae condiciones erant, fateor, sed num quid hoc peius?</p>
<p><span class="br"></span><span class="lineNumber">4</span><span class="br"></span>At recuperabit rem publicam. quando? aut quid ad eam spem est parati? non ager Picenus amissus? non patefactum iter ad urbem? non pecunia omnis et publica et privata adversario tradita? denique nulla causa, nullae vires, nulla sedes quo concurrant qui rem publicam defensam velint. Apulia delecta est, inanissima pars Italiae et ab impetu huius belli remotissima; fuga et maritima opportunitas visa quaeri desperatione, †invite cepit†<a class="footnoteLink" href="#note_LCL008_282_4" id="target_note_LCL008_282_4"><sup>4</sup></a> Capuam, non quo munus illud defugerem, sed sine ∗ ∗ ∗<a class="footnoteLink" href="#note_LCL008_282_5" id="target_note_LCL008_282_5"><sup>5</sup></a> causa in qua nullus esset ordinum, nullus apertus privatorum dolor, bonorum autem esset aliquis sed hebes, ut solet et ut ipse sensissem, multitudo et infimus quisque propensus in alteram partem, <span class="br"></span><span class="lineNumber">5</span><span class="br"></span> multi mutationis rerum cupidi. dixi ipsi me nihil suscepturum sine praesidio et sine pecunia. itaque habui nihil omnino negoti, quod ab initio vidi nihil quaeri praeter fugam. eam si nunc sequor, quanam?<a class="footnoteLink" href="#note_LCL008_282_6" id="target_note_LCL008_282_6"><sup>6</sup></a> cum illo non; ad quem cum essem profectus, cognovi in iis locis esse Caesarem ut tuto Luceriam venire non possem. infero mari nobis incerto cursu hieme maxima navigandum est. age iam, cum fratre an sine eo<a class="footnoteLink" href="#note_LCL008_282_7" id="target_note_LCL008_282_7"><sup>7</sup></a> cum filio an quo modo? in utraque enim re summa difficultas erit, summus animi dolor. qui autem illius impetus erit in nos absentis for





</p></section><notes><section class="footnotes"><ul><li class="note" id="note_LCL008_282_3"><a class="footnoteCrossrefLink" href="#target_note_LCL008_282_3" title="Click to highlight in text"><sup class="lineRef">3</sup>turpissima(m) que sum <span class="italic">vel</span> -pissima (<span class="italic">SB</span>)</a></li><script type="text/javascript">document.getElementById('note_LCL008_282_3').style.display = "none";</script><li class="note" id="note_LCL008_282_4"><a class="footnoteCrossrefLink" href="#target_note_LCL008_282_4" title="Click to highlight in text"><sup class="lineRef">4</sup>non recepi <span class="italic">Hofmann</span></a></li><script type="text/javascript">document.getElementById('note_LCL008_282_4').style.display = "none";</script><li class="note" id="note_LCL008_282_5"><a class="footnoteCrossrefLink" href="#target_note_LCL008_282_5" title="Click to highlight in text"><sup class="lineRef">5</sup><span class="italic">lacunam ind. SB sic fere explendam</span>: copiis dux esse nolui in ea</a></li><script type="text/javascript">document.getElementById('note_LCL008_282_5').style.display = "none";</script><li class="note" id="note_LCL008_282_6"><a class="footnoteCrossrefLink" href="#target_note_LCL008_282_6" title="Click to highlight in text"><sup class="lineRef">6</sup>quon(i)am (<span class="italic">Frederking</span>)</a></li><script type="text/javascript">document.getElementById('note_LCL008_282_6').style.display = "none";</script><li class="note" id="note_LCL008_282_7"><a class="footnoteCrossrefLink" href="#target_note_LCL008_282_7" title="Click to highlight in text"><sup class="lineRef">7</sup>et (<span class="italic">Scheller</span>)</a></li><script type="text/javascript">document.getElementById('note_LCL008_282_7').style.display = "none";</script></ul></section></notes></section>