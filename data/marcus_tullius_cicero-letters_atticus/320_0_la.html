<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
meam rationem; quam tibi facile me probaturum pro tuo in me beneficio arbitrabar. memineram me esse unum qui pro meis maximis in rem publicam meritis supplicia miserrima et crudelissima pertulissem, me esse unum qui, si offendissem eius animum cui tum cum iam in armis essemus consulatus tamen alter et triumphus amplissimus deferebatur, subicerer isdem proeliis, ut mea persona semper ad improborum civium impetus aliquid videretur habere populare. atque<a class="footnoteLink" href="#note_LCL008_318_3" id="target_note_LCL008_318_3"><sup>3</sup></a> haec non ego prius sum suspicatus quam mihi palam denuntiata sunt, neque ea tam pertimui, si subeunda essent, quam declinanda putavi, si honeste vitare possem.</p>
<p><span class="br"></span><span class="lineNumber">8</span><span class="br"></span>Quam ob rem<a class="footnoteLink" href="#note_LCL008_318_4" id="target_note_LCL008_318_4"><sup>4</sup></a> illius temporis, dum in spe pax fuit, rationem nostram vides, reliqui facultatem res ademit. iis autem quibus non satis facio facile respondeo; neque enim ego amicior C. Caesari umquam fui quam illi neque illi amiciores rei publicae quam ego. hoc inter me et illos interest, quod, cum et illi cives optimi sint et ego ab ista laude non absim, ego condicionibus, quod idem te intellexeram velle, illi armis disceptari maluerunt; quae quoniam ratio vicit,<a class="footnoteLink" href="#note_LCL008_318_5" id="target_note_LCL008_318_5"><sup>5</sup></a> perficiam profecto ut neque res publica civis a me animum neque tu amici desideres.</p>
</section><notes><section class="footnotes"><ul><li class="note" id="note_LCL008_318_3"><a class="footnoteCrossrefLink" href="#target_note_LCL008_318_3" title="Click to highlight in text"><sup class="lineRef">3</sup>neque <span class="italic">Mueller</span></a></li><script type="text/javascript">document.getElementById('note_LCL008_318_3').style.display = "none";</script><li class="note" id="note_LCL008_318_4"><a class="footnoteCrossrefLink" href="#target_note_LCL008_318_4" title="Click to highlight in text"><sup class="lineRef">4</sup>quam brevem (<span class="italic">SB</span>: brevem <span class="italic">Madvig</span>)</a></li><script type="text/javascript">document.getElementById('note_LCL008_318_4').style.display = "none";</script><li class="note" id="note_LCL008_318_5"><a class="footnoteCrossrefLink" href="#target_note_LCL008_318_5" title="Click to highlight in text"><sup class="lineRef">5</sup>misit (<span class="italic">Brunus</span>)</a></li><script type="text/javascript">document.getElementById('note_LCL008_318_5').style.display = "none";</script></ul></section></notes></section>