<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">movebant; minus multa dederant illi rei publicae pignora. tua mehercule auctoritas vehementer movet; adfert enim et reliqui temporis recuperandi rationem et praesentis tuendi. sed obsecro te, quid hoc miserius quam alterum plausus in foedissima causa quaerere, alterum offensiones in optima? alterum existimari conservatorem inimicorum, alterum desertorem amicorum? et mehercule quamvis amemus Gnaeum nostrum, ut et facimus et debemus, tamen hoc, quod talibus viris non subvenit, laudare non possum. nam sive timuit, quid ignavius? sive, ut quidam putant, meliorem suam causam illorum caede fore putavit, quid iniustius? sed haec omittamus; augemus enim dolorem retractando.</p>
<p><span class="br"></span><span class="lineNumber">2</span><span class="br"></span><span class="sc">vi</span> Kal. vesperi Balbus minor ad me venit occulta via<a class="footnoteLink" href="#note_LCL008_300_1" id="target_note_LCL008_300_1"><sup>1</sup></a> currens<a class="footnoteLink" href="#note_LCL008_300_2" id="target_note_LCL008_300_2"><sup>2</sup></a> ad Lentulum consulem missu Caesaris cum litteris, cum mandatis, cum promissione provinciae, Romam ut redeat; cui persuaderi posse non arbitror, [ni]si<a class="footnoteLink" href="#note_LCL008_300_3" id="target_note_LCL008_300_3"><sup>3</sup></a> erit conventus. idem aiebat nihil mal&lt;l&gt;e Caesarem quam ut Pompeium adsequeretur (id credo) et rediret in gratiam (id non credo, et metuo ne omnis haec clementia ad unam illam crudelitatem colligatur). Balbus quidem maior ad me scribit nihil mal&lt;l&gt;e Caesarem quam principe Pompeio sine metu vivere. tu, puto, hoc credis. sed cum haec scribebam v Kal., Pompeius iam Brundisium venisse poterat; expeditus enim antecesserat legiones <span class="sc">xi</span> &lt;Kal.&gt;<a class="footnoteLink" href="#note_LCL008_300_4" id="target_note_LCL008_300_4"><sup>4</sup></a> Luceria.




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_300_1"><a class="footnoteCrossrefLink" href="#target_note_LCL008_300_1" title="Click to highlight in text"><sup class="lineRef">1</sup>occultavit (<span class="italic">Manutius</span>)</a></li><script type="text/javascript">document.getElementById('note_LCL008_300_1').style.display = "none";</script><li class="note" id="note_LCL008_300_2"><a class="footnoteCrossrefLink" href="#target_note_LCL008_300_2" title="Click to highlight in text"><sup class="lineRef">2</sup>occurrens (<span class="italic">Victorius</span>: acc- <span class="italic">anon. ap. Iunium</span>)</a></li><script type="text/javascript">document.getElementById('note_LCL008_300_2').style.display = "none";</script><li class="note" id="note_LCL008_300_3"><a class="footnoteCrossrefLink" href="#target_note_LCL008_300_3" title="Click to highlight in text"><sup class="lineRef">3</sup>non arb- nisi (<span class="italic">SB</span>: arb- si <span class="italic">Nipperdey</span>)</a></li><script type="text/javascript">document.getElementById('note_LCL008_300_3').style.display = "none";</script><li class="note inline" id="note_LCL008_300_4"><a class="footnoteCrossrefLink" href="#target_note_LCL008_300_4" title="Click to highlight in text"><sup class="lineRef">4</sup><span class="italic">add. Orelli</span></a></li><script type="text/javascript">document.getElementById('note_LCL008_300_4').style.display = "none";</script></ul></section></notes></section>