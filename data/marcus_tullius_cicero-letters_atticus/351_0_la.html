<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
misi; misi etiam Caesaris ad eos sana mente scriptas litteras quo modo in tanta insania. sin mihi Caesar hoc non concedat, video tibi placere illud, me πολίτευμα de pace suscipere; in quo non extimesco periculum (cum enim tot impendeant, cur non honestissimo depecisci velim?) sed vereor ne Pompeio quid oneris imponam, ‘μή μοι γοργείην κεφαλὴν δεινοῖο πελώρου’ intorqueat. mirandum enim in modum Gnaeus noster Sullani regni similitudinem concupivit. εἰδώς σοι λέγω; nihil ille umquam minus obscure tulit. ‘cum hocne igitur’ inquies ‘esse vis?’ beneficium sequor, mihi crede, non causam, ut in Milone, ut in<span class="br"></span><span class="lineNumber">4</span><span class="br"></span>—sed hactenus. ‘causa igitur non bona est?’ immo optima, sed agetur, memento, foedissime. primum consilium est suffocare urbem et Italiam fame, deinde agros vastare, urere, pecuniis locupletum &lt;non&gt; abstinere. sed cum eadem metuam ab hac parte, si illinc beneficium non sit, rectius putem quidvis domi perpeti. sed ita meruisse illum de me puto ut ἀχαριστίας crimen subire non audeam, quamquam a te eius quoque rei iusta defensio est explicata.</p>
<p><span class="br"></span><span class="lineNumber">5</span><span class="br"></span>De triumpho tibi adsentior, quem quidem totum facile et libenter abiecero. egregie probo fore ut, dum &lt;aliud&gt;<a class="footnoteLink" href="#note_LCL097_32_3" id="target_note_LCL097_32_3"><sup>3</sup></a> agamus, ‘ὁ πλόος ὡραῖος’ obrepat. ‘si modo’ inquis ‘satis ille erit firmus.’ est firmior etiam quam putabamus. de isto licet bene speres. promitto tibi, si valebit, tegulam illum in Italia nullam relicturum. ‘tene igitur socio?’ contra mehercule

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_32_3"><a class="footnoteCrossrefLink" href="#target_note_LCL097_32_3" title="Click to highlight in text"><sup class="lineRef">3</sup><span class="italic">add. SB</span>*: id <span class="italic">vel</span> rem <span class="italic">iam Goodyear</span></a></li><script type="text/javascript">document.getElementById('note_LCL097_32_3').style.display = "none";</script></ul></section></notes></section>