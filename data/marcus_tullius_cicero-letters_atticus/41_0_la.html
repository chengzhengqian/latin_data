<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ita nos cogimur reliquis de rebus nihil decernere ante quam publicanis responsum sit. qua re etiam legationes reiectum iri puto.</p>
<p><span class="br"></span><span class="lineNumber">8</span><span class="br"></span>Nunc vides quibus fluctibus iactemur; et si ex iis quae scripsi multa<a class="footnoteLink" href="#note_LCL007_108_3_1" id="target_note_LCL007_108_3_1"><sup>3</sup></a> etiam a me non scripta perspicis, revise nos aliquando, et, quamquam sunt haec fugienda quo te voco, tamen fac ut amorem nostrum tanti aestimes ut eo vel cum his molestiis pervenire<a class="footnoteLink" href="#note_LCL007_108_4_1" id="target_note_LCL007_108_4_1"><sup>4</sup></a> velis. nam ne absens censeare curabo edicendum et proponendum locis omnibus; sub lustrum autem censeri germani negotiatoris est. qua re cura ut te quam primum videamus.</p>
<p><span class="sc">xi</span> Kal. Febr. Q. Metello L. Afranio coss.</p>
</section>
<section class="div2">
<h2>19 (I.19)</h2>
<h2><span class="italic">Scr. Romae Id. Mart. an. 60 (ยง 11)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Non modo si mihi tantum esset oti quantum est tibi, verum etiam si tam brevis epistulas vellem<a class="footnoteLink" href="#note_LCL007_108_1" id="target_note_LCL007_108_1"><sup>1</sup></a> mittere quam tu soles, facile te superarem et in scribendo<a class="footnoteLink" href="#note_LCL007_108_2" id="target_note_LCL007_108_2"><sup>2</sup></a> multo essem crebrior quam tu. sed ad summas atque incredibilis occupationes meas accedit quod nullam a me volo<a class="footnoteLink" href="#note_LCL007_108_3_2" id="target_note_LCL007_108_3_2"><sup>3</sup></a> epistulam ad te sine aliquo<a class="footnoteLink" href="#note_LCL007_108_4_2" id="target_note_LCL007_108_4_2"><sup>4</sup></a> argumento ac sententia pervenire. et primum tibi, ut aequum est civi amanti patriam, quae sint in re publica exponam; deinde, quoniam nos amore tibi proximi sumus, scribemus etiam de nobis ea quae scire te non nolle arbitramur.</p>
</section><notes><section class="footnotes"><ul><li class="note" id="note_LCL007_108_1"><a class="footnoteCrossrefLink" href="#target_note_LCL007_108_1" title="Click to highlight in text"><sup class="lineRef">1</sup>velim (<span class="italic">Ernesti</span>)</a></li><script type="text/javascript">document.getElementById('note_LCL007_108_1').style.display = "none";</script><li class="note inline" id="note_LCL007_108_2"><a class="footnoteCrossrefLink" href="#target_note_LCL007_108_2" title="Click to highlight in text"><sup class="lineRef">2</sup>facere . . . scripto (<span class="italic">Manutius</span>)</a></li><script type="text/javascript">document.getElementById('note_LCL007_108_2').style.display = "none";</script></ul></section></notes></section>