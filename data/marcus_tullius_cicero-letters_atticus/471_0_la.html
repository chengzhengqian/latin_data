<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>245 (XII.8)</h2>
<h2><span class="italic">Scr. fort. in Tusculano ex. m. interc. priore an. 46</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">De Cicerone, multis res placet. comes est idoneus. sed de prima pensione ante videamus. adest enim dies, et ille currit. scribe, quaeso, quid referat Celer egisse Caesarem cum candidatis, utrum ipse in Fenicularium an in Martium campum cogitet. et scire sane velim numquid necesse sit comitiis esse Romae. nam et Piliae satis faciendum est et utique Atticae.</p>
</section>
<section class="div2">
<h2>246 (XII.9)</h2>
<h2><span class="italic">Scr. Asturae <span class="sc">vi</span> Id. Mart. an. 45 post 253 (XII.16)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Ne ego essem hic libenter atque id cottidie magis, ni esset ea causa quam tibi superioribus litteris scripsi. nihil hac solitudine iucundius, nisi paulum interpellasset Amyntae filius. ὢ ἀπεραντολογίας ἀηδοῦς! cetera noli putare amabiliora fieri posse v&lt;i&gt;lla, litore, prospectu maris, tum
<span class="br"></span><span class="lineNumber"></span><span class="br"></span>
</p></section><notes></notes></section>