<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>118 (VI.4)</h2>
<h2><span class="italic">Scr. in itinere med., ut vid., m. Iun. an. 50</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Tarsum veni Non. Iun. ibi me multa moverunt: magnum in Syria bellum, magna in Cilicia latrocinia, mihi difficilis ratio administrandi, quod paucos dies habebam reliquos annui muneris, illud autem difficillimum, relinquendus erat ex senatus consulto qui praeesset. nihil minus probari poterat quam quaestor Mescinius. nam de Coelio nihil audiebamus. rectissimum videbatur Quintum fratrem cum imperio relinquere; in quo multa molesta, discessus noster, belli periculum, militum improbitas, sescenta praeterea. o rem totam odiosam! sed haec fortuna viderit, quoniam consilio non multum uti licet.</p>
<p><span class="br"></span><span class="lineNumber">2</span><span class="br"></span>Tu quando Romam salvus (ut spero) venisti, videbis, ut soles, omnia quae intelleges nostra interesse, in primis de Tullia mea, cuius de condicione quid mihi placeret scripsi ad Terentiam cum tu in Graecia esses; deinde de honore nostro. quod enim tu afuisti, vereor ut satis diligenter actum in senatu sit de litteris meis.</p>
<p><span class="br"></span><span class="lineNumber">3</span><span class="br"></span>Illud praeterea μυστικώτερον ad te scribam, tu sagacius odorabere. τῆς δάμαρτóς μου ὁ ἀπελεύϑερος (οἶσϑα ὃν λέγω) ἔδοξέ μοι πρώην, ἐξ ὧν ἀλογευóμενος παρεφϑέγγετο, πεφυρακέναι τὰς ψήφους ἐκ τῆς ὠνῆς τῶν ὑπαρχóντων &lt;τῶν&gt;<a class="footnoteLink" href="#note_LCL008_154_1" id="target_note_LCL008_154_1"><sup>1</sup></a> τοῦ Κροτωνιάτου

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_154_1"><a class="footnoteCrossrefLink" href="#target_note_LCL008_154_1" title="Click to highlight in text"><sup class="lineRef">1</sup><span class="italic">add. Wesenberg</span></a></li><script type="text/javascript">document.getElementById('note_LCL008_154_1').style.display = "none";</script></ul></section></notes></section>