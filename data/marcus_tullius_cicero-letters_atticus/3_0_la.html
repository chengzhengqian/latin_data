<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
mandavi et quae tu intelleges convenire nostro Tusculano velim, ut scribis, cures, quod sine molestia tua facere poteris. nam nos ex omnibus molestiis et laboribus uno illo in loco conquiescimus.</p>
<p><span class="br"></span><span class="lineNumber">8</span><span class="br"></span>Quintum fratrem cottidie exspectamus. Terentia magnos articulorum dolores habet. et te et sororem tuam et matrem maxime diligit salutemque tibi plurimam adscribit et Tulliola, deliciae nostrae. cura ut valeas et nos ames et tibi persuadeas te a me fraterne amari.</p>
</section>
<section class="div2">
<h2>2 (I.6)</h2>
<h2><span class="italic">Scr. Romae paulo post <span class="sc">viii</span> Kal. Dec. an. 68 (§ 2)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Non committam posthac ut me accusare de epistularum neglegentia possis; tu modo videto in tanto otio ut par in hoc mihi sis.</p>
<p>Domum Rabirianam Neapoli, quam tu iam dimensam et exaedificatam animo habebas, M. Font&lt;e&gt;ius emit HS CCCIↃↃↃX͞X͞X͞
. id te scire volui, si quid forte ea res ad cogitationes tuas pertineret.</p>
<p><span class="br"></span><span class="lineNumber">2</span><span class="br"></span>Quintus frater, ut mihi videtur, quo volumus animo est in Pomponiam et cum ea nunc in Arpinatibus praediis erat et secum habebat hominem χρηστομαϑῆ, D. Turranium.</p>
<p>Pater<a class="footnoteLink" href="#note_LCL007_32_1" id="target_note_LCL007_32_1"><sup>1</sup></a> nobis decessit a. d. <span class="sc">viii</span> Kal. Dec.</p>
<p>Haec habebam fere quae te scire vellem. tu velim, si qua ornamenta γυμνασιώδη reperire poteris quae loci sint

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_32_1"><a class="footnoteCrossrefLink" href="#target_note_LCL007_32_1" title="Click to highlight in text"><sup class="lineRef">1</sup>frater <span class="italic">Sternkopf</span></a></li><script type="text/javascript">document.getElementById('note_LCL007_32_1').style.display = "none";</script></ul></section></notes></section>