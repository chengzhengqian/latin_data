<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quo introducatur, ut tibi Quintus filius dixerit, dotata Aquillia. ego vero de venditione nihil cogito, nisi quid quod magis me delectet invenero. Quintus autem de emendo nihil curat hoc tempore; satis enim torquetur debitione dotis, in qua mirificas Egnatio gratias agit. a ducenda autem <span class="br"></span><span class="lineNumber">6</span><span class="br"></span> uxore sic abhorret ut libero lectulo neget esse quicquam iucundius. sed haec quoque hactenus.</p>
<p>Redeo enim ad miseram seu nullam potius rem publicam. M. Antonius ad me scripsit de restitutione Sex. Cloeli; quam honorifice, quod ad me attinet, ex ipsius litteris cognosces (misi enim tibi exemplum); quam dissolute, quam turpiter quamque ita perniciose ut non numquam Caesar desiderandus esse videatur, facile existimabis. quae enim Caesar numquam neque fecit neque fecisset neque passus esset, ea nunc ex falsis eius commentariis proferuntur. ego autem Antonio facillimum me praebui. etenim ille, quoniam semel induxit animum sibi licere quod vellet, fecisset nihilo minus me invito. itaque mearum quoque litterarum misi tibi exemplum.</p>
</section>
<section class="div2">
<h2>367A (XIV.13A)</h2>
<h2><span class="italic">Scr. Romae c. <span class="sc">x</span> Kal. Mai. an. 44</span></h2>
<h2><span class="ac">&lt;M.&gt; Antonius Cos. S. D. M. Ciceroni</span></h2>
<p class="noindent"><span class="br"></span><span class="lineNumber">1</span><span class="br"></span>Occupationibus est factum meis et subita tua profectione ne tecum coram de hac re agerem. quam ob causam vereor ne absentia mea levior sit apud te. quod si bonitas tua
<span class="br"></span><span class="lineNumber"></span><span class="br"></span>
</p></section><notes></notes></section>