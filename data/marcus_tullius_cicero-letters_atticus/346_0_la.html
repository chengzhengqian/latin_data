<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
fuere septemtriones venti. navis quibus usus non est
omnis aut praecidisse aut incendisse dicunt. de hac
re litterae L. Metello tribuno pl. Capuam adlatae
sunt a Clodia socru, quae ipsa transiit.
</p></blockquote>
<p><span class="br"></span><span class="lineNumber">4</span><span class="br"></span>Ante sollicitus eram et angebar, sicut res scilicet ipsa cogebat, cum consilio explicare nihil possem; nunc autem, postquam Pompeius et consules ex Italia exierunt, non angor sed ardeo dolore,</p>
<blockquote><p>
<span class="line indent10">οὐδέ μοι ἦτορ</span><span class="linebreak"></span>
<span class="line indent2">ἔμπεδον, ἀλλ’ ἀλαλύκτημαι.</span><span class="linebreak"></span>
</p></blockquote>
<p class="noindent">non sum, inquam, mihi crede, mentis compos; tantum mihi dedecoris admisisse videor. mene non primum cum Pompeio, qualicumque consilio usus &lt;est&gt;,<a class="footnoteLink" href="#note_LCL097_22_5" id="target_note_LCL097_22_5"><sup>5</sup></a> deinde cum bonis esse, quamvis causa temere instituta? praesertim cum ii ipsi quorum ego causa timidius me fortunae committebam, uxor, filia, Cicerones pueri, me illud sequi mallent, hoc turpe et me indignum putarent. nam Quintus quidem frater quicquid mihi placeret id rectum se putare aiebat, id animo aequissimo sequebatur.</p>
<p><span class="br"></span><span class="lineNumber">5</span><span class="br"></span>Tuas nunc epistulas a primo lego. hae me paulum recreant. primae monent et rogant ne me proiciam, proximae gaudere te ostendunt me remansisse. eas cum lego, minus mihi turpis videor, sed tam diu dum lego. deinde emergit rursum dolor et αἰσχροῦ φαντασία. quam ob rem obsecro te, mi Tite, eripe hunc mihi dolorem aut minue saltem,

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_22_5"><a class="footnoteCrossrefLink" href="#target_note_LCL097_22_5" title="Click to highlight in text"><sup class="lineRef">5</sup><span class="italic">add. Wesenberg</span></a></li><script type="text/javascript">document.getElementById('note_LCL097_22_5').style.display = "none";</script></ul></section></notes></section>