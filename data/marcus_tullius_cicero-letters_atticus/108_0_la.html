<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">scribis qua re in senatu dici nihil liceat. itaque siletur. hic tu me accusas quod me adflictem, cum ita sim adflictus ut nemo umquam, quod tute intellegis. spem ostendis secundum comitia. quae ista est eodem tribuno plebis et inimico <span class="br"></span><span class="lineNumber">2</span><span class="br"></span> consule designato? percussisti autem me etiam de oratione prolata. cui vulneri, ut scribis, medere, si quid potes. scripsi equidem olim iratus quod ille prior scripserat, sed ita compresseram ut numquam emanaturam putarem. quo modo exciderit nescio. sed quia numquam accidit ut cum eo verbo uno concertarem et quia scripta mihi videtur neglegentius quam ceterae, puto ex se &lt;posse&gt;<a class="footnoteLink" href="#note_LCL007_242_1" id="target_note_LCL007_242_1"><sup>1</sup></a> probari non esse meam. id, si putas me posse sanari, cures velim; sin plane perii, minus laboro.</p>
<p><span class="br"></span><span class="lineNumber">3</span><span class="br"></span>Ego etiam nunc eodem in loco iaceo sine sermone ullo, sine cogitatione ulla. licet tibi, ut scribis, significarim ut ad me venires, &lt;id&gt; dono tamen et<a class="footnoteLink" href="#note_LCL007_242_2" id="target_note_LCL007_242_2"><sup>2</sup></a> intellego te istic prodesse, hic ne verbo quidem levare me posse. non queo plura scribere nec est quod scribam; vestra magis exspecto.</p>
<p>Data <span class="sc">xvi</span> Kal. Sext. Thessalonicae.</p>
</section><notes><section class="footnotes"><ul><li class="note" id="note_LCL007_242_1"><a class="footnoteCrossrefLink" href="#target_note_LCL007_242_1" title="Click to highlight in text"><sup class="lineRef">1</sup>ex se <span class="italic">al</span>. (<span class="italic">SB</span>)</a></li><script type="text/javascript">document.getElementById('note_LCL007_242_1').style.display = "none";</script><li class="note" id="note_LCL007_242_2"><a class="footnoteCrossrefLink" href="#target_note_LCL007_242_2" title="Click to highlight in text"><sup class="lineRef">2</sup>si donatam ut (<span class="italic">SB</span>: <span class="italic">similia iam alii</span>)</a></li><script type="text/javascript">document.getElementById('note_LCL007_242_2').style.display = "none";</script></ul></section></notes></section>