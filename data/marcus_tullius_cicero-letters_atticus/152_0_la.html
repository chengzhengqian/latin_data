<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
denique etiam quid a te fiat ad me velim scribas. non enim, ut vere loquamur, tam rebus novis quam tuis litteris delector. ego mecum praeter Dionysium eduxi neminem nec metuo tamen ne mihi sermo desit; ab isto &lt;tanto&gt;pere<a class="footnoteLink" href="#note_LCL007_330_1_1" id="target_note_LCL007_330_1_1"><sup>1</sup></a> delector. tu Lucceio nostrum librum dabis. Demetri Magnetis tibi mitto statim, ut sit qui a te mihi epistulam referat.</p>
</section>
<section class="div2">
<h2>87 (IV.13)</h2>
<h2><span class="italic">Scr. in Tusculano <span class="sc">xvi</span> vel <span class="sc">xv</span> Kal. Dec. an. 55 (§ 1)</span></h2>
<h2><span class="ac">Cicero Attico Sal.</span></h2>
<p class="noindent">Nos in Tusculanum venisse a. d. <span class="sc">xvii</span> Kal. Dec. video te scire. ibi nobis Dionysius praesto fuit. Romae a. d. <span class="sc">xiii</span> Kal. volumus esse. quod dico ‘volumus,’ immo vero cogimur. <span class="br"></span><span class="lineNumber">1</span><span class="br"></span> Milonis nuptiae. Comitiorum non nulla opinio est. ego, etsi ∗ ∗ ∗, &lt;pro re&gt; nata<a class="footnoteLink" href="#note_LCL007_330_1_2" id="target_note_LCL007_330_1_2"><sup>1</sup></a> afuisse me in altercationibus quas in senatu factas audio fero non moleste. nam aut defendissem quod non placeret aut defuissem cui non oporteret. sed mehercule velim res istas et praesentem statum rei publicae et quo animo consules ferant hunc σκυλμὸν scribas ad me quantum pote. valde sum ὀξύπεινος et, si quaeris, omnia mihi sunt εὔπεπτα.<a class="footnoteLink" href="#note_LCL007_330_2" id="target_note_LCL007_330_2"><sup>2</sup></a> Crassum quidem nostrum minore dignitate aiunt profectum paludatum quam olim aequalem



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note inline" id="note_LCL007_330_2"><a class="footnoteCrossrefLink" href="#target_note_LCL007_330_2" title="Click to highlight in text"><sup class="lineRef">2</sup>suspecta (<span class="italic">Sedgwick</span>)</a></li><script type="text/javascript">document.getElementById('note_LCL007_330_2').style.display = "none";</script></ul></section></notes></section>