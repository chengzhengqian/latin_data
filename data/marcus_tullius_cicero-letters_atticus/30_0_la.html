<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
non est imminuta; nihil est damni factum novi, sed quod erat inventum est. in unius hominis perditi iudicio plures <span class="br"></span><span class="lineNumber">10</span><span class="br"></span> similes reperti sunt.’ sed quid ago? paene orationem in epistulam inclusi. redeo ad altercationem.</p>
<p>Surgit pulchellus puer, obicit mihi me ad Baias fuisse. falsum, sed tamen. ‘quid? hoc simile est’ inquam ‘quasi in operto dicas fuisse?’ ‘quid’ inquit ‘homini Arpinati cum aquis calidis?’ ‘narra’ inquam ‘patrono tuo, qui Arpinatis aquas concupivit’ (nosti enim Mari&lt;a&gt;nas). ‘quousque’ inquit ‘hunc regem feremus?’ ‘regem appellas’ inquam, ‘cum Rex tui mentionem nullam fecerit?’—ille autem Regis hereditatem spe devorarat. ‘domum’ inquit ‘emisti.’ ‘putes’ inquam ‘dicere “iudices emisti.”’ ‘iuranti’ inquit ‘tibi non crediderunt.’ ‘mihi vero’ inquam ‘<span class="sc">xxv</span> iudices crediderunt, <span class="sc">xxxi,</span> quoniam nummos ante acceperunt, tibi nihil crediderunt.’ magnis clamoribus adflictus conticuit et concidit.</p>
<p><span class="br"></span><span class="lineNumber">11</span><span class="br"></span>Noster autem status est hic: apud bonos idem sumus quos reliquisti, apud sordem urbis et faecem multo melius quam reliquisti. nam et illud nobis non obest, videri nostrum testimonium non valuisse; missus est sanguis invidiae sine dolore, atque etiam hoc magis quod omnes illi fautores illius flagiti rem manifestam illam redemptam esse a iudicibus confitentur. accedit illud, quod illa contionalis
<span class="br"></span><span class="lineNumber"></span><span class="br"></span>
</p></section><notes></notes></section>