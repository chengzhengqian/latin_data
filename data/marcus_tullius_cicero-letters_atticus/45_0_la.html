<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
insusurret Epicharmus cantilenam illam suam, ‘νᾶϕε καὶ μέμνασ’ ἀπιστεῖν. ἂρϑρα ταῦτα τᾶν ϕρενῶν’. ac nostrae quidem rationis ac vitae quasi quandam formam, ut opinor, vides.</p>
<p><span class="br"></span><span class="lineNumber">9</span><span class="br"></span>De tuo autem negotio saepe ad me scribis; cui mederi nunc non possumus. est enim illud senatus consultum summa pedariorum voluntate, nullius nostrum auctoritate factum. nam quod me esse ad scribendum vides, ex ipso senatus consulto intellegere potes aliam rem tum relatam, hoc autem de populis liberis sine causa additum. et ita factum est a P. Servilio filio, qui in postremis sententiam dixit; sed immutari hoc tempore non potest. itaque conventus, qui initio celebrabantur, iam diu fieri desierunt. tu si tuis blanditiis tamen a Sicyoniis nummulorum aliquid expresseris, velim me facias certiorem.</p>
<p><span class="br"></span><span class="lineNumber">10</span><span class="br"></span>Commentarium consulatus mei Graece compositum misi ad te. in quo si quid erit quod homini Attico minus Graecum eruditumque videatur, non dicam quod tibi, ut opinor, Panhormi Lucullus de suis historiis dixerat, se, quo facilius illas probaret Romani hominis esse, idcirco barbara quaedam et soloeca dispersisse; apud me si quid erit eius modi, me imprudente erit et invito. Latinum si perfecero, ad te mittam. tertium poëma exspectato, ne quod genus a me ipso laudis meae praetermittatur. hic tu cave dicas, ‘τίς πατέρ’ αἰνήσει;’; si est enim apud homines quicquam quod potius [si] laudetur, nos vituperemur qui non potius
<span class="br"></span><span class="lineNumber"></span><span class="br"></span>
</p></section><notes></notes></section>