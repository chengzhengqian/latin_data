<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Armatis hominibus a. d. <span class="sc">iii</span> Non. Nov. expulsi sunt fabri de area nostra, disturbata porticus Catuli, quae ex senatus consulto consulum locatione reficiebatur et ad tectum paene pervenerat, Quinti fratris domus primo fracta coniectu lapidum ex area nostra, deinde inflammata iussu Clodi inspectante urbe coniectis ignibus, magna querela et gemitu non dicam bonorum, qui nescio an &lt;n&gt;ulli<a class="footnoteLink" href="#note_LCL007_300_3" id="target_note_LCL007_300_3"><sup>3</sup></a> sint, sed plane hominum omnium. ille ve&lt;l ante&gt; demens<a class="footnoteLink" href="#note_LCL007_300_4" id="target_note_LCL007_300_4"><sup>4</sup></a> ruere, post hunc vero furorem nihil nisi caedem inimicorum cogitare, vicatim ambire, servis aperte spem libertatis ostendere. etenim antea, cum iudicium nolebat, habebat ille quidem difficilem manifestamque causam, sed tamen causam; poterat infitiari, poterat in alios derivare, poterat etiam aliquid iure factum defendere: post has ruinas, incendia, rapinas desertus a suis vix iam †Decimum†<a class="footnoteLink" href="#note_LCL007_300_5" id="target_note_LCL007_300_5"><sup>5</sup></a> dissignatorem,<a class="footnoteLink" href="#note_LCL007_300_6" id="target_note_LCL007_300_6"><sup>6</sup></a> vix Gellium retinet, servorum consiliis utitur; videt, si omnis quos vult palam occiderit, nihilo suam causam difficiliorem quam adhuc sit in iudicio futuram.</p>
<p><span class="br"></span><span class="lineNumber">3</span><span class="br"></span>Itaque a. d. <span class="sc">iii</span> Id. Nov. cum Sacra via descenderem, insecutus est me cum suis. clamor, lapides, fustes, gladii; et haec improvisa omnia. discessi in vestibulum Tetti Damionis. qui erant mecum facile operas aditu prohibuerunt. ipse occidi potuit; sed ego diaeta curare incipio, chirurgiae taedet. ille omnium vocibus cum se non ad iudicium sed ad supplicium praesens trudi<a class="footnoteLink" href="#note_LCL007_300_7" id="target_note_LCL007_300_7"><sup>7</sup></a> videret, omnis Catilinas Acidinos postea reddidit. nam Milonis domum,





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_300_3"><a class="footnoteCrossrefLink" href="#target_note_LCL007_300_3" title="Click to highlight in text"><sup class="lineRef">3</sup><span class="italic">add. Lambinus</span></a></li><script type="text/javascript">document.getElementById('note_LCL007_300_3').style.display = "none";</script><li class="note inline" id="note_LCL007_300_4"><a class="footnoteCrossrefLink" href="#target_note_LCL007_300_4" title="Click to highlight in text"><sup class="lineRef">4</sup>vehemens (<span class="italic">SB</span>)</a></li><script type="text/javascript">document.getElementById('note_LCL007_300_4').style.display = "none";</script><li class="note inline" id="note_LCL007_300_5"><a class="footnoteCrossrefLink" href="#target_note_LCL007_300_5" title="Click to highlight in text"><sup class="lineRef">5</sup>Decium <span class="italic">coni. SB, alii alia</span></a></li><script type="text/javascript">document.getElementById('note_LCL007_300_5').style.display = "none";</script><li class="note inline" id="note_LCL007_300_6"><a class="footnoteCrossrefLink" href="#target_note_LCL007_300_6" title="Click to highlight in text"><sup class="lineRef">6</sup>des(s)ig- (<span class="italic">Vetter</span>)</a></li><script type="text/javascript">document.getElementById('note_LCL007_300_6').style.display = "none";</script><li class="note inline" id="note_LCL007_300_7"><a class="footnoteCrossrefLink" href="#target_note_LCL007_300_7" title="Click to highlight in text"><sup class="lineRef">7</sup>videri (ς)</a></li><script type="text/javascript">document.getElementById('note_LCL007_300_7').style.display = "none";</script></ul></section></notes></section>