<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
his rebus omnibus. sed neque haec digna longioribus litteris nec erat quid scriberem, et somnus urgebat.</p>
</section>
<section class="div2">
<h2>247 (XII.10)</h2>
<h2><span class="italic">Scr. fort. in Tusculano an. 46 aestate vel autumno</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Male mehercule de Athamante. tuus autem dolor humanus is quidem, sed magno opere moderandus. consolationum autem multae viae, sed illa rectissima: impetret ratio quod dies impetratura est. Alexim vero curemus, imaginem Tironis, quem aegrum Romam remisi, et, si quid habet collis ἐπιδήμιον, ad me cum Tisameno transferamus. tota domus superior vacat, ut scis. hoc puto valde ad rem pertinere.</p>
</section>
<section class="div2">
<h2>248 (XII.1)</h2>
<h2><span class="italic">Scr. in Arpinati <span class="sc">viii</span> Kal. Dec. an. 46</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Undecimo die postquam a te discesseram hoc litterularum exaravi egrediens e villa ante lucem, atque eo die cogitabam in &lt;An&gt;agnino, postero autem in Tusculano, ibi unum diem: <span class="sc">v</span> Kal. igitur ad constitutum. atque utinam continuo ad complexum meae Tulliae, ad osculum Atticae possem<a class="footnoteLink" href="#note_LCL097_274_1" id="target_note_LCL097_274_1"><sup>1</sup></a> currere! quod quidem ipsum scribe, quaeso, ad me ut, dum

</p></section><notes><section class="footnotes"><ul><li class="note" id="note_LCL097_274_1"><a class="footnoteCrossrefLink" href="#target_note_LCL097_274_1" title="Click to highlight in text"><sup class="lineRef">1</sup>possim (<span class="italic">SB</span>)</a></li><script type="text/javascript">document.getElementById('note_LCL097_274_1').style.display = "none";</script></ul></section></notes></section>