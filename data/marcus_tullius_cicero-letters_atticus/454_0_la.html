<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
tale ingenium in tam misera fortuna versari idque accidere nullo ipsius delicto, summa culpa mea. itaque a te neque consolationem iam, qua cupere te uti video, nec consilium, quod capi nullum potest, exspecto teque omnia cum superioribus saepe litteris tum proximis temptasse intellego.</p>
</section>
<section class="div2">
<h2>229 (XI.17a)</h2>
<h2><span class="italic">Scr. Brundisii <span class="sc">xvii</span> Kal. Quint. an. 47 (§ 3)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Ego cum Sallustio Ciceronem ad Caesarem mittere cogitabam; Tulliam autem non videbam esse causam cur diutius mecum tanto in communi maerore retinerem. itaque matri eam,<a class="footnoteLink" href="#note_LCL097_238_1" id="target_note_LCL097_238_1"><sup>1</sup></a> cum primum per ipsam liceret, e&lt;r&gt;am remissurus. †pro ea quem ad<a class="footnoteLink" href="#note_LCL097_238_2" id="target_note_LCL097_238_2"><sup>2</sup></a> modum consolandis†<a class="footnoteLink" href="#note_LCL097_238_3" id="target_note_LCL097_238_3"><sup>3</sup></a> scripsisti putato ea me scripsisse quae tu ipse intellegis responderi potuisse.</p>
<p><span class="br"></span><span class="lineNumber">2</span><span class="br"></span>Quod Oppium tecum scribis locutum, non abhorret a mea suspicione eius oratio. sed non dubito quin istis persuaderi nullo modo possit ea quae faciant mihi probari posse, quoquo modo loquar. ego tamen utar moderatione qua potero; quamquam quid mea intersit ut eorum odium subeam non intellego.</p>
<p><span class="br"></span><span class="lineNumber">3</span><span class="br"></span>Te iusta causa impediri quo minus ad nos venias video, idque mihi valde molestum est. illum ab Alexandria discessisse nemo nuntiat constatque ne profectum quidem illim quemquam post Id. Mart. nec post Id. Dec. ab illo datas



</p></section><notes><section class="footnotes"><ul><li class="note" id="note_LCL097_238_1"><a class="footnoteCrossrefLink" href="#target_note_LCL097_238_1" title="Click to highlight in text"><sup class="lineRef">1</sup>emat(h)iam (<span class="italic">Bosius</span>)</a></li><script type="text/javascript">document.getElementById('note_LCL097_238_1').style.display = "none";</script><li class="note inline" id="note_LCL097_238_2"><a class="footnoteCrossrefLink" href="#target_note_LCL097_238_2" title="Click to highlight in text"><sup class="lineRef">2</sup>ad ea quae in <span class="italic">Goodyear</span></a></li><script type="text/javascript">document.getElementById('note_LCL097_238_2').style.display = "none";</script><li class="note" id="note_LCL097_238_3"><a class="footnoteCrossrefLink" href="#target_note_LCL097_238_3" title="Click to highlight in text"><sup class="lineRef">3</sup>consolantis <span class="italic">Bosius</span></a></li><script type="text/javascript">document.getElementById('note_LCL097_238_3').style.display = "none";</script></ul></section></notes></section>