<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ergo idem, si Galli venirent? ‘non est’ inquit ‘in parietibus res publica.’ at in aris et focis. ‘fecit Themistocles.’ fluctum enim totius barbariae ferre urbs una non poterat. at idem Pericles non fecit anno fere post quinquagesimo, cum praeter moenia nihil teneret. nostri olim urbe reliqua capta arcem tamen retinuerunt. ‘οὕτως που τῶν πρóσϑεν <span class="br"></span><span class="lineNumber">4</span><span class="br"></span> ἐπευϑóμεϑα κλέα ἀνδρῶν.’ rursus autem ex dolore municipali sermonibusque eorum quos convenio videtur hoc consilium exitum habiturum. mira hominum querela est (nescio istic,<a class="footnoteLink" href="#note_LCL008_228_3" id="target_note_LCL008_228_3"><sup>3</sup></a> sed facies ut sciam) sine magistratibus urbem esse, sine senatu. fugiens denique Pompeius mirabiliter homines movet. quid quaeris? alia causa facta est. nihil iam concedendum putant Caesari. haec tu mihi explica qualia sint.</p>
<p><span class="br"></span><span class="lineNumber">5</span><span class="br"></span>Ego negotio praesum non turbulento; vult enim me Pompeius esse quem tota haec Campania et maritima ora habeat ἐπίσκοπον, ad quem dilectus et negoti summa referatur; itaque vagus esse cogitabam. te puto iam videre quae<a class="footnoteLink" href="#note_LCL008_228_4" id="target_note_LCL008_228_4"><sup>4</sup></a> sit ὁρμὴ Caesaris, qui populus, qui totius negoti status. ea velim scribas ad me, et quidem, quoniam mutabilia sunt, quam saepissime; acquiesco enim et scribens ad te et legens tua.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_228_3"><a class="footnoteCrossrefLink" href="#target_note_LCL008_228_3" title="Click to highlight in text"><sup class="lineRef">3</sup>isticine <span class="italic">Wesenberg</span></a></li><script type="text/javascript">document.getElementById('note_LCL008_228_3').style.display = "none";</script><li class="note" id="note_LCL008_228_4"><a class="footnoteCrossrefLink" href="#target_note_LCL008_228_4" title="Click to highlight in text"><sup class="lineRef">4</sup>qua <span class="italic">coni. SB</span></a></li><script type="text/javascript">document.getElementById('note_LCL008_228_4').style.display = "none";</script></ul></section></notes></section>