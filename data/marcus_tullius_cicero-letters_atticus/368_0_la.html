<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>Graeciam, quae vero Theophanem! et tamen omnis spes salutis in illis est, et ego excubo animo nec partem ullam capio quietis et, ut has pestis effugiam, cum dissimillimis nostri esse cupio! quid enim tu illic Scipionem, quid Faustum, quid Libonem prae&lt;ter&gt;missurum &lt;s&gt;celeris putas, quorum creditores convenire dicuntur? quid eos autem, cum vicerint, in civis effecturos? quam vero μακροψυχίαν Gnaei nostri esse? nuntiant Aegyptum et Arabiam Εὐδαίμονα et Μεσοποταμίαν cogitare, iam<a class="footnoteLink" href="#note_LCL097_66_5" id="target_note_LCL097_66_5"><sup>5</sup></a> Hispaniam abiecisse. monstra narrant; quae falsa esse possunt, sed certe et haec perdita sunt et illa non salutaria.</p>
<p>Tuas litteras iam desidero. post fugam nostram numquam tantum<a class="footnoteLink" href="#note_LCL097_66_6" id="target_note_LCL097_66_6"><sup>6</sup></a> earum intervallum fuit. misi ad te exemplum litterarum mearum ad Caesarem, quibus me aliquid profecturum puto.</p>
</section>
<section class="div2">
<h2>178A (IX.11A)</h2>
<h2><span class="italic">Scr. in Formiano <span class="sc">xiv</span> aut <span class="sc">xiii</span> Kal. Apr. an. 49</span></h2>
<h2><span class="ac">Cicero Imp. S. D. Caesari Imp.</span></h2>
<p class="noindent"><span class="br"></span><span class="lineNumber">1</span><span class="br"></span>Ut legi tuas litteras quas a Furnio nostro acceperam, quibus mecum agebas ut ad urbem essem, te velle uti ‘consilio et dignitate mea’ minus sum admiratus; de ‘gratia’ et de ‘ope’ quid significares mecum ipse quaerebam, spe tamen deducebar ad eam cogitationem ut te pro tua admirabili ac singulari sapientia de otio, de pace, de concordia


</p></section><notes><section class="footnotes"><ul><li class="note" id="note_LCL097_66_5"><a class="footnoteCrossrefLink" href="#target_note_LCL097_66_5" title="Click to highlight in text"><sup class="lineRef">5</sup>in (<span class="italic">Wesenberg</span>)</a></li><script type="text/javascript">document.getElementById('note_LCL097_66_5').style.display = "none";</script><li class="note" id="note_LCL097_66_6"><a class="footnoteCrossrefLink" href="#target_note_LCL097_66_6" title="Click to highlight in text"><sup class="lineRef">6</sup>iam nostrum (<span class="italic">SB</span>: iam t- <span class="italic">Muretus</span>)</a></li><script type="text/javascript">document.getElementById('note_LCL097_66_6').style.display = "none";</script></ul></section></notes></section>