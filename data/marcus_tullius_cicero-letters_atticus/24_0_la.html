<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
aedifici reliquum dodrantem emit HS D͞C͞C͞X͞X͞V͞, Tusculanum venditat ut, si possit, emat Pacilianam domum. cum Lucceio in gratiam redi&lt;i&gt;. video hominem valde petiturire. navabo operam. tu quid agas, ubi sis, cuius modi istae res sint, fac me quam diligentissime certiorem.</p>
<p>Id. Febr.</p>
</section>
<section class="div2">
<h2>15 (I.15)</h2>
<h2><span class="italic">Scr. Romae Id. Mart. an. 61 (§ 2)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Asiam Quinto, suavissimo fratri, obtigisse audisti; non enim dubito quin celerius tibi hoc rumor quam ullius nostrum litterae nuntiarint. nunc, quoniam et laudis avidissimi semper fuimus et praeter ceteros ϕιλέλληνες et sumus et habemur et multorum odia atque inimicitias rei publicae causa suscepimus, ‘παντοίης ἀρετῆς μιμνήσκεο,’ <span class="br"></span><span class="lineNumber">2</span><span class="br"></span> curaque &lt;et&gt; effice ut ab omnibus et laudemur et amemur. his de rebus plura ad te in ea epistula scribam quam ipsi Quinto dabo.</p>
<p>Tu me velim certiorem facias quid de meis mandatis egeris, atque etiam quid de tuo negotio; nam ut Brundisio profectus es, nullae mihi abs te sunt redditae litterae. valde aveo scire quid agas.</p>
<p>Id. Mart.</p>
<span class="br"></span><span class="lineNumber"></span><span class="br"></span>
</section><notes></notes></section>