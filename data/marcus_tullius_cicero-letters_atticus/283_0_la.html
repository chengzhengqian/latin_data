<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Fu&lt;r&gt;fanoque succederet, negat se sine Catone iturum et suam in senatu operam auctoritatemque quam magni aestimat. ita res ad Fannium pervenit. is cum imperio in Siciliam praemittitur.</p>
<p><span class="br"></span><span class="lineNumber">3</span><span class="br"></span>In disputationibus nostris summa varietas est. plerique negant Caesarem in condicione mansurum, postulataque haec ab eo interposita esse quo minus quod opus esset ad bellum a nobis pararetur. ego autem eum puto facturum ut praesidia deducat; vicerit enim si consul factus erit, et minore scelere vicerit quam quo ingressus est. sed accipienda plaga est; sumus enim flagitiose imparati cum a militibus tum a pecunia, quam quidem omnem non modo privatam quae in urbe est sed etiam publicam quae in aerario est illi reliquimus. Pompeius ad legiones Appianas<a class="footnoteLink" href="#note_LCL008_244_2" id="target_note_LCL008_244_2"><sup>2</sup></a> est profectus; Labienum secum habet. ego tuas opiniones de his rebus exspecto. Formias me continuo recipere cogitabam.</p>
</section>
<section class="div2">
<h2>140 (VII.16)</h2>
<h2><span class="italic">Scr. Calibus <span class="sc">iii</span> Kal. Febr. an. 49 (ยง 2)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Omnis arbitror mihi tuas litteras redditas esse, sed primas praepostere, reliquas ordine quo sunt missae per Terentiam. de mandatis Caesaris adventuque Labieni et responsis consulum ac Pompei scripsi ad te litteris iis quas a. d. <span class="sc">v</span> Kal. Capua dedi, pluraque praeterea in eandem epistulam conieci.</p>
</section><notes><section class="footnotes"><ul><li class="note" id="note_LCL008_244_2"><a class="footnoteCrossrefLink" href="#target_note_LCL008_244_2" title="Click to highlight in text"><sup class="lineRef">2</sup>ac(c)inas <span class="italic">vel sim</span>. (<span class="italic">Lipsius</span>)</a></li><script type="text/javascript">document.getElementById('note_LCL008_244_2').style.display = "none";</script></ul></section></notes></section>