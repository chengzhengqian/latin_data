<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>174A (IX.7A)</h2>
<h2><span class="italic">Scr. Romae <span class="sc">vi</span> vel <span class="sc">v</span> Id. Mart. an. 49</span></h2>
<h2><span class="ac">Balbus Et Oppius S. D. M. Ciceroni</span></h2>
<p class="noindent"><span class="br"></span><span class="lineNumber">1</span><span class="br"></span>Nedum hominum humilium, ut nos sumus, sed etiam amplissimorum virorum consilia ex eventu, non ex voluntate a plerisque probari solent. tamen freti tua humanitate quod verissimum nobis videbitur de eo quod ad nos scripsisti tibi consilium dabimus. quod si non fuerit prudens, at certe ab optima fide et optimo animo proficiscetur.</p>
<p>Nos, &lt;si&gt;<a class="footnoteLink" href="#note_LCL097_36_1" id="target_note_LCL097_36_1"><sup>1</sup></a> id quod nostro iudicio Caesarem facere oportere existimamus, ut, simul Romam venerit, agat de reconciliatione gratiae suae et Pompei, id eum facturum ex ipso cognovissemus, &lt;non desineremus&gt;<a class="footnoteLink" href="#note_LCL097_36_2" id="target_note_LCL097_36_2"><sup>2</sup></a> te hortari ut velles iis rebus interesse, quo facilius et maiore cum dignitate per te, qui utrique es coniunctus, res tota confieret; aut si ex contrario putaremus Caesarem id non facturum et etiam velle cum Pompeio bellum gerere sciremus, numquam tibi suaderemus contra hominem optime de te meritum arma ferres, sicuti te semper oravimus ne contra Caesarem pugnares. <span class="br"></span><span class="lineNumber">2</span><span class="br"></span> sed cum etiam nunc quid facturus Caesar sit magis &lt;sit&gt;<a class="footnoteLink" href="#note_LCL097_36_3" id="target_note_LCL097_36_3"><sup>3</sup></a> opinari quam scire, non possumus nisi hoc, non videri eam tuam esse dignitatem neque fidem omnibus cognitam ut contra alterutrum, cum utrique sis maxime necessarius, arma feras, et hoc non dubitamus quin Caesar pro sua humanitate maxime sit probaturus. nos tamen, si tibi videbitur, ad Caesarem scribemus ut nos certiores faciat quid &lt;in&gt; hac re acturus sit. a quo si erit nobis rescriptum, statim quid<a class="footnoteLink" href="#note_LCL097_36_4" id="target_note_LCL097_36_4"><sup>4</sup></a> sentiamus ad te scribemus et tibi




</p></section><notes><section class="footnotes"><ul><li class="note" id="note_LCL097_36_1"><a class="footnoteCrossrefLink" href="#target_note_LCL097_36_1" title="Click to highlight in text"><sup class="lineRef">1</sup><span class="italic">add. Tunstall</span></a></li><script type="text/javascript">document.getElementById('note_LCL097_36_1').style.display = "none";</script><li class="note inline" id="note_LCL097_36_2"><a class="footnoteCrossrefLink" href="#target_note_LCL097_36_2" title="Click to highlight in text"><sup class="lineRef">2</sup><span class="italic">add. SB</span> (<span class="italic">post</span> hortari <span class="italic">Madvig</span>)</a></li><script type="text/javascript">document.getElementById('note_LCL097_36_2').style.display = "none";</script><li class="note" id="note_LCL097_36_3"><a class="footnoteCrossrefLink" href="#target_note_LCL097_36_3" title="Click to highlight in text"><sup class="lineRef">3</sup><span class="italic">add. SB</span></a></li><script type="text/javascript">document.getElementById('note_LCL097_36_3').style.display = "none";</script><li class="note inline" id="note_LCL097_36_4"><a class="footnoteCrossrefLink" href="#target_note_LCL097_36_4" title="Click to highlight in text"><sup class="lineRef">4</sup>quod <span class="italic">vel</span> quo <span class="italic">vel</span> cum (<span class="italic">Wesenberg</span>)</a></li><script type="text/javascript">document.getElementById('note_LCL097_36_4').style.display = "none";</script></ul></section></notes></section>