<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
illud quod satis iam fixum videbatur. non mihi satis idonei sunt auctores ii qui a te probantur. quod enim umquam eorum in re publica forte factum exstitit? aut quis ab iis ullam rem laude dignam desiderat? nec mehercule laudandos existimo qui trans mare belli parandi causa profecti sunt, quamquam haec ferenda non erant; video enim quantum id bellum et quam pestiferum futurum sit. sed me movet unus vir, cuius fugientis comes, rem publicam recuperantis socius videor esse debere. ‘totiensne igitur sententiam mutas?’ ego tecum tamquam mecum loquor. quis autem est tanta quidem de re quin varie secum ipse disputet? simul et elicere cupio sententiam tuam, si manet, <span class="br"></span><span class="lineNumber">3</span><span class="br"></span> ut firmior sim, si mutata est, ut tibi adsentiar. omnino ad id de quo dubito pertinet me scire quid Domitius acturus sit, quid noster Lentulus. de Domitio varia audimus: ∗ ∗ ∗<a class="footnoteLink" href="#note_LCL008_338_4" id="target_note_LCL008_338_4"><sup>4</sup></a> modo esse in Tiburti aut †lepidi quo cum lepidus accessisse† ad urbem, quod item falsum video esse; ait enim Lepidus eum nescio quo penetrasse itineribus &lt;occultis&gt;,<a class="footnoteLink" href="#note_LCL008_338_5" id="target_note_LCL008_338_5"><sup>5</sup></a> occultandi sui causa an maris a&lt;di&gt;piscendi—ne<a class="footnoteLink" href="#note_LCL008_338_6" id="target_note_LCL008_338_6"><sup>6</sup></a> id quidem scit; ignorat etiam<a class="footnoteLink" href="#note_LCL008_338_7" id="target_note_LCL008_338_7"><sup>7</sup></a> de filio. addit illud sane molestum, pecuniam Domitio satis grandem quam is Corfini habuerit non esse redditam. de Lentulo autem nihil audimus. haec velim exquiras ad meque perscribas.</p>
</section><notes><section class="footnotes"><ul><li class="note" id="note_LCL008_338_4"><a class="footnoteCrossrefLink" href="#target_note_LCL008_338_4" title="Click to highlight in text"><sup class="lineRef">4</sup><span class="italic">excidit aliquid, velut</span> modo ad Pompeium festinare, quod falsum est (<span class="italic">Purser</span>)</a></li><script type="text/javascript">document.getElementById('note_LCL008_338_4').style.display = "none";</script><li class="note" id="note_LCL008_338_5"><a class="footnoteCrossrefLink" href="#target_note_LCL008_338_5" title="Click to highlight in text"><sup class="lineRef">5</sup><span class="italic">add. Lambinus</span></a></li><script type="text/javascript">document.getElementById('note_LCL008_338_5').style.display = "none";</script><li class="note" id="note_LCL008_338_6"><a class="footnoteCrossrefLink" href="#target_note_LCL008_338_6" title="Click to highlight in text"><sup class="lineRef">6</sup>nam ne <span class="italic">coni. SB</span></a></li><script type="text/javascript">document.getElementById('note_LCL008_338_6').style.display = "none";</script><li class="note" id="note_LCL008_338_7"><a class="footnoteCrossrefLink" href="#target_note_LCL008_338_7" title="Click to highlight in text"><sup class="lineRef">7</sup>enim (<span class="italic">Madvig</span>)</a></li><script type="text/javascript">document.getElementById('note_LCL008_338_7').style.display = "none";</script></ul></section></notes></section>