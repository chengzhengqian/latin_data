<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>138 (VII.14)</h2>
<h2><span class="italic">Scr. Calibus <span class="sc">vi</span> Kal. Febr. an. 49 (§ 1)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>A. d. <span class="sc">vi</span> Kal. Febr. Capuam Calibus proficiscens, cum leviter lippirem, has litteras dedi.<a class="footnoteLink" href="#note_LCL008_240_1" id="target_note_LCL008_240_1"><sup>1</sup></a></p>
<p>L. Caesar mandata Caesaris detulit ad Pompeium a. d. <span class="sc">viii</span> Kal., cum is esset cum consulibus Teani. probata condicio est, sed ita ut ille de iis oppidis quae extra suam provinciam occupavisset praesidia deduceret; id si fecisset, responsum est ad urbem nos redituros esse et rem per senatum confecturos. spero posse<a class="footnoteLink" href="#note_LCL008_240_2" id="target_note_LCL008_240_2"><sup>2</sup></a> in praesentia pacem nos habere; nam et illum furoris et hunc nostrum copiarum suppaenitet.</p>
<p><span class="br"></span><span class="lineNumber">2</span><span class="br"></span>Me Pompeius Capuam venire voluit et adiuvare dilectum; in quo parum prolixe respondent Campani coloni. gladiatores Caesaris qui Capuae sunt, de quibus ante ad te falsum ex Torquati litteris scripseram, sane commode Pompeius distribuit binos singulis patribus familiarum. scutorum<a class="footnoteLink" href="#note_LCL008_240_3" id="target_note_LCL008_240_3"><sup>3</sup></a> in ludo CIↃ<a class="footnoteLink" href="#note_LCL008_240_4" id="target_note_LCL008_240_4"><sup>4</sup></a> fuerunt; eruptionem facturi fuisse dicebantur. sane multum in eo rei publicae provisum est.</p>
<p><span class="br"></span><span class="lineNumber">3</span><span class="br"></span>De mulieribus nostris, in quibus est tua soror, quaeso videas ut satis honestum nobis sit eas Romae esse cum ceterae illa dignitate discesserint. hoc scripsi ad eas et ad te ipsum antea. velim eas cohortere ut exeant, praesertim cum ea praedia in ora maritima habeamus cui ego praesum ut in iis pro re nata non incommode possint esse. nam si




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_240_1"><a class="footnoteCrossrefLink" href="#target_note_LCL008_240_1" title="Click to highlight in text"><sup class="lineRef">1</sup>dictavi <span class="italic">coni</span>. <span class="italic">SB</span></a></li><script type="text/javascript">document.getElementById('note_LCL008_240_1').style.display = "none";</script><li class="note inline" id="note_LCL008_240_2"><a class="footnoteCrossrefLink" href="#target_note_LCL008_240_2" title="Click to highlight in text"><sup class="lineRef">2</sup>esse (<span class="italic">Moser</span>)</a></li><script type="text/javascript">document.getElementById('note_LCL008_240_2').style.display = "none";</script><li class="note" id="note_LCL008_240_3"><a class="footnoteCrossrefLink" href="#target_note_LCL008_240_3" title="Click to highlight in text"><sup class="lineRef">3</sup>scutatorum <span class="italic">Goodyear</span></a></li><script type="text/javascript">document.getElementById('note_LCL008_240_3').style.display = "none";</script><li class="note inline" id="note_LCL008_240_4"><a class="footnoteCrossrefLink" href="#target_note_LCL008_240_4" title="Click to highlight in text"><sup class="lineRef">4</sup>IↃↃ <span class="italic">codd. superstites</span>: IↃ <span class="italic">Schütz</span></a></li><script type="text/javascript">document.getElementById('note_LCL008_240_4').style.display = "none";</script></ul></section></notes></section>