<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
maerore sollicitus, et eo magis quod Appi quaestio est.</p>
<p><span class="br"></span><span class="lineNumber">2</span><span class="br"></span>Cetera quae ad me eisdem litteris scribis de nostra spe intellego esse languidiora quam alii ostendunt. ego autem, quoniam non longe ab eo tempore absumus in quo res diiudicabitur, aut ad te conferam me aut etiam nunc circum haec loca commorabor.</p>
<p><span class="br"></span><span class="lineNumber">3</span><span class="br"></span>Scribit ad me frater omnia sua per te unum sustineri. quid te aut horter quod facis aut agam gratias, quod non exspectas? tantum velim fortuna det nobis potestatem ut incolumes amore nostro perfruamur. tuas litteras semper maxime exspecto; in quibus cave vereare<a class="footnoteLink" href="#note_LCL007_260_3" id="target_note_LCL007_260_3"><sup>3</sup></a> ne aut diligentia tua mihi molesta aut veritas acerba sit.</p>
<p>Data prid. Non. Sept.</p>
</section>
<section class="div2">
<h2>63 (III.18)</h2>
<h2><span class="italic">Scr. Thessalonicae c. <span class="sc">iv</span> Id. Sept. an. 58</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Exspectationem nobis non parvam attuleras cum scripseras Varronem tibi pro amicitia confirmasse causam nostram Pompeium certe suscepturum et, simul a Caesare ei litterae quas exspectaret remissae essent, actorem etiam daturum. utrum id nihil fuit an adversatae sunt Caesaris litterae an est aliquid in spe? etiam illud scripseras, eundem <span class="br"></span><span class="lineNumber">2</span><span class="br"></span> ‘secundum comitia’ dixisse. fac, si vides quantis in malis iaceam et si putas esse humanitatis tuae, me fac de tota causa nostra certiorem. nam Quintus frater, homo

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_260_3"><a class="footnoteCrossrefLink" href="#target_note_LCL007_260_3" title="Click to highlight in text"><sup class="lineRef">3</sup>vereri <span class="italic">vel om.</span> (<span class="italic">Baiter</span>)</a></li><script type="text/javascript">document.getElementById('note_LCL007_260_3').style.display = "none";</script></ul></section></notes></section>