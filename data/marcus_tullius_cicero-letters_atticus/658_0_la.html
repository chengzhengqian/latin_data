<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">cognitio et iudicium fuit, conservet, praesertim cum hoc genere cognitionum labefactato acta Caesaris in dubium ventura videantur, quae non modo ii quorum interest sed <span class="br"></span><span class="lineNumber">4</span><span class="br"></span> etiam ii qui illa non probant oti causa confirmari velint. <span class="br"></span><span class="lineNumber">(13)</span><span class="br"></span> quod cum ita sit, tamen interest nostra Plancum hoc animo libenti prolixoque facere; quod certe faciet, si tu nervulos tuos mihi saepe cognitos suavitatemque qua tibi nemo par est adhibueris. quod ut facias te vehementer rogo.</p>
</section>
<section class="div2">
<h2>407D (XVI.16D)</h2>
<h2><span class="italic">Scr. in Puteolano eodem fere tempore quo superiores duas</span></h2>
<h2><span class="ac">M. Cicero C. Cupiennio Sal.</span></h2>
<p class="noindent"><span class="br"></span><span class="lineNumber">14</span><span class="br"></span>Patrem tuum plurimi feci meque ille mirifice et coluit et amavit, nec mehercule umquam mihi dubium fuit quin a te diligerer; ego quidem id facere non destiti. quam ob rem peto a te in maiorem modum ut civitatem Buthrotiam subleves decretumque consulum quod ii secundum Buthrotios fecerunt, cum et lege et senatus consulto statuendi potestatem haberent, des operam ut Plancus noster quam primum confirmet et comprobet. hoc te vehementer, mi Cupienni, etiam atque etiam rogo.</p>
</section><notes></notes></section>