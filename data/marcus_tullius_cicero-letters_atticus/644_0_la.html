<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
&lt;e&gt;quidem,<a class="footnoteLink" href="#note_LCL491_270_4" id="target_note_LCL491_270_4"><sup>4</sup></a> etsi mihi videtur iste qui umbras timet ad caedem spectare, tamen nisi explicata solutione non sum discessurus. sitne autem explicata necne tecum cognoscam. haec putavi mea manu scribenda, itaque feci. de Fadio, ut scribis; utique alii nemini. rescribas velim hodie.</p>
</section>
<section class="div2">
<h2>398 (XV.21)</h2>
<h2><span class="italic">Scr. in Tusculano <span class="sc">xi</span> Kal. Quint. an. 44 (§ 3)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Narro tibi, Quintus pater exsultat laetitia. scripsit enim filius se idcirco profugere ad Brutum voluisse quod, cum sibi negotium daret Antonius ut eum dictatorem efficeret, praesidium occuparet, id recusasset; recusasse autem se ne patris animum offenderet; ex eo sibi illum hostem. ‘tum me’ inquit ‘collegi, verens ne quid mihi ille iratus tibi noceret [patris scilicet].<a class="footnoteLink" href="#note_LCL491_270_1" id="target_note_LCL491_270_1"><sup>1</sup></a> itaque eum placavi. et quidem <span class="sc">c͞c͞c͞c͞</span> certa, reliqua in spe.’ scribit autem Statius illum cum patre habitare velle (hoc vero mirum) et id gaudet. ecquem tu illo certiorem nebulonem?</p>
<p><span class="br"></span><span class="lineNumber">2</span><span class="br"></span>᾽Εποχὴν vestram de re Cani (deliberationis &lt;enim&gt;<a class="footnoteLink" href="#note_LCL491_270_2" id="target_note_LCL491_270_2"><sup>2</sup></a>) probo. nihil eram suspicatus de tabulis, ἀκεραίως restitutam arbitrabar. quae differs ut mecum coram, exspectabo. tabellarios quoad voles tenebis; es enim occupatus. quod ad Xenonem, probe. quod scribo, cum absolvero. Quinto



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_270_4"><a class="footnoteCrossrefLink" href="#target_note_LCL491_270_4" title="Click to highlight in text"><sup class="lineRef">4</sup><span class="italic">add. Wesenberg</span></a></li><script type="text/javascript">document.getElementById('note_LCL491_270_4').style.display = "none";</script><li class="note inline" id="note_LCL491_270_1"><a class="footnoteCrossrefLink" href="#target_note_LCL491_270_1" title="Click to highlight in text"><sup class="lineRef">1</sup><span class="italic">del. Manutius</span></a></li><script type="text/javascript">document.getElementById('note_LCL491_270_1').style.display = "none";</script><li class="note inline" id="note_LCL491_270_2"><a class="footnoteCrossrefLink" href="#target_note_LCL491_270_2" title="Click to highlight in text"><sup class="lineRef">2</sup><span class="italic">add. SB</span></a></li><script type="text/javascript">document.getElementById('note_LCL491_270_2').style.display = "none";</script></ul></section></notes></section>