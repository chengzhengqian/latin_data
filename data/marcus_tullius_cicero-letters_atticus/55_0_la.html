<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
tamen quid cogites de adventu tuo scribe ad nos. nam mihi Pomponia nuntiari iussit te mense Quintili Romae fore. id a tuis litteris quas ad me de censu tuo miseras discrepabat.</p>
<p><span class="br"></span><span class="lineNumber">12</span><span class="br"></span>Paetus, ut antea ad te scripsi, omnis libros quos frater suus reliquisset mihi donavit. hoc illius munus in tua diligentia positum est. si me amas, cura ut conserventur et ad me perferantur. hoc mihi nihil potest esse gratius. et cum Graecos tum vero Latinos diligenter ut conserves velim. tuum esse hoc munusculum putabo.</p>
<p>Ad Octavium dedi litteras. cum ipso nihil eram locutus; neque enim ista tua negotia provincialia esse putabam neque te in tocullionibus habebam. sed scripsi, ut debui, diligenter.</p>
</section>
<section class="div2">
<h2>22 (II.2)</h2>
<h2><span class="italic">Scr. Antii (?), med. vel ex. m. Dec. an. 60</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Cura, amabo te, Ciceronem nostrum. ei nos ϑεῖοι<a class="footnoteLink" href="#note_LCL007_136_1" id="target_note_LCL007_136_1"><sup>1</sup></a> videmur.</p>
<p><span class="br"></span><span class="lineNumber">2</span><span class="br"></span>‘Πελληναίων’ in manibus tenebam et hercule magnum acervum Dicaearchi mihi ante pedes exstruxeram. o magnum hominem, et unde multo plura didiceris quam de Procilio! ‘Koρινϑίων’ et ‘Ἀϑηναίων’ puto me Romae habere. mihi crede (sed ego<a class="footnoteLink" href="#note_LCL007_136_2" id="target_note_LCL007_136_2"><sup>2</sup></a> te hoc doceo?), mirabilis vir est.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL007_136_1"><a class="footnoteCrossrefLink" href="#target_note_LCL007_136_1" title="Click to highlight in text"><sup class="lineRef">1</sup>cinos—ΘΕΟΙ (ς): συννοσεῖν <span class="italic">Watt, ducibus aliis</span></a></li><script type="text/javascript">document.getElementById('note_LCL007_136_1').style.display = "none";</script><li class="note" id="note_LCL007_136_2"><a class="footnoteCrossrefLink" href="#target_note_LCL007_136_2" title="Click to highlight in text"><sup class="lineRef">2</sup>credes lege (<span class="italic">SB</span>)</a></li><script type="text/javascript">document.getElementById('note_LCL007_136_2').style.display = "none";</script></ul></section></notes></section>