<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
enim hac infirmitate exercitus, inopia sociorum, praesertim fidelium, certissimum subsidium est hiems. ea si venerit nec illi ante in meam provinciam transierint, unum vereor ne senatus propter urbanarum rerum metum Pompeium nolit dimittere. quod si alium ad ver mittit, non laboro, nobis modo temporis ne quid prorogetur.</p>
<p><span class="br"></span><span class="lineNumber">2</span><span class="br"></span>Haec igitur si es Romae; sin abes aut etiam si ades, haec negotia sic se habent. stamus animis et, quia consiliis, ut videmur, bonis utimur, speramus etiam manu. tuto consedimus, copioso a frumento, Ciliciam prope conspiciente, expedito ad mutandum loco, parvo exercitu sed, ut spero, ad benevolentiam erga nos consentiente; quem nos Deiotari adventu cum suis omnibus copiis duplicaturi eramus. sociis multo fidelioribus utimur quam quisquam usus est; quibus incredibilis videtur nostra et<a class="footnoteLink" href="#note_LCL008_74_1" id="target_note_LCL008_74_1"><sup>1</sup></a> mansuetudo et abstinentia. dilectus habetur civium Romanorum; frumentum ex agris in loca tuta comportatur. si fuerit occasio, manu, si minus, locis nos defendemus.</p>
<p><span class="br"></span><span class="lineNumber">3</span><span class="br"></span>Qua re bono animo es; video enim te et, quasi coram adsis, ita cerno συμπάδειαν amoris tui. sed te rogo, si ullo pacto fieri poterit, si integra in senatu nostra causa ad Kal. Ian. manserit, ut Romae sis<a class="footnoteLink" href="#note_LCL008_74_2" id="target_note_LCL008_74_2"><sup>2</sup></a> mense Ianuario. profecto nihil accipiam iniuriae, si tu aderis. amicos consules habemus, nostrum tribunum pl. Furnium. verum tua est opus adsiduitate, prudentia, gratia. tempus est necessarium. sed turpe est me pluribus verbis agere tecum.</p>
</section><notes><section class="footnotes"><ul><li class="note" id="note_LCL008_74_1"><a class="footnoteCrossrefLink" href="#target_note_LCL008_74_1" title="Click to highlight in text"><sup class="lineRef">1</sup>et nostra (<span class="italic">Kayser</span>)</a></li><script type="text/javascript">document.getElementById('note_LCL008_74_1').style.display = "none";</script><li class="note" id="note_LCL008_74_2"><a class="footnoteCrossrefLink" href="#target_note_LCL008_74_2" title="Click to highlight in text"><sup class="lineRef">2</sup>essent (<span class="italic">Pius</span>)</a></li><script type="text/javascript">document.getElementById('note_LCL008_74_2').style.display = "none";</script></ul></section></notes></section>