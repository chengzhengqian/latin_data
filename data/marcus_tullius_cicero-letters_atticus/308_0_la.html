<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
quo vitio nihil mali non inest. sed de hoc nimis multa.</p>
<p><span class="br"></span><span class="lineNumber">3</span><span class="br"></span>Ego navem<a class="footnoteLink" href="#note_LCL008_294_3_1" id="target_note_LCL008_294_3_1"><sup>3</sup></a> paravi. tuas litteras tamen exspecto, ut sciam quid respondeant consultationi meae.</p>
<p>Sulmone C. Atium<a class="footnoteLink" href="#note_LCL008_294_4" id="target_note_LCL008_294_4"><sup>4</sup></a> Paelignum aperuisse Antonio portas, cum essent cohortes quinque, Q. Lucretium inde fugisse scis, Gnaeum ire Brundisium, &lt;Domitium&gt;<a class="footnoteLink" href="#note_LCL008_294_5" id="target_note_LCL008_294_5"><sup>5</sup></a> desertum. confecta res est.</p>
</section>
<section class="div2">
<h2>157 (VIII.5)</h2>
<h2><span class="italic">Scr. in Formiano <span class="sc">viii</span> Kal. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Cum ante lucem <span class="sc">viii</span> Kal. litteras ad te de Dionysio dedissem, vesperi ad nos eodem die venit ipse Dionysius, auctoritate tua permotus, ut suspicor; quid enim putem aliud? etsi solet eum, cum aliquid furiose fecit, paenitere. numquam autem cer&lt;ri&gt;tior<a class="footnoteLink" href="#note_LCL008_294_1" id="target_note_LCL008_294_1"><sup>1</sup></a> fuit quam in hoc negotio. nam quod ad te non scripseram, postea audivi a tertio miliario tum eum isse ‘πολλὰ μάτην κεράεσσιν ἐς ἠέρα ϑυμήναντα,’ multa, inquam, mala cum dixisset: suo capiti, ut aiunt. sed &lt;vid&gt;e<a class="footnoteLink" href="#note_LCL008_294_2" id="target_note_LCL008_294_2"><sup>2</sup></a> meam mansuetudinem: conieceram in fasciculum una cum tua ve&lt;he&gt;mentem<a class="footnoteLink" href="#note_LCL008_294_3_2" id="target_note_LCL008_294_3_2"><sup>3</sup></a> ad illum epistulam; hanc ad me referri volo, nec ullam ob aliam causam Pollicem servum a pedibus meis Romam misi. eo autem ad te scripsi ut, si tibi forte reddita esset, mihi curares referendam, ne in illius manus perveniret.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note inline" id="note_LCL008_294_4"><a class="footnoteCrossrefLink" href="#target_note_LCL008_294_4" title="Click to highlight in text"><sup class="lineRef">4</sup>attium <span class="italic">vel</span> act- (<span class="italic">Malaespina</span>)</a></li><script type="text/javascript">document.getElementById('note_LCL008_294_4').style.display = "none";</script><li class="note" id="note_LCL008_294_5"><a class="footnoteCrossrefLink" href="#target_note_LCL008_294_5" title="Click to highlight in text"><sup class="lineRef">5</sup><span class="italic">add. Lipsius</span></a></li><script type="text/javascript">document.getElementById('note_LCL008_294_5').style.display = "none";</script><li class="note" id="note_LCL008_294_1"><a class="footnoteCrossrefLink" href="#target_note_LCL008_294_1" title="Click to highlight in text"><sup class="lineRef">1</sup><span class="italic">add. Bosius</span></a></li><script type="text/javascript">document.getElementById('note_LCL008_294_1').style.display = "none";</script><li class="note inline" id="note_LCL008_294_2"><a class="footnoteCrossrefLink" href="#target_note_LCL008_294_2" title="Click to highlight in text"><sup class="lineRef">2</sup><span class="italic">add. Mueller</span></a></li><script type="text/javascript">document.getElementById('note_LCL008_294_2').style.display = "none";</script></ul></section></notes></section>