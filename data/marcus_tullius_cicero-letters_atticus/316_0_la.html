<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ab eo accipere &lt;L.&gt;<a class="footnoteLink" href="#note_LCL008_310_2" id="target_note_LCL008_310_2"><sup>2</sup></a> Libonem, summa item diligentia et in illa colonia auctoritate. fui Capuae quoad consules. iterum, ut erat &lt;e&gt;dictum a consulibus, veni Capuam ad Non. Febr.; cum fuissem triduum, recepi me Formias.</p>
<p><span class="br"></span><span class="lineNumber">3</span><span class="br"></span>Nunc quod tuum consilium aut quae ratio belli sit ignoro. si tenendam hanc oram putas, quae et opportunitatem et dignitatem habet et civis egregios et, ut arbitror, teneri potest, opus est esse qui praesit; &lt;s&gt;in omnia unum in locum contrahenda sunt, non dubito quin ad te statim veniam, quo mihi nihil optatius est, idque tecum quo die ab urbe discessimus locutus sum. ego si cui adhuc videor segnior fuisse, dum ne tibi videar, non laboro, et tamen si, ut video, bellum gerendum est, confido me omnibus facile satis facturum.</p>
<p><span class="br"></span><span class="lineNumber">4</span><span class="br"></span>M. Tullium, meum necessarium, ad te misi cui tu, si tibi videretur, ad me litteras dares.</p>
</section>
<section class="div2">
<h2>161C (VIII.11C)</h2>
<h2><span class="italic">Scr. Canusii <span class="sc">x</span> Kal. Mart. an. 49</span></h2>
<h2><span class="ac">Cn. Magnus Procos. S. D. M. Ciceroni Imp.</span></h2>
<p class="noindent">S.v.b. Tuas litteras libenter legi; recognovi enim tuam pristinam virtutem etiam in salute communi. consules ad eum exercitum quem in Apulia habui venerunt. magno opere te hortor pro tuo singulari perpetuoque studio in rem publicam ut te ad nos conferas, ut communi consilio

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_310_2"><a class="footnoteCrossrefLink" href="#target_note_LCL008_310_2" title="Click to highlight in text"><sup class="lineRef">2</sup><span class="italic">add. SB</span></a></li><script type="text/javascript">document.getElementById('note_LCL008_310_2').style.display = "none";</script></ul></section></notes></section>