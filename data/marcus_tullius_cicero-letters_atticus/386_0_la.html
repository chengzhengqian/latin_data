<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">

hominem in Italia turpem esse qui hinc absit. vidi ipse Formiis universos neque mehercule [numquam]<a class="footnoteLink" href="#note_LCL097_102_1" id="target_note_LCL097_102_1"><sup>1</sup></a> homines putavi; et noram omnis, sed numquam uno loco videram.</p>
<p><span class="br"></span><span class="lineNumber">2</span><span class="br"></span>Pergamus igitur quo placet et nostra omnia relinquamus. proficiscamur ad eum cui gratior noster adventus erit quam si una fu&lt;g&gt;issemus.<a class="footnoteLink" href="#note_LCL097_102_2" id="target_note_LCL097_102_2"><sup>2</sup></a> tum enim eramus in maxima spe, nunc ego quidem in nulla; nec praeter me quisquam Italia cessit nisi qui hunc inimicum sibi putaret. nec mehercule hoc facio rei publicae causa, quam funditus deletam puto, sed ne quis me putet ingratum in eum qui me levavit iis incommodis quibus idem adfecerat, et simul quod ea quae fiunt aut quae certe futura sunt videre non possum. etiam equidem senatus consulta facta quaedam iam puto, utinam in Volcaci sententiam! sed quid refert? est enim una sententia omnium. sed erit immitissimus Servius, qui filium misit ad effligendum Cn. Pompeium aut certe capiendum cum Pontio Titiniano. etsi hic quidem timoris causa, ille vero—sed stomachari desinamus et aliquando sentiamus nihil nobis<a class="footnoteLink" href="#note_LCL097_102_3" id="target_note_LCL097_102_3"><sup>3</sup></a> nisi, id quod minime<a class="footnoteLink" href="#note_LCL097_102_4" id="target_note_LCL097_102_4"><sup>4</sup></a> vellem, spiritum reliquum esse.</p>
<p><span class="br"></span><span class="lineNumber">3</span><span class="br"></span>Nos, quoniam superum mare obsidetur, infero navigabimus et, si Puteolis erit difficile, Crotonem petemus aut Thurios et boni cives amantes patriae mare infestum habebimus. aliam rationem huius belli gerendi nullam video. in Aegyptum nos abdemus. exercitu pares esse non possumus. pacis fides nulla est. sed haec satis deplorata sunt.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_102_1"><a class="footnoteCrossrefLink" href="#target_note_LCL097_102_1" title="Click to highlight in text"><sup class="lineRef">1</sup><span class="italic">secl. SB</span>: unquam ς</a></li><script type="text/javascript">document.getElementById('note_LCL097_102_1').style.display = "none";</script><li class="note inline" id="note_LCL097_102_2"><a class="footnoteCrossrefLink" href="#target_note_LCL097_102_2" title="Click to highlight in text"><sup class="lineRef">2</sup><span class="italic">add. Gronovius</span></a></li><script type="text/javascript">document.getElementById('note_LCL097_102_2').style.display = "none";</script><li class="note" id="note_LCL097_102_3"><a class="footnoteCrossrefLink" href="#target_note_LCL097_102_3" title="Click to highlight in text"><sup class="lineRef">3</sup>sententiam ut ni(c)hil novi (<span class="italic">vel</span> non) (<span class="italic">Gronovius</span>)</a></li><script type="text/javascript">document.getElementById('note_LCL097_102_3').style.display = "none";</script><li class="note" id="note_LCL097_102_4"><a class="footnoteCrossrefLink" href="#target_note_LCL097_102_4" title="Click to highlight in text"><sup class="lineRef">4</sup>minimum (<span class="italic">Gronovius</span>)</a></li><script type="text/javascript">document.getElementById('note_LCL097_102_4').style.display = "none";</script></ul></section></notes></section>