<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Puteolorum includam orationi meae. ‘a. d. <span class="sc">iii</span> Non. Dec.’ mendose fuisse animadverteram. quae laudas ex orationibus, mihi crede, valde mihi placebant, sed non audebam antea dicere. nunc vero, quod a te probata sunt, multo mi ’Αττικώτερα videntur, in illam orationem Metellinam addidi quaedam. liber tibi mittetur, quoniam te amor nostri ϕιλορήτορα reddidit.</p>
<p>Novi tibi quidnam scribam? quid? etiam. Messalla consul Autronianam domum emit HS |C͞X͞X͞X͞I͞I͞I͞I͞|.<a class="footnoteLink" href="#note_LCL007_66_5" id="target_note_LCL007_66_5"><sup>5</sup></a> ‘quid id ad me?’ inquis. tantum, quod ea emptione et nos bene emisse iudicati sumus et homines intellegere coeperunt licere amicorum facultatibus in emendo ad dignitatem aliquam pervenire. Teucris illa lentum negotium est, sed tamen est in spe. tu ista confice. a nobis liberiorem epistulam exspecta.</p>
<p><span class="sc">vi</span> Kal. Febr. M. Messalla M. Pisone coss.</p>
</section>
<section class="div2">
<h2>14 (I.14)</h2>
<h2><span class="italic">Scr. Romae Id. Febr. an. 61 (§ 7)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Vereor ne putidum sit scribere ad te quam sim occupatus, sed tamen ita distinebar ut vix huic tantulae epistulae tempus habuerim atque id ereptum e summis occupationibus.</p>
<p>Prima contio Pompei qualis fuisset scripsi ad te antea: non iucunda miseris, inanis improbis, beatis non grata, bonis non gravis. itaque frigebat. tum Pisonis consulis impulsu

</p></section><notes><section class="footnotes"><ul><li class="note" id="note_LCL007_66_5"><a class="footnoteCrossrefLink" href="#target_note_LCL007_66_5" title="Click to highlight in text"><sup class="lineRef">5</sup><span class="italic">varia codd.</span>: |X͞X͞X͞I͞I͞I͞| <span class="italic">Constans</span></a></li><script type="text/javascript">document.getElementById('note_LCL007_66_5').style.display = "none";</script></ul></section></notes></section>