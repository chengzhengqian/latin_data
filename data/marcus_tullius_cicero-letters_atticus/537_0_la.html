<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>311 (XIII.4)</h2>
<h2><span class="italic">Scr. in Tusculano prid. Non. Iun. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p><span class="br"></span><span class="lineNumber">1</span><span class="br"></span>Habeo munus a te &lt;e&gt;laboratum decem legatorum: et quidem &lt;de Tuditano idem&gt;<a class="footnoteLink" href="#note_LCL491_56_1_1" id="target_note_LCL491_56_1_1"><sup>1</sup></a> puto. nam filius anno post quaestor fuit quam consul Mummius.</p>
<p><span class="br"></span><span class="lineNumber">2</span><span class="br"></span>Sed quoniam saepius de nominibus quaeris quid placeat, ego quoque tibi saepius respondeo placere. si quid poteris, cum Pisone conficies; Avius enim videtur in officio futurus. velim ante possis; si minus, utique simul simus cum Brutus veniet in Tusculanum. magni interest mea una nos esse. scies autem qui dies is futurus sit, si puero negotium dederis ut quaerat.</p>
</section>
<section class="div2">
<h2>312 (XIII.5)</h2>
<h2><span class="italic">Scr. in Tusculano Non. Iun. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Sp. Mummium putaram in decem legatis fuisse, sed videlicet (etenim εὔλογον) fratri fuisse. fuit enim ad Corinthum. misi tibi ‘Torquatum.’</p>
<p>Colloquere tu quidem cum Silio, ut scribis, sed urge. illam diem negabat esse mense Maio, istam non negabat. sed tu, ut omnia, istuc quoque ages diligenter. de Crispo <span class="br"></span><span class="lineNumber">2</span><span class="br"></span> et Mustela<a class="footnoteLink" href="#note_LCL491_56_1_2" id="target_note_LCL491_56_1_2"><sup>1</sup></a> scilicet cum quid egeris. quoniam a&lt;d&gt; Bruti


<span class="br"></span><span class="lineNumber"></span><span class="br"></span>
</p></section><notes></notes></section>