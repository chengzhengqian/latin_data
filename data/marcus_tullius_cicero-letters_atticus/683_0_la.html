<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>419 (XVI.9)</h2>
<h2><span class="italic">Scr. in Puteolano prid. Non. Nov. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">Binae uno die mihi litterae ab Octaviano, nunc quidem ut Romam statim veniam; velle se rem agere per senatum. cui ego non posse senatum ante Kal. Ian., quod quidem ita credo. ille autem addit ‘consilio tuo.’ quid multa? ille urget, ego autem σκήπτομαι. non confido aetati, ignoro quo animo. nil sine Pansa tuo volo. vereor ne valeat Antonius, nec a mari discedere libet. at<a class="footnoteLink" href="#note_LCL491_348_1" id="target_note_LCL491_348_1"><sup>1</sup></a> metuo ne quae ἀριστεία me absente. Varroni quidem displicet consilium pueri, mihi non. firmas copias habet, Brutum habere potest; et rem gerit palam, centuriat Capuae, dinumerat. iam iamque video bellum. ad haec rescribe. tabellarium meum Kalendis Roma profectum sine tuis litteris miror.</p>
</section>
<section class="div2">
<h2>420 (XVI.11)</h2>
<h2><span class="italic">Scr. in Puteolano Non. Nov. an. 44 (§ 1)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Nonis accepi a te duas epistulas quarum alteram Kal. dederas, alteram pridie. igitur prius ad superiorem. nostrum opus tibi probari laetor; ex quo ἄνϑη ipsa posuisti, quae mihi florentiora sunt visa tuo iudicio. cerulas enim tuas miniatulas illas extimescebam. de Sicca ita est ut scribis;

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_348_1"><a class="footnoteCrossrefLink" href="#target_note_LCL491_348_1" title="Click to highlight in text"><sup class="lineRef">1</sup>et (<span class="italic">SB</span>)</a></li><script type="text/javascript">document.getElementById('note_LCL491_348_1').style.display = "none";</script></ul></section></notes></section>