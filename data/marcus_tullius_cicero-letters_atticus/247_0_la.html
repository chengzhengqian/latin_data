<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
tua, non ἐποχὴ videbatur. monebas de Q. Cicerone puero ut eum quidem neutiquam relinquerem: ‘τοὐμòν ὄνειρον ἐμοί.’ eadem omnia quasi collocuti essemus vidimus. non fuit faciendum aliter, meque ἐπιχρονία ἐποχὴ tua dubitatione liberavit, sed puto te accepisse de hac re epistulam scriptam accuratius.</p>
<p><span class="br"></span><span class="lineNumber">4</span><span class="br"></span>Ego tabellarios postero die ad vos eram missurus; quos puto ante venturos quam nostrum Saufeium, sed eum sine <span class="br"></span><span class="lineNumber">5</span><span class="br"></span> meis litteris ad te venire vix rectum erat. tu mihi, ut polliceris, de Tulliola mea, id est de Dolabella, perscribes, de re publica, quam provideo in summis periculis, de censoribus, maximeque de signis, tabulis quid fiat, referaturne. Id. Oct. has dedi litteras, quo die, ut scribis, Caesar Placentiam legiones <span class="sc">iiii</span>. quaeso, quid nobis futurum est? in arce Athenis statio mea nunc placet.</p>
</section>
<section class="div2">
<h2>124 (VII.1)</h2>
<h2><span class="italic">Scr. Athenis <span class="sc">xvii</span> Kal. Nov. an. 50</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Dederam equidem L. Saufeio litteras et dederam ad te unum, quod, cum non esset temporis mihi ad scribendum satis, tamen hominem tibi tam familiarem sine meis litteris ad te venire nolebam; sed, ut philosophi ambulant, has tibi redditum iri putabam prius. sin iam illas accepisti, scis me
<span class="br"></span><span class="lineNumber"></span><span class="br"></span>
</p></section><notes></notes></section>