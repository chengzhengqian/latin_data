<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">

solitudine; quam vereor ne Philippus tollat. heri enim vesperi venerat. me scriptio et litterae non leniunt sed obturbant.</p>
</section>
<section class="div2">
<h2>254 (XII.18)</h2>
<h2><span class="italic">Scr. Asturae <span class="sc">v</span> Id. Mart. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Dum recordationes fugio quae quasi morsu quodam dolorem efficiunt, refugio a&lt;d&gt;<a class="footnoteLink" href="#note_LCL097_286_1" id="target_note_LCL097_286_1"><sup>1</sup></a> te admonendum;<a class="footnoteLink" href="#note_LCL097_286_2" id="target_note_LCL097_286_2"><sup>2</sup></a> quod velim mihi ignoscas, cuicuimodi est. etenim habeo non nullos ex iis quos nunc lectito auctores qui dicant fieri id oportere quod saepe tecum egi et quod a te approbari volo: de fano illo dico, de quo tantum quantum me amas velim cogites. equidem neque de genere dubito (placet enim mihi Cluati) neque de re (statutum est enim), de loco non numquam. velim igitur cogites. ego, quantum his temporibus tam eruditis fieri potuerit, profecto illam consecrabo omni genere monimentorum ab omnium<a class="footnoteLink" href="#note_LCL097_286_3" id="target_note_LCL097_286_3"><sup>3</sup></a> ingeniis sumptorum et Graecorum et Latinorum. quae res forsitan sit refricatura vulnus meum. sed iam quasi voto quodam et promisso me teneri puto, longumque illud tempus cum non ero magis me movet quam hoc exiguum, quod mihi tamen nimium longum videtur. habeo enim nihil temptatis rebus omnibus in quo acquiescam. nam dum illud tractabam



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_286_1"><a class="footnoteCrossrefLink" href="#target_note_LCL097_286_1" title="Click to highlight in text"><sup class="lineRef">1</sup><span class="italic">add.</span> Ï‚</a></li><script type="text/javascript">document.getElementById('note_LCL097_286_1').style.display = "none";</script><li class="note inline" id="note_LCL097_286_2"><a class="footnoteCrossrefLink" href="#target_note_LCL097_286_2" title="Click to highlight in text"><sup class="lineRef">2</sup>admonendo (<span class="italic">Madvig</span>)</a></li><script type="text/javascript">document.getElementById('note_LCL097_286_2').style.display = "none";</script><li class="note inline" id="note_LCL097_286_3"><a class="footnoteCrossrefLink" href="#target_note_LCL097_286_3" title="Click to highlight in text"><sup class="lineRef">3</sup>omnibus <span class="italic">coni. SB</span></a></li><script type="text/javascript">document.getElementById('note_LCL097_286_3').style.display = "none";</script></ul></section></notes></section>