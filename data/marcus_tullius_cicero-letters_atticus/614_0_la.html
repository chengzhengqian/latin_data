<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Piliam salutaturus, deinde ad epulas Vestori navicula. Atticae plurimam salutem.</p>
</section>
<section class="div2">
<h2>375 (XIV.21)</h2>
<h2><span class="italic">Scr. in Puteolano <span class="sc">v</span> Id. Mai. an. 44 (§ 1)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Cum paulo ante dedissem ad te Cassi tabellario litteras, <span class="sc">v</span> Id. venit noster tabellarius et quidem, portenti simile, sine tuis litteris. sed cito conieci Lanuvi te fuisse. Eros autem festinavit ut ad me litterae Dolabellae perferrentur, non de re mea (nondum enim meas acceperat) sed rescripsit ad eas quarum exemplum tibi miseram sane luculente.</p>
<p><span class="br"></span><span class="lineNumber">2</span><span class="br"></span>A&lt;d&gt; me autem, cum Cassi tabellarium dimisissem, statim Balbus. o dei boni, quam facile perspiceres timere otium! et nosti virum, quam tectus. sed tamen Antoni consilia narrabat; illum circumire veteranos ut acta Caesaris sancirent idque se facturos esse iurarent, ut arma<a class="footnoteLink" href="#note_LCL491_210_1" id="target_note_LCL491_210_1"><sup>1</sup></a> omnes haberent eaque duumviri omnibus mensibus inspicerent. questus est etiam de sua invidia eaque omnis eius oratio fuit ut amare videretur Antonium. quid quaeris? nihil sinceri.</p>
<p><span class="br"></span><span class="lineNumber">3</span><span class="br"></span>Mihi autem non est dubium quin res spectet ad castra. acta enim illa res est animo virili, consilio puerili. quis enim hoc non vidit, &lt;regem sublatum&gt;,<a class="footnoteLink" href="#note_LCL491_210_2" id="target_note_LCL491_210_2"><sup>2</sup></a> regni heredem relictum? quid autem absurdius? ‘hoc metuere, alterum in metu non ponere!’ quin etiam hoc ipso tempore multa


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_210_1"><a class="footnoteCrossrefLink" href="#target_note_LCL491_210_1" title="Click to highlight in text"><sup class="lineRef">1</sup>utram (<span class="italic">anon. ap. Victorium</span>)</a></li><script type="text/javascript">document.getElementById('note_LCL491_210_1').style.display = "none";</script><li class="note inline" id="note_LCL491_210_2"><a class="footnoteCrossrefLink" href="#target_note_LCL491_210_2" title="Click to highlight in text"><sup class="lineRef">2</sup><span class="italic">add. SB</span></a></li><script type="text/javascript">document.getElementById('note_LCL491_210_2').style.display = "none";</script></ul></section></notes></section>