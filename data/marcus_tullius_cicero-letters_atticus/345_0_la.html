<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
ad se eum scripsisse; cohortisque sex quae Albae fuissent ad Curium via Minucia transisse; id Caesarem ad se scripsisse et brevi tempore eum ad urbem futurum. ergo utar tuo consilio neque me Arpinum hoc tempore abdam, etsi, Ciceroni meo togam puram cum dare Arpini vellem, hanc eram ipsam excusationem relicturus ad Caesarem. sed fortasse in eo ipso offendetur, cur non Romae potius. sed tamen, si est conveniendus, hic potissimum. tum reliqua videbimus, id est et quo et qua et quando.</p>
<p><span class="br"></span><span class="lineNumber">2</span><span class="br"></span>Domitius, ut audio, in Cosano est &lt;et&gt; quidem, ut aiunt, paratus ad navigandum, si in Hispaniam, non &lt;im&gt;probo,<a class="footnoteLink" href="#note_LCL097_20_2" id="target_note_LCL097_20_2"><sup>2</sup></a> si ad Gnaeum, laudo; quovis potius certe quam ut Cur&lt;t&gt;ium<a class="footnoteLink" href="#note_LCL097_20_3" id="target_note_LCL097_20_3"><sup>3</sup></a> videat quem ego patronus aspicere non possum. quid alios? sed, opinor, quiescamus, ne nostram culpam coarguamus qui, dum urbem, id est patriam, amamus dumque rem conventuram putamus, ita nos gessimus ut plane interclusi captique simus.</p>
<p><span class="br"></span><span class="lineNumber">3</span><span class="br"></span>Scripta iam epistula Capua litterae sunt adlatae hoc exemplo:</p>
<blockquote><p>
Pompeius mare transiit cum omnibus militibus quos
secum habuit. hic numerus est hominum milia
triginta et consules duo<a class="footnoteLink" href="#note_LCL097_20_4" id="target_note_LCL097_20_4"><sup>4</sup></a> et tribuni pl. et senatores
qui fuerunt cum eo omnes cum uxoribus et liberis. conscendisse dicitur a. d. <span class="sc">iiii</span> Non. Mart. ex ea die
</p></blockquote>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_20_2"><a class="footnoteCrossrefLink" href="#target_note_LCL097_20_2" title="Click to highlight in text"><sup class="lineRef">2</sup><span class="italic">add. SB</span></a></li><script type="text/javascript">document.getElementById('note_LCL097_20_2').style.display = "none";</script><li class="note" id="note_LCL097_20_3"><a class="footnoteCrossrefLink" href="#target_note_LCL097_20_3" title="Click to highlight in text"><sup class="lineRef">3</sup>certum <span class="italic">vel</span> curium (<span class="italic">Victorius</span>)</a></li><script type="text/javascript">document.getElementById('note_LCL097_20_3').style.display = "none";</script><li class="note" id="note_LCL097_20_4"><a class="footnoteCrossrefLink" href="#target_note_LCL097_20_4" title="Click to highlight in text"><sup class="lineRef">4</sup>duo et pr(aetores) et <span class="italic">coni. SB</span></a></li><script type="text/javascript">document.getElementById('note_LCL097_20_4').style.display = "none";</script></ul></section></notes></section>