<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
praeter Tusculanum ∗ ∗ ∗<a class="footnoteLink" href="#note_LCL008_128_23" id="target_note_LCL008_128_23"><sup>23</sup></a> proscripisse audio. cupio hos expeditos videre, cupio etiam Sestium, adde sis Caelium; in quibus omnibus est ‘αἴδεσϑεν μὲν ἀνήνασϑαι, δεῖσαν δ’ ὑποδέχϑαι.’ de Memmio restituendo ut Curio cogitet te audisse puto. de Egnati Sidicini nomine nec nulla nec magna spe sumus. Pinarium, quem mihi commendas, diligentissime Deiotarus curat graviter aegrum. respondi etiam minori.</p>
<p><span class="br"></span><span class="lineNumber">24</span><span class="br"></span>Tu velim dum ero Laodiceae, id est ad Id. Mai., quam saepissime mecum per litteras colloquare et cum Athenas veneris (iam enim sciemus de rebus urbanis, de provinciis, quae omnia in mensem Martium sunt collata) utique ad <span class="br"></span><span class="lineNumber">25</span><span class="br"></span> me tabellarios mittas. et heus tu, †genua† vos<a class="footnoteLink" href="#note_LCL008_128_24" id="target_note_LCL008_128_24"><sup>24</sup></a> a Caesare per Herodem talenta Attica <span class="sc">l</span> extorsistis? in quo, ut audio, magnum odium Pompei suscepistis; putat enim suos nummos vos comedisse, Caesarem in Nemore aedificando diligentiorem fore. haec ego ex P. Vedio, magno nebulone sed Pompei tamen familiari, audivi. hic Vedius mihi obviam venit cum duobus essedis et raeda equis iuncta et lectica et familia magna, pro qua, si Curio legem pertulerit, HS centenos pendat necesse est; erat praeterea cynocephalus


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_128_23"><a class="footnoteCrossrefLink" href="#target_note_LCL008_128_23" title="Click to highlight in text"><sup class="lineRef">23</sup>Pompeianum <span class="italic">vel sim. add. coni. Watt</span></a></li><script type="text/javascript">document.getElementById('note_LCL008_128_23').style.display = "none";</script><li class="note" id="note_LCL008_128_24"><a class="footnoteCrossrefLink" href="#target_note_LCL008_128_24" title="Click to highlight in text"><sup class="lineRef">24</sup>genuarios <span class="italic">codd</span>. (<span class="italic">vide CLA</span>)</a></li><script type="text/javascript">document.getElementById('note_LCL008_128_24').style.display = "none";</script></ul></section></notes></section>