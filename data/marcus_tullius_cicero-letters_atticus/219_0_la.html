<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
malo hunc a Pontidia quam illum a Servilia. qua re adiunges &lt;S&gt;auf&lt;e&gt;ium<a class="footnoteLink" href="#note_LCL008_116_7" id="target_note_LCL008_116_7"><sup>7</sup></a> nostrum, hominem semper amantem me&lt;i&gt;, nunc credo eo magis quod debet etiam fratris Appi amorem erga me cum reliqua hereditate crevisse, qui declaravit quanti me faceret cum saepe tum in Bursa. ne tu me sollicitudine magna liberaris.</p>
<p><span class="br"></span><span class="lineNumber">11</span><span class="br"></span>Furni exceptio mihi non placet; nec enim ego ullum aliud tempus timeo nisi quod ille solum excipit. sed scriberem ad te de hoc plura si Romae esses. in Pompeio te spem omnem oti ponere non miror; ita res est, removendumque censeo illud ‘dissimulantem.’ sed [enim]<a class="footnoteLink" href="#note_LCL008_116_8" id="target_note_LCL008_116_8"><sup>8</sup></a> οἰκονομία si perturbatior est, tibi adsignato; te enim sequor σχεδιάζοντα.</p>
<p><span class="br"></span><span class="lineNumber">12</span><span class="br"></span>Cicerones pueri amant inter se, discunt, exercentur; sed alter, ut Isocrates dixit in Ephoro et Theopompo, frenis eget, alter calcaribus. Quinto togam puram Liberalibus cogitabam dare; mandavit enim pater. ea sic observabo quasi intercalatum non sit. Dionysius mihi quidem in &lt;a&gt;moribus est. pueri autem aiunt eum furenter irasci; sed homo nec doctior nec sanctior fieri potest nec tui meique amantior.</p>
<p><span class="br"></span><span class="lineNumber">13</span><span class="br"></span>Thermum, Silium vere audis laudari; valde se honeste gerunt. adde M. Nonium, Bibulum, me si voles. iam Scrofa vellem haberet ubi posset; est enim lautum negotium.


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_116_7"><a class="footnoteCrossrefLink" href="#target_note_LCL008_116_7" title="Click to highlight in text"><sup class="lineRef">7</sup>aufium (<span class="italic">Buecheler</span>)</a></li><script type="text/javascript">document.getElementById('note_LCL008_116_7').style.display = "none";</script><li class="note inline" id="note_LCL008_116_8"><a class="footnoteCrossrefLink" href="#target_note_LCL008_116_8" title="Click to highlight in text"><sup class="lineRef">8</sup><span class="italic">del. Wesenberg</span></a></li><script type="text/javascript">document.getElementById('note_LCL008_116_8').style.display = "none";</script></ul></section></notes></section>