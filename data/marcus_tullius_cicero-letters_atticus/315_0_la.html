<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
animo proficisci Corfinio a. d. <span class="sc">v</span> Id. Febr.; C. Hirrum cum <span class="sc">v</span> cohortibus subsequi. censeo ad nos Luceriam venias; nam te hic tutissime puto fore.</p>
</section>
<section class="div2">
<h2>161B (VIII.11B)</h2>
<h2><span class="italic">Scr. in Formiano <span class="sc">xv</span> vel <span class="sc">xiv</span> Kal. Mart. an. 49</span></h2>
<h2><span class="ac">M. Cicero Imp. S. D. Cn. Magno Procos.</span></h2>
<p class="noindent"><span class="br"></span><span class="lineNumber">1</span><span class="br"></span>A. d. <span class="sc">xv</span> Kal. Mart. Formiis accepi tuas litteras; ex quibus ea quae in agro Piceno gesta erant cognovi commodiora esse multo quam ut erat nobis nuntiatum, Vibullique virtutem industriamque libenter agnovi.</p>
<p>Nos adhuc in ea ora ubi praepositi sumus ita fuimus ut navem paratam haberemus. ea enim audiebamus et ea verebamur ut, quodcumque tu consilium cepisses,<a class="footnoteLink" href="#note_LCL008_308_1" id="target_note_LCL008_308_1"><sup>1</sup></a> id nobis persequendum putaremus. nunc quoniam auctoritate et consilio tuo in spe firmiore sumus, si teneri posse putas Tarracinam &lt;et&gt; oram maritimam, in ea manebo, etsi praesidia in oppidis nulla sunt. nemo enim nostri ordinis in his locis est praeter M. Eppium, quem ego Minturnis esse volui, vigilantem hominem et industrium. nam L. Torquatum, virum fortem et cum auctoritate, Formiis non habemus; ad te profectum arbitramur.</p>
<p><span class="br"></span><span class="lineNumber">2</span><span class="br"></span>Ego omnino, ut tibi proxime placuerat, Capuam veni eo ipso die quo tu Teano Sidicino es profectus; volueras enim me cum M. Considio pro praetore illa negotia tueri. cum eo venissem, vidi T. Ampium dilectum habere diligentissime,

</p></section><notes><section class="footnotes"><ul><li class="note" id="note_LCL008_308_1"><a class="footnoteCrossrefLink" href="#target_note_LCL008_308_1" title="Click to highlight in text"><sup class="lineRef">1</sup>percepisses (<span class="italic">Baiter</span>)</a></li><script type="text/javascript">document.getElementById('note_LCL008_308_1').style.display = "none";</script></ul></section></notes></section>