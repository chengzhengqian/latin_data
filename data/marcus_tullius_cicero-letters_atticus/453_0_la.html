<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sum non invitus; essem libentius si frater tuus ea de te loqueretur quae ego audire vellem.â€™ quod ais illum ad te scribere me sibi nullas litteras remittere, semel ab ipso accepi; ad eas Cephalioni dedi, qui multos mensis tempestatibus retentus est. Quintum filium ad me acerbissime scripsisse iam ante ad te scripsi.</p>
<p><span class="br"></span><span class="lineNumber">5</span><span class="br"></span>Extremum est quod te orem, si putas rectum esse et a te suscipi posse, cum Camillo communices ut Terentiam moneatis de testamento. tempora monent ut videat ut satis faciat quibus debeat. auditum ex Philotimo est eam scelerate quaedam facere. credibile vix est, sed certe, si quid est quod fieri possit, providendum est. de omnibus rebus velim ad me scribas et maxime quid sentias<a class="footnoteLink" href="#note_LCL097_236_4" id="target_note_LCL097_236_4"><sup>4</sup></a> de ea in qua<a class="footnoteLink" href="#note_LCL097_236_5" id="target_note_LCL097_236_5"><sup>5</sup></a> tuo consilio eg&lt;e&gt;o, etiam si nihil excogitas. id enim mihi erit pro desperato.</p>
<p><span class="sc">iii</span> Non. Iun.</p>
</section>
<section class="div2">
<h2>228 (XI.17)</h2>
<h2><span class="italic">Scr. Brundisii prid. Id. aut Id. Iun. an. 47</span></h2>
<p class="noindent">Properantibus tabellariis alienis hanc epistulam dedi. eo brevior est, et quod eram missurus nostros. Tullia mea venit ad me prid. Id. Iun. deque tua erga se observantia benevolentiaque mihi plurima exposuit litterasque reddidit trinas. ego autem ex ipsius virtute, humanitate, pietate non modo eam voluptatem non cepi quam capere ex singulari filia debui sed etiam incredibili sum dolore adfectus


</p></section><notes><section class="footnotes"><ul><li class="note" id="note_LCL097_236_4"><a class="footnoteCrossrefLink" href="#target_note_LCL097_236_4" title="Click to highlight in text"><sup class="lineRef">4</sup>scribas (<span class="italic">Manutius</span>)</a></li><script type="text/javascript">document.getElementById('note_LCL097_236_4').style.display = "none";</script><li class="note" id="note_LCL097_236_5"><a class="footnoteCrossrefLink" href="#target_note_LCL097_236_5" title="Click to highlight in text"><sup class="lineRef">5</sup>quo (<span class="italic">Wesenberg</span>)</a></li><script type="text/javascript">document.getElementById('note_LCL097_236_5').style.display = "none";</script></ul></section></notes></section>