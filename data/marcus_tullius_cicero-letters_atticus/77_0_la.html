<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
abstulisse? quid? hoc quem ad modum obtinebis? ‘oppressos vos’ inquit ‘tenebo exercitu Caesaris.’ non mehercule me tu quidem tam isto exercitu quam ingratis animis eorum hominum qui appellantur boni, qui mihi non modo praemiorum sed ne sermonum quidem umquam fructum <span class="br"></span><span class="lineNumber">3</span><span class="br"></span> ullum aut gratiam rettulerunt. quod si in eam me partem incitarem, profecto iam aliquam reperirem resistendi viam. nunc prorsus hoc statui ut, quoniam tanta controversia est Dicaearcho, familiari tuo, cum Theophrasto, amico meo, ut ille tuus τòν πρακτικòν βίον longe omnibus anteponat, hic autem τòν ϑεωρητικóν, utrique a me mos gestus esse videatur. puto enim me Dicaearcho adfatim satis fecisse; respicio nunc ad hanc familiam quae mihi non modo ut requiescam permittit sed reprehendit quia non semper quierim. qua re incumbamus, o noster Tite, ad illa praeclara studia, et eo unde discedere non oportuit aliquando revertamur.</p>
<p><span class="br"></span><span class="lineNumber">4</span><span class="br"></span>Quod de Quinti fratris epistula scribis, ad me quoque fuit ‘πρóσϑε λέων, ὄπιϑεν δὲ’—quid dicam nescio. nam ita deplorat primis versibus mansionem suam ut quemvis movere possit; ita rursus remittit ut me roget ut annalis suos emendem et edam. illud tamen quod scribit<a class="footnoteLink" href="#note_LCL007_180_1" id="target_note_LCL007_180_1"><sup>1</sup></a> animadvertas velim, de portorio circumvectionis; ait se de consili sententia rem ad senatum reiecisse. nondum videlicet meas litteras legerat, quibus ad eum re consulta et explorata perscripseram non deberi. velim, si qui Graeci iam

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_180_1"><a class="footnoteCrossrefLink" href="#target_note_LCL007_180_1" title="Click to highlight in text"><sup class="lineRef">1</sup>scribis (ς)</a></li><script type="text/javascript">document.getElementById('note_LCL007_180_1').style.display = "none";</script></ul></section></notes></section>