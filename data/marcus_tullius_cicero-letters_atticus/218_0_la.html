<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
facias? itaque irascatur qui volet, patiar; ‘τὸ γὰρ εὖ μετ’ ἐμοῦ,’ praesertim cum sex libris tamquam praedibus me ipse obstrinxerim, quos tibi tam valde probari gaudeo. e quibus unum ἱστορικὸν requiris de Cn. Flavio, Anni filio. ille vero ante decemviros non fuit, quippe qui aedilis curulis fuerit, qui magistratus multis annis post decemviros institutus est. quid ergo profecit, quod protulit fastos? occultatam putant quodam tempore istam tabulam, ut dies agendi peterentur a paucis; nec vero pauci sunt auctores Cn. Flavium scribam fastos protulisse actionesque composuisse, ne me hoc vel potius Africanum (is enim loquitur) commentum putes. οὐκ ἔλαϑέ σ&lt;ε&gt; illud de gestu histrionis? tu sceleste suspicaris, ego ἀφελῶς scripsi.</p>
<p><span class="br"></span><span class="lineNumber">9</span><span class="br"></span>De me imperatore scribis te ex Philotimi litteris cognosse; sed credo te, iam in Epiro cum esses, binas meas de omnibus rebus accepisse, unas a Pindenisso capto, alteras Laodicea, utrasque tuis pueris datas. quibus de rebus propter casum navigandi per binos tabellarios misi Romam publice litteras.</p>
<p><span class="br"></span><span class="lineNumber">10</span><span class="br"></span>De Tullia mea tibi adsentior scripsique ad eam et ad Terentiam mihi placere; tu enim ad me iam ante scripseras ‘ac vellem te in tuum veterem gregem rettulisses.’ correcta vero epistula Memmiana nihil negoti fuit; multo enim
<span class="br"></span><span class="lineNumber"></span><span class="br"></span>
</p></section><notes></notes></section>