<section class="div1 language" lang="la"><header><hgroup><h1>Cicero</h1></hgroup></header><section class="div2">
<h2>90 (IV.15)</h2>
<h2><span class="italic">Scr. Romae <span class="sc">vi</span> Kal. Sext. an. 54 (§ 8)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>De Eutychide gratum, qui vetere praenomine novo nomine T. erit Caecilius, ut est ex me et ex te iunctus Dionysius M. Pomponius. valde mehercule mihi gratum est<a class="footnoteLink" href="#note_LCL008_2_1" id="target_note_LCL008_2_1"><sup>1</sup></a> Eutychidem tua erga me benevolentia<a class="footnoteLink" href="#note_LCL008_2_2" id="target_note_LCL008_2_2"><sup>2</sup></a> cognosse suam<a class="footnoteLink" href="#note_LCL008_2_3" id="target_note_LCL008_2_3"><sup>3</sup></a> illam meo dolore συμπάϑειαν neque tum mihi obscuram neque post ingratam fuisse.</p>
<p><span class="br"></span><span class="lineNumber">2</span><span class="br"></span>Iter Asiaticum tuum puto tibi suscipiendum fuisse, numquam enim tu sine iustissima causa tam longe a tot tuis et hominibus et rebus carissimis et suavissimis abesse voluisses. sed humanitatem tuam amoremque in tuos reditus celeritas declarabit. sed vereor ne lepore suo detineat diutius praetor Clodius et homo pereruditus, ut aiunt, et nunc quidem deditus Graecis litteris Pituanius. sed si vis homo esse, recipe te ad nos ad quod tempus confirmasti. cum illis tamen cum salvi venerint Romae vivere licebit.</p>
<p><span class="br"></span><span class="lineNumber">3</span><span class="br"></span>Avere te scribis accipere aliquid a me litterarum. dedi, ac multis quidem de rebus ἡμερολεγδὸν perscripta omnia; sed, ut conicio, quoniam mihi non videris in Epiro diu fuisse, redditas tibi non arbitror. genus autem mearum ad te quidem litterarum eius modi fere est ut non libeat



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_2_1"><a class="footnoteCrossrefLink" href="#target_note_LCL008_2_1" title="Click to highlight in text"><sup class="lineRef">1</sup>si <span class="italic">vel</span> se (<span class="italic">Buecheler</span>)</a></li><script type="text/javascript">document.getElementById('note_LCL008_2_1').style.display = "none";</script><li class="note" id="note_LCL008_2_2"><a class="footnoteCrossrefLink" href="#target_note_LCL008_2_2" title="Click to highlight in text"><sup class="lineRef">2</sup>tuam . . . benevolentiam (<span class="italic">Baiter</span>)</a></li><script type="text/javascript">document.getElementById('note_LCL008_2_2').style.display = "none";</script><li class="note" id="note_LCL008_2_3"><a class="footnoteCrossrefLink" href="#target_note_LCL008_2_3" title="Click to highlight in text"><sup class="lineRef">3</sup>cognosces suam <span class="italic">al</span>. (<span class="italic">Baiter</span>)</a></li><script type="text/javascript">document.getElementById('note_LCL008_2_3').style.display = "none";</script></ul></section></notes></section>