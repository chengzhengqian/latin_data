<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
rectumne existima&lt;s&gt; cuiquam &lt;ante quam&gt;<a class="footnoteLink" href="#note_LCL491_84_1" id="target_note_LCL491_84_1"><sup>1</sup></a> Bruto, cui te auctore προσφωνῶ? scripsit enim Balbus ad me se a te quintum de finibus librum descripsisse; in quo non sane multa mutavi, sed tamen quaedam. tu autem commode feceris si reliquos continueris, ne et ἀδιóρϑωτα habeat Balbus et ἕωλα Brutus. sed haec hactenus, ne videar περì μικρὰ σπουδάζειν. etsi nunc quidem maxima mihi sunt haec. quid est enim aliud?</p>
<p>Varroni quidem quae scripsi te auctore ita propero mittere ut iam Romam miserim describenda. ea si voles, statim habebis. scripsi enim ad librarios ut fieret tuis, si tu velles, describendi potestas. ea vero continebis quoad ipse te videam; quod diligentissime facere soles cum a me tibi dictum est.</p>
<p><span class="br"></span><span class="lineNumber">2</span><span class="br"></span>Quo modo autem fugit me tibi dicere? mirifice Caerellia <span class="br"></span><span class="lineNumber">(5)</span><span class="br"></span> studio videlicet philosophiae flagrans describit a tuis: istos ipsos de finibus habet. ego autem tibi confirmo (possum falli ut homo) a meis eam non habere; numquam enim ab oculis meis afuerunt. tantum porro aberat ut binos scriberent, vix singulos confecerunt. tuorum tamen ego nullum delictum arbitror itemque te volo existimare; a me enim praetermissum est ut dicerem me eos exire nondum velle. hui, quam diu de nugis! de re enim nihil habeo quod loquar.</p>
<p><span class="br"></span><span class="lineNumber">3</span><span class="br"></span>De Dolabella tibi adsentior. coheredes, ut scribis, in <span class="br"></span><span class="lineNumber">(6)</span><span class="br"></span> Tusculano. de Caesaris adventu scripsit ad me Balbus non ante Kal. Sext. de Attica optime, quod levius ac lenius et

</p></section><notes><section class="footnotes"><ul><li class="note" id="note_LCL491_84_1"><a class="footnoteCrossrefLink" href="#target_note_LCL491_84_1" title="Click to highlight in text"><sup class="lineRef">1</sup>qui quam <span class="italic">vel</span> quicq- (<span class="italic">Victorius</span>)</a></li><script type="text/javascript">document.getElementById('note_LCL491_84_1').style.display = "none";</script></ul></section></notes></section>