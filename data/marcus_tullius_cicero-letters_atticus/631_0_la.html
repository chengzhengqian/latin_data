<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
provinciae decernantur. hoc certe melius quam illa Περσικὴ porticus; †nolo enim Lacedaemonem longinquo quo in Lanuvium existimavit†.<a class="footnoteLink" href="#note_LCL491_244_1" id="target_note_LCL491_244_1"><sup>1</sup></a> ‘rides’ inquies ‘in talibus rebus?’ quid faciam? plorando fessus sum.</p>
<p><span class="br"></span><span class="lineNumber">2</span><span class="br"></span>Di immortales! quam me conturbatum tenuit epistulae tuae prior pagina! quid autem iste in domo tua casus armorum? sed hunc quidem nimbum cito transisse laetor. tu quid egeris tua cum tristi tum etiam difficili ad consiliandum legatione vehementer exspecto; est enim inexplicabilis. ita circumsedemur copiis omnibus. me quidem Bruti litterae quas ostendis a te lectas ita perturbarunt ut, quamquam ante egebam consilio, tamen animi dolore sim tardior. sed plura, cum ista cognoro. hoc autem tempore quod scriberem nihil erat, eoque minus quod dubitabam tu has ipsas litteras essesne accepturus; erat enim incertum visurusne te esset tabellarius. ego tuas litteras vehementer exspecto.</p>
</section>
<section class="div2">
<h2>388 (XV.10)</h2>
<h2><span class="italic">Scr. in Tusculano (?) fort. Non. Iun. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent">O Bruti amanter scriptas litteras! o iniquum tuum tempus qui ad eum ire non possis! ego autem quid scribam? ut

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_244_1"><a class="footnoteCrossrefLink" href="#target_note_LCL491_244_1" title="Click to highlight in text"><sup class="lineRef">1</sup><span class="italic">sic temptavit SB</span>: nullum e- L- longinquiorem quam Lanuvinam existimaris</a></li><script type="text/javascript">document.getElementById('note_LCL491_244_1').style.display = "none";</script></ul></section></notes></section>