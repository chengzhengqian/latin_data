<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>108 (V.15)</h2>
<h2><span class="italic">Scr. Laodiceae <span class="sc">iii</span> Non. Sext. an. 51 (§ 3)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Laodiceam veni prid. Kal. Sext.; ex hoc die clavum anni movebis.<a class="footnoteLink" href="#note_LCL008_64_1" id="target_note_LCL008_64_1"><sup>1</sup></a> nihil exoptatius adventu meo, nihil c&lt;1&gt;arius;<a class="footnoteLink" href="#note_LCL008_64_2" id="target_note_LCL008_64_2"><sup>2</sup></a> sed est incredibile quam me negoti taedeat, &lt;cum&gt;<a class="footnoteLink" href="#note_LCL008_64_3" id="target_note_LCL008_64_3"><sup>3</sup></a> non habeat satis magnum campum ille tibi non ignotus cursus animi et industriae meae, praeclara opera cesset. quippe ius Laodiceae me dicere, cum Romae A. Plotius dicat! et, cum exercitum noster amicus habeat tantum, me nomen habere duarum legionum exilium! denique haec non desidero: lucem, forum, urbem, domum, vos desidero. sed feram ut potero, sit modo annuum; si prorogatur, actum est. verum perfacile resisti potest, tu modo Romae sis.</p>
<p><span class="br"></span><span class="lineNumber">2</span><span class="br"></span>Quaeris quid hic agam. ita vivam ut maximos sumptus facio. mirifice delector hoc instituto. admirabilis abstinentia ex praeceptis tuis, ut verear ne illud quod tecum permutavi versura mihi solvendum sit. Appi vulnera non refrico, sed apparent nec occuli possunt.</p>
<p><span class="br"></span><span class="lineNumber">3</span><span class="br"></span>Iter Laodicea faciebam a. d. <span class="sc">iii</span> Non. Sext., cum has litteras dabam, in castra in Lycaoniam. inde ad Taurum cogitabam, ut cum Moeragene signis collatis, si possem, de servo tuo deciderem. ‘clitellae bovi sunt impositae; plane non est nostrum onus’; sed feremus, modo, si me amas, sit



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_64_1"><a class="footnoteCrossrefLink" href="#target_note_LCL008_64_1" title="Click to highlight in text"><sup class="lineRef">1</sup>animo verbis (<span class="italic">Bosius</span>)</a></li><script type="text/javascript">document.getElementById('note_LCL008_64_1').style.display = "none";</script><li class="note inline" id="note_LCL008_64_2"><a class="footnoteCrossrefLink" href="#target_note_LCL008_64_2" title="Click to highlight in text"><sup class="lineRef">2</sup><span class="italic">add. SB</span></a></li><script type="text/javascript">document.getElementById('note_LCL008_64_2').style.display = "none";</script><li class="note inline" id="note_LCL008_64_3"><a class="footnoteCrossrefLink" href="#target_note_LCL008_64_3" title="Click to highlight in text"><sup class="lineRef">3</sup><span class="italic">add. Mueller</span></a></li><script type="text/javascript">document.getElementById('note_LCL008_64_3').style.display = "none";</script></ul></section></notes></section>