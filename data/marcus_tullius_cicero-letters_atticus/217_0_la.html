<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Torquato nostro in tuo Laenio, Pompeio ipsi in Sex. Statio negavi et iis probavi, si equites deductos moleste feret, accipiam equidem dolorem mihi illum irasci sed multo maiorem non esse eum talem qualem putassem.</p>
<p><span class="br"></span><span class="lineNumber">7</span><span class="br"></span>Illud quidem fatebitur Scaptius, me ius dicente sibi omnem pecuniam ex edicto meo auferendi potestatem fuisse. addo etiam illud, quod vereor tibi ipsi ut probem: consistere usura debuit, quae erat in edicto meo; deponere volebant: impetravi a Salaminis ut silerent. veniam illi quidem mihi dederunt, sed quid iis fiet si huc Paulus venerit? sed totum hoc Bruto dedi; qui de me ad te humanissimas litteras scripsit, ad me autem, etiam cum rogat aliquid, contumaciter, adroganter, ἀκοινονοήτως solet scribere. tu autem velim ad eum scribas de his rebus, ut sciam quo modo haec accipiat; facies enim me certiorem.</p>
<p>Atque haec superioribus litteris diligenter ad te perscripseram, sed plane te intellegere volui mihi non excidisse illud quod tu ad me quibusdam litteris scripsisses, si nihil aliud de hac provincia nisi illius benevolentiam deportassem, mihi id satis esse. sit sane, quoniam ita tu vis, sed tamen cum eo, credo, quod sine peccato meo fiat. igitur meo decreto soluta res Scaptio statim. quam id rectum<a class="footnoteLink" href="#note_LCL008_112_6" id="target_note_LCL008_112_6"><sup>6</sup></a> <span class="br"></span><span class="lineNumber">8</span><span class="br"></span> sit tu iudicabis; ne ad Catonem quidem provocabo. sed noli me putare ἐγκελεύσματα illa tua abiecisse, quae mihi in visceribus haerent. flens mihi meam famam commendasti; quae epistula tua est in qua mentionem &lt;non&gt;

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_112_6"><a class="footnoteCrossrefLink" href="#target_note_LCL008_112_6" title="Click to highlight in text"><sup class="lineRef">6</sup>decretum (<span class="italic">Manutius</span>)</a></li><script type="text/javascript">document.getElementById('note_LCL008_112_6').style.display = "none";</script></ul></section></notes></section>