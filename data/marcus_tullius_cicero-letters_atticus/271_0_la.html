<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>132 (VII.9)</h2>
<h2><span class="italic">Scr. in Formiano <span class="sc">iv</span> Kal. Ian. an. 50</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>‘Cottidiene’ inquis ‘a te accipiendae litterae sunt?’ si habebo cui dem, cottidie. ‘at iam ipse ades.’ tum igitur cum venero desinam. unas video mihi a te non esse redditas, quas L. Quinctius, familiaris meus, cum ferret ad bustum <span class="br"></span><span class="lineNumber">2</span><span class="br"></span> Basili vulneratus et despoliatus est. videbis igitur num quid fuerit in iis quod me scire opus sit. et simul hoc διευκρινήσεις πρóβλημα sane πολιτικóν:—</p>
<p>Cum sit necesse aut haberi Caesaris rationem illo exercitum vel per senatum vel per tribunos pl. obtinente, aut persuaderi Caesari ut tradat provinciam atque exercitum et ita consul fiat, aut, si id ei non persuadeatur, haberi comitia sine illius ratione illo patiente atque obtinente provinciam, aut, si per tribunos pl. non patiatur &lt;et&gt; tamen quiescat, rem adduci ad interegnum, aut, si ob eam causam quod ratio eius non habeatur exercitum adducat, armis cum eo contendere, illum autem initium facere armorum aut statim nobis minus paratis aut tum cum comitiis amicis eius postulantibus ut e lege ratio habeatur impetratum non sit, ire autem ad arma aut hanc unam ob causam quod ratio non habeatur aut addita causa si forte tribunus pl. senatum impediens aut populum incitans notatus aut senatus consulto circumscriptus aut sublatus aut expulsus [sit]<a class="footnoteLink" href="#note_LCL008_220_1" id="target_note_LCL008_220_1"><sup>1</sup></a> dicensve

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_220_1"><a class="footnoteCrossrefLink" href="#target_note_LCL008_220_1" title="Click to highlight in text"><sup class="lineRef">1</sup><span class="italic">secl. SB</span></a></li><script type="text/javascript">document.getElementById('note_LCL008_220_1').style.display = "none";</script></ul></section></notes></section>