<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
urbem ἀλογίστως reliquit, sic Italiam relinquat.’ eodem die das alteras litteras quibus mihi consulenti planissime respondes; est enim sic: ‘sed venio ad consultationem tuam. si Gnaeus Italia cedit, in urbem redeundum puto; quae enim finis peregrinationis?’ hoc mihi plane haesit, et nunc ita video, infinitum bellum iunctum miserrima fuga, quam <span class="br"></span><span class="lineNumber">5</span><span class="br"></span> tu peregrinationem ὑποκορίζῃ. sequitur χρησμὸς <span class="sc">vi</span> &lt;Kal.&gt; Febr.: ‘ego, si Pompeius manet in Italia nec res ad pactionem venit, longius bellum puto fore; sin Italiam relinquit, ad posterum bellum ἄσπονδον strui existimo.’ huius igitur belli ego particeps et socius et adiutor esse cogor quod et ἄσπονδον est &lt;et&gt; cum civibus! deinde <span class="sc">vii</span> Id. Febr., cum iam plura audires de Pompei consilio, concludis epistulam quandam hoc modo: ‘ego quidem tibi non sim auctor, si Pompeius Italiam relinquit, te quoque profugere. summo enim periculo faci&lt;e&gt;s nec rei publicae proderis; cui quidem posterius poteris prodesse, si manseris.’ quem φιλóπατριν ac πολιτικòν hominis prudentis <span class="br"></span><span class="lineNumber">6</span><span class="br"></span> et amici tali admonitu non moveret auctoritas? deinde <span class="sc">iii</span> Id. Febr. iterum mihi respondes consulenti sic: ‘quod quaeris a me fugamne foedam an moram nefandam<a class="footnoteLink" href="#note_LCL097_58_5" id="target_note_LCL097_58_5"><sup>5</sup></a> utiliorem putem, ego vero in praesentia subitum discessum et praecipitem profectionem cum tibi tum ipsi Gnaeo inutilem et periculosam puto et satius esse existimo vos dispertitos et in speculis esse; sed me dius fidius turpe nobis puto esse de fuga cogitare.’ hoc turpe Gnaeus noster biennio ante cogitavit; ita sullaturit animus eius et proscripturi&lt;t&gt; iam diu. inde, ut opinor, cum tu ad me quaedam γενικώτερον<a class="footnoteLink" href="#note_LCL097_58_6" id="target_note_LCL097_58_6"><sup>6</sup></a> scripsisses et ego mihi a te


</p></section><notes><section class="footnotes"><ul><li class="note" id="note_LCL097_58_5"><a class="footnoteCrossrefLink" href="#target_note_LCL097_58_5" title="Click to highlight in text"><sup class="lineRef">5</sup>defendam (<span class="italic">Lambinus</span>)</a></li><script type="text/javascript">document.getElementById('note_LCL097_58_5').style.display = "none";</script><li class="note" id="note_LCL097_58_6"><a class="footnoteCrossrefLink" href="#target_note_LCL097_58_6" title="Click to highlight in text"><sup class="lineRef">6</sup>PENIK- (<span class="italic">Victorius</span>: ἀρρενικ- ς)</a></li><script type="text/javascript">document.getElementById('note_LCL097_58_6').style.display = "none";</script></ul></section></notes></section>