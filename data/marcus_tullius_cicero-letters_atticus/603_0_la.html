<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
nostro adfatim satis fecerim, excurrere in Graeciam. magni interest Ciceronis vel mea potius vel mehercule utriusque me intervenire discenti. nam epistula Leonidae quam ad me misisti quid habet, quaeso, in quo magno opere laetemur? numquam ille mihi satis laudari videbitur cum ita laudabitur, ‘quo modo nunc est.’ non est fidentis hoc testimonium, sed potius timentis. Herodi autem mandaram ut mihi κατὰ μíτον scriberet; a quo adhuc nulla littera est. vereor ne nihil habuerit quod mihi, cum cognossem, iucundum putaret fore.</p>
<p><span class="br"></span><span class="lineNumber">4</span><span class="br"></span>Quod ad Xenonem scripsisti, valde mihi gratum est; nihil enim deesse Ciceroni cum ad officium tum ad existimationem meam pertinet. Flammam Flaminium audio Romae esse. ad eum scripsi me tibi mandasse per litteras ut de Montani negotio cum eo loquerere, et velim cures epistulam quam ad eum misi reddendam, et ipse, quod commodo tuo fiat, cum eo colloquare. puto, si quid in homine pudoris est, praestaturum eum, ne sero cum damno<a class="footnoteLink" href="#note_LCL491_188_3" id="target_note_LCL491_188_3"><sup>3</sup></a> dependatur. de Attica pergratum mihi fecisti quod curasti ut ante scirem recte esse quam non belle fuisse.</p>
</section>
<section class="div2">
<h2>371 (XIV.17)</h2>
<h2><span class="italic">Scr. in Pompeiano <span class="sc">v</span> Non. Mai. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>In Pompeianum veni <span class="sc">v</span> Non. Mai., cum pridie, ut antea ad te scripsi, Piliam in Cumano collocavissem. ibi mihi cenanti litterae tuae sunt redditae quas dederas Demetrio

</p></section><notes><section class="footnotes"><ul><li class="note" id="note_LCL491_188_3"><a class="footnoteCrossrefLink" href="#target_note_LCL491_188_3" title="Click to highlight in text"><sup class="lineRef">3</sup>spero (<span class="italic">vel</span> se pro) quodammodo (<span class="italic">Orelli</span>)</a></li><script type="text/javascript">document.getElementById('note_LCL491_188_3').style.display = "none";</script></ul></section></notes></section>