<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
et ᾽Αττικώτατα &lt;et&gt; gravissime dici. sed haec coram. nunc nec sine epistula nec cum inani epistula volui ad te Metrodorum venire.</p>
</section>
<section class="div2">
<h2>379 (XV.2)</h2>
<h2><span class="italic">Scr. in Vescino <span class="sc">xv</span> Kal. Iun. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span><span class="sc">xv</span> Kal. e Sinuessano proficiscens cum dedissem ad te litteras devertissemque †acutius†<a class="footnoteLink" href="#note_LCL491_222_1" id="target_note_LCL491_222_1"><sup>1</sup></a> in Vescino, accepi a tabellario tuas litteras; in quibus nimis multa de Buthroto. non enim tibi ea res maiori curae aut est aut erit quam mihi; sic enim decet te mea curare, tua me. quam ob rem id quidem sic susceptum est mihi ut nihil sim habiturus antiqui&lt;u&gt;s.</p>
<p><span class="br"></span><span class="lineNumber">2</span><span class="br"></span>L. Antonium contionatum esse cognovi tuis litteris et aliis sordide, sed id quale fuerit nescio; nihil enim scripti. de Menedemo probe. Quintus certe ea dictitat quae scribis. consilium meum a te probari quod ea non scribam quae tu a me postularis facile patior, multoque magis id prob&lt;ab&gt;is si orationem eam de qua hodie ad te scripsi legeris. quae de legionibus scribis, ea vera sunt. sed non satis hoc mihi videris tibi persuasisse qui de Buthrotiis nostris per senatum speres confici posse †quod puto tantum

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_222_1"><a class="footnoteCrossrefLink" href="#target_note_LCL491_222_1" title="Click to highlight in text"><sup class="lineRef">1</sup>ad (<span class="italic">anne</span> aput?) Acilium <span class="italic">exempli causa R. Klotz</span></a></li><script type="text/javascript">document.getElementById('note_LCL491_222_1').style.display = "none";</script></ul></section></notes></section>