<section class="div1 language" lang="la"><header><hgroup><h1>Cicero</h1></hgroup></header><section class="div2"><blockquote><p>

cum praesertim te amicitiae vestrae<a class="footnoteLink" href="#note_LCL097_154_5" id="target_note_LCL097_154_5"><sup>5</sup></a> rationem habiturum esse pollicearis.</p></blockquote>
<p><span class="br"></span><span class="lineNumber">3</span><span class="br"></span>Habes σκυτάλην Λακωνικήν. omnino excipiam hominem. erat autem <span class="sc">v</span> Non. venturus vesperi, id est hodie; cras igitur ad me fortasse veniet. temptabo, audiam:<a class="footnoteLink" href="#note_LCL097_154_6" id="target_note_LCL097_154_6"><sup>6</sup></a> nihil properare, missurum ad Caesarem. clam agam,<a class="footnoteLink" href="#note_LCL097_154_7" id="target_note_LCL097_154_7"><sup>7</sup></a> cum paucissimis alicubi occultabor; certe hinc istis invitissimis evolabo, atque utinam ad Curionem! σύνες ὅ τοι<a class="footnoteLink" href="#note_LCL097_154_8" id="target_note_LCL097_154_8"><sup>8</sup></a> λέγω. magnus dolor accessit. efficietur aliquid dignum nobis.</p>
<p><span class="br"></span><span class="lineNumber">4</span><span class="br"></span>Δυσουρία tua mihi valde molesta; medere, amabo, dum est ἀρχή. de Massiliensibus gratae mihi tuae litterae; quaeso ut sciam quicquid audieris. Ocellam cuperem, si <span class="br"></span><span class="lineNumber">5</span><span class="br"></span> possem palam, quod a Curione effeceram. hic ego Servium exspecto; rogor enim ab eius uxore et filio, et puto opus esse. hic tamen Cytherida secum lectica aperta portat, alteram uxorem. septem praeterea coniunctae lecticae amicarum; et sunt<a class="footnoteLink" href="#note_LCL097_154_9" id="target_note_LCL097_154_9"><sup>9</sup></a> amicorum. &lt;vi&gt;de quam turpi leto pereamus, et dubita, si potes, quin ille, seu victus seu victor redierit, caedem facturus sit. ego vero vel luntriculo, si <span class="br"></span><span class="lineNumber">6</span><span class="br"></span> navis non erit, eripiam me ex istorum parricidio. sed plura scribam cum illum convenero.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_154_5"><a class="footnoteCrossrefLink" href="#target_note_LCL097_154_5" title="Click to highlight in text"><sup class="lineRef">5</sup>nostrae (<span class="italic">coni.</span> SB*)</a></li><script type="text/javascript">document.getElementById('note_LCL097_154_5').style.display = "none";</script><li class="note" id="note_LCL097_154_6"><a class="footnoteCrossrefLink" href="#target_note_LCL097_154_6" title="Click to highlight in text"><sup class="lineRef">6</sup>audeam (<span class="italic">Moser</span>)</a></li><script type="text/javascript">document.getElementById('note_LCL097_154_6').style.display = "none";</script><li class="note" id="note_LCL097_154_7"><a class="footnoteCrossrefLink" href="#target_note_LCL097_154_7" title="Click to highlight in text"><sup class="lineRef">7</sup>clamabam (<span class="italic">O. E. Schmidt</span>)</a></li><script type="text/javascript">document.getElementById('note_LCL097_154_7').style.display = "none";</script><li class="note" id="note_LCL097_154_8"><a class="footnoteCrossrefLink" href="#target_note_LCL097_154_8" title="Click to highlight in text"><sup class="lineRef">8</sup>ΩΤΘΙ (<span class="italic">Cobet</span>)</a></li><script type="text/javascript">document.getElementById('note_LCL097_154_8').style.display = "none";</script><li class="note" id="note_LCL097_154_9"><a class="footnoteCrossrefLink" href="#target_note_LCL097_154_9" title="Click to highlight in text"><sup class="lineRef">9</sup>e(a)ae sunt <span class="italic">vel</span> s- (<span class="italic">SB</span>)</a></li><script type="text/javascript">document.getElementById('note_LCL097_154_9').style.display = "none";</script></ul></section></notes></section>