<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>352 (XIII.47a)</h2>
<h2><span class="italic">Scr. Asturae <span class="sc">iii</span> Kal. Sext. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Lepidus ad me heri vesperi litteras misit Antio. nam ibi <span class="br"></span><span class="lineNumber">(2)</span><span class="br"></span> erat. habet enim domum quam nos vendidimus. rogat magno opere ut sim Kalendis in senatu; me et sibi et Cae-sari vehementer gratum esse facturum. puto equidem nihil esse. dixisset enim tibi fortasse aliquid Oppius, quoniam Balbus est aeger. sed tamen malui venire frustra quam desiderari si opus esset &lt;et&gt;<a class="footnoteLink" href="#note_LCL491_134_1" id="target_note_LCL491_134_1"><sup>1</sup></a> moleste ferre postea. itaque hodie Anti, cras ante meridiem domi. tu velim, nisi te impedivisti, apud nos prid. Kal. cum Pilia.</p>
<p><span class="br"></span><span class="lineNumber">2</span><span class="br"></span>Te spero cum Publilio confecisse. equidem Kalendis in <span class="br"></span><span class="lineNumber">(3)</span><span class="br"></span> Tusculanum recurram; me enim absente omnia cum illis transigi malo. Quinti fratris epistulam ad te misi, non satis humane illam quidem respondentem meis litteris sed tamen quod tibi satis sit, ut equidem existimo. tu videbis.</p>
</section>
<section class="div2">
<h2>353 (XIII.52)</h2>
<h2><span class="italic">Scr. in Puteolano, ut vid., <span class="sc">xiv</span> Kal. Ian. an. 45 (§ 1)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>O hospitem mihi tam gravem ἀμεταμέλητον! fuit enim periucunde. sed cum secundis Saturnalibus ad Philippum vesperi venisset, villa ita completa a militibus est ut vix triclinium ubi cenaturus ipse Caesar esset vacaret; quippe

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_134_1"><a class="footnoteCrossrefLink" href="#target_note_LCL491_134_1" title="Click to highlight in text"><sup class="lineRef">1</sup><span class="italic">add. Wesenberg</span></a></li><script type="text/javascript">document.getElementById('note_LCL491_134_1').style.display = "none";</script></ul></section></notes></section>