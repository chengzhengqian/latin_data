<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>323 (XIII.16)</h2>
<h2><span class="italic">Scr. in Arpinati <span class="sc">vi</span> Kal. Quint. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Nos cum flumina et solitudines sequeremur quo facilius sustentare nos possemus, pedem e villa adhuc egressi non sumus; ita magnos et adsiduos imbris habebamus. illam ᾽Ακαδημικὴν σύνταξιν totam ad Varronem traduximus. primo fuit Catuli, Luculli, Hortensi; deinde, quia παρὰ τὸ πρέπον videbatur, quod erat hominibus nota non illa quidem ἀπαιδευσíα sed in his rebus ἀτριψíα, simul ac <span class="br"></span><span class="lineNumber">2</span><span class="br"></span> veni ad villam eosdem illos sermones ad Catonem Brutumque transtuli. ecce tuae litterae de Varrone. nemini visa est aptior Antiochia ratio. sed tamen velim scribas ad me, primum placeatne tibi aliquid ad illum, deinde, si placebit, hocne potissimum.</p>
<p>Quid Servilia? iamne venit? Brutus ecquid agit et quando? de Caesare quid auditur? ego ad Nonas, quem ad modum dixi. tu cum Pisone, si quid poteris.</p>
</section>
<section class="div2">
<h2>324 (XIII.17)</h2>
<h2><span class="italic">Scr. in Arpinati <span class="sc">v</span> Kal. Quint. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="sc">v</span> Kal. exspectabam Roma aliquid, non quo imperassem aliquid tuis. nunc igitur<a class="footnoteLink" href="#note_LCL491_76_1" id="target_note_LCL491_76_1"><sup>1</sup></a> eadem illa, quid Brutus cogitet, aut, si aliquid egit, &lt;quid egerit&gt;,<a class="footnoteLink" href="#note_LCL491_76_2" id="target_note_LCL491_76_2"><sup>2</sup></a> ecquid a Caesare. sed


</p></section><notes><section class="footnotes"><ul><li class="note" id="note_LCL491_76_1"><a class="footnoteCrossrefLink" href="#target_note_LCL491_76_1" title="Click to highlight in text"><sup class="lineRef">1</sup>igitur <span class="italic">hic Sedgwick, post</span> impe(t)rassem <span class="italic">codd.</span></a></li><script type="text/javascript">document.getElementById('note_LCL491_76_1').style.display = "none";</script><li class="note" id="note_LCL491_76_2"><a class="footnoteCrossrefLink" href="#target_note_LCL491_76_2" title="Click to highlight in text"><sup class="lineRef">2</sup><span class="italic">add. Boot</span></a></li><script type="text/javascript">document.getElementById('note_LCL491_76_2').style.display = "none";</script></ul></section></notes></section>