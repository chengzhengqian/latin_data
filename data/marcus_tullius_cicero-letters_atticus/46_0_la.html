<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
alia laudemus; quamquam non ἐγκωμιαστικά sunt haec sed ἱστορικά quae scribimus.</p>
<p><span class="br"></span><span class="lineNumber">11</span><span class="br"></span>Quintus frater purgat se mihi per litteras et adfirmat nihil a se cuiquam de te secus esse dictum. verum haec nobis coram summa cura et diligentia sunt agenda. tu modo nos revise aliquando. Cossinius hic, cui dedi litteras, valde mihi bonus homo et non levis et amans tui visus est et talis qualem esse eum tuae mihi litterae nuntiarant.</p>
<p>Id. Mart.</p>
</section>
<section class="div2">
<h2>20 (I.20)</h2>
<h2><span class="italic">Scr. Romae post <span class="sc">iv</span> Id. Mai. an. 60 (§ 1)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Cum e Pompeiano me Romam recepissem a. d. <span class="sc">iiii</span> Id. Mai, Cincius noster eam mihi abs te epistulam reddidit quam tu Id. Febr. dederas. ei nunc epistulae litteris his respondebo.</p>
<p>Ac primum tibi perspectum esse iudicium de te meum laetor; deinde te in iis rebus quae tibi<a class="footnoteLink" href="#note_LCL007_118_1" id="target_note_LCL007_118_1"><sup>1</sup></a> asperius a nobis atque &lt;adeo a&gt;<a class="footnoteLink" href="#note_LCL007_118_2" id="target_note_LCL007_118_2"><sup>2</sup></a> nostris et iniucundius actae videbantur moderatissimum fuisse vehementissime gaudeo idque neque amoris mediocris et ingeni summi ac sapientiae iudico. qua de re cum ad me ita suaviter, diligenter, officiose, humaniter scripseris ut non modo te hortari amplius non debeam sed ne exspectare quidem abs te aut ab ullo homine tantum facilitatis ac mansuetudinis potuerim, nihil duco esse commodius quam de his rebus nihil iam amplius scribere. cum erimus congressi, tum, si quid res feret, coram inter nos conferemus.</p>
</section><notes><section class="footnotes"><ul><li class="note" id="note_LCL007_118_1"><a class="footnoteCrossrefLink" href="#target_note_LCL007_118_1" title="Click to highlight in text"><sup class="lineRef">1</sup>mihi (<span class="italic">TP</span>)</a></li><script type="text/javascript">document.getElementById('note_LCL007_118_1').style.display = "none";</script><li class="note inline" id="note_LCL007_118_2"><a class="footnoteCrossrefLink" href="#target_note_LCL007_118_2" title="Click to highlight in text"><sup class="lineRef">2</sup><span class="italic">add. Wesenberg</span></a></li><script type="text/javascript">document.getElementById('note_LCL007_118_2').style.display = "none";</script></ul></section></notes></section>