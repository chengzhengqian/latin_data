<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
[fiat] videam an futurum esse multo ante viderim. quae cum ita sint, non est committendum ut iis paream quos contra me senatus, ne quid res publica detrimenti acciperet, armavit.</p>
<p><span class="br"></span><span class="lineNumber">9</span><span class="br"></span>Tibi sunt omnia commendata, quae commendationis meae pro tuo in nos amore non indigent. ne hercule ego quidem reperio quid scribam; sedeo enim πλουδοκῶν. etsi nihil umquam tam fuit scribendum quam nihil mihi umquam ex plurimis tuis iucunditatibus gratius accidisse quam quod meam Tulliam suavissime diligentissimeque coluisti. valde eo ipsa delectata est, ego autem non minus. cuius quidem virtus mirifica. quo modo illa fert publicam cladem, quo modo domesticas tricas! quantus autem animus in discessu nostro! est στοργή, est summa σύντηξις; <span class="br"></span><span class="lineNumber">10</span><span class="br"></span> tamen nos recte facere et bene audire vult. sed hac super re mi&lt;nu&gt;s,<a class="footnoteLink" href="#note_LCL097_140_17" id="target_note_LCL097_140_17"><sup>17</sup></a> ne meam ipse συμπάϑειαν iam evocem.</p>
<p>Tu, si quid de Hispaniis certius et si quid aliud, dum adsumus, scribes, et ego fortasse discedens dabo ad te aliquid, eo etiam magis quod Tullia te non putabat hoc tempore ex Italia. cum An&lt;to&gt;nio item est agendum ut cum Curione, Melitae me velle esse, civili bello<a class="footnoteLink" href="#note_LCL097_140_18" id="target_note_LCL097_140_18"><sup>18</sup></a> nolle interesse. eo velim tam facili ut&lt;i&gt; possim et tam bono in me quam Curione. is ad Misenum <span class="sc">vi</span> Non. venturus dicebatur, id est hodie. sed praemisit mihi odiosas litteras hoc exemplo:</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL097_140_17"><a class="footnoteCrossrefLink" href="#target_note_LCL097_140_17" title="Click to highlight in text"><sup class="lineRef">17</sup><span class="italic">add. SB</span></a></li><script type="text/javascript">document.getElementById('note_LCL097_140_17').style.display = "none";</script><li class="note" id="note_LCL097_140_18"><a class="footnoteCrossrefLink" href="#target_note_LCL097_140_18" title="Click to highlight in text"><sup class="lineRef">18</sup>huic libello <span class="italic">vel</span> huic bello (<span class="italic">SB</span>: huic c- b- <span class="italic">Wesenberg</span>)</a></li><script type="text/javascript">document.getElementById('note_LCL097_140_18').style.display = "none";</script></ul></section></notes></section>