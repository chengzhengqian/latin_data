<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
praesentem restituere in eius veterem gratiam non potui. hoc eo ad te scripsi quod is me accusare de te solebat. in se expertus est illum esse minus exorabilem, meum studium nec tibi defuisse.</p>
<p>Tulliolam C. Pisoni L. f. Frugi despondimus.</p>
</section>
<section class="div2">
<h2>9 (I.4)</h2>
<h2><span class="italic">Scr. Romae an. 66 parte priore</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Crebras exspectationes nobis tui commoves. nuper quidem, cum te iam adventare arbitraremur, repente abs te in mensem Quintilem reiecti sumus. nunc vero censeo,<a class="footnoteLink" href="#note_LCL007_46_1" id="target_note_LCL007_46_1"><sup>1</sup></a> quod commodo tuo facere poteris, venias ad id tempus quod scribis. obieris Quinti fratris comitia, nos longo intervallo viseris, Acutilianam controversiam transegeris. hoc me etiam Peducaeus ut ad te scriberem admonuit. putamus enim utile esse te aliquando iam rem transigere. mea intercessio parata et est et fuit.</p>
<p><span class="br"></span><span class="lineNumber">2</span><span class="br"></span>Nos hic incredibili ac singulari populi voluntate de C. Macro transegimus. cui cum aequi fuissemus, tamen multo maiorem fructum ex populi existimatione illo damnato cepimus quam ex ipsius, si absolutus esset, gratia cepissemus.</p>
<p><span class="br"></span><span class="lineNumber">3</span><span class="br"></span>Quod ad me de Hermathena scribis per mihi gratum

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_46_1"><a class="footnoteCrossrefLink" href="#target_note_LCL007_46_1" title="Click to highlight in text"><sup class="lineRef">1</sup>sentio (<span class="italic">Hervagius</span>)</a></li><script type="text/javascript">document.getElementById('note_LCL007_46_1').style.display = "none";</script></ul></section></notes></section>