<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Tu tuum consilium etsi non in longinquum tempus differs (iam enim illum emptum pacificatorem perorasse puto, iam actum aliquid esse in consessu senatorum; &lt;senatum&gt;<a class="footnoteLink" href="#note_LCL097_106_3" id="target_note_LCL097_106_3"><sup>3</sup></a> enim non<a class="footnoteLink" href="#note_LCL097_106_4" id="target_note_LCL097_106_4"><sup>4</sup></a> puto), tamen suspensum meum detines, sed eo minus quod non dubito quid nobis agendum putes; qui<a class="footnoteLink" href="#note_LCL097_106_5" id="target_note_LCL097_106_5"><sup>5</sup></a> enim Flavio legionem et Siciliam dari scribas et id iam fieri, quae tu scelera partim parari iam et cogitari, partim ex tempore futura censes? ego vero Solonis, popularis tui (ut puto, &lt;iam&gt;<a class="footnoteLink" href="#note_LCL097_106_6" id="target_note_LCL097_106_6"><sup>6</sup></a> etiam mei), legem neglegam, qui capite sanxit si qui in seditione non alterius utrius partis fuisset, &lt;et&gt;<a class="footnoteLink" href="#note_LCL097_106_7" id="target_note_LCL097_106_7"><sup>7</sup></a> nisi si tu aliter censes, et hinc abero et illim.<a class="footnoteLink" href="#note_LCL097_106_8" id="target_note_LCL097_106_8"><sup>8</sup></a> sed alterum mihi est certius, nec praeripiam tamen; exspectabo tuum consilium et eas litteras, nisi alias iam dedisti, quas scripsi ut Cephalioni dares.</p>
<p><span class="br"></span><span class="lineNumber">3</span><span class="br"></span>Quod scribis, non quo alicunde audieris, sed te ipsum putare me attractum iri si de pace agatur, mihi omnino non venit in mentem quae possit actio esse de pace, cum illi certissimum sit, si possit, exspoliare exercitu et provincia Pompeium; nisi forte iste nummarius<a class="footnoteLink" href="#note_LCL097_106_9" id="target_note_LCL097_106_9"><sup>9</sup></a> ei potest persuadere ut, dum oratores eant et redeant, quiescat. nihil video quod sperem aut quod iam putem fieri posse. sed tamen hominis hoc ipsum probi est? est magnum et τῶν<a class="footnoteLink" href="#note_LCL097_106_10" id="target_note_LCL097_106_10"><sup>10</sup></a> πολιτικωτάτων σκεμμάτων, veniendumne sit in consilium tyranni si is aliqua de re bona deliberaturus sit. qua re si quid eius modi








</p></section><notes><section class="footnotes"><ul><li class="note" id="note_LCL097_106_3"><a class="footnoteCrossrefLink" href="#target_note_LCL097_106_3" title="Click to highlight in text"><sup class="lineRef">3</sup><span class="italic">add. Malaespina</span> (<span class="italic">post</span> puto), <span class="italic">Graevius</span></a></li><script type="text/javascript">document.getElementById('note_LCL097_106_3').style.display = "none";</script><li class="note" id="note_LCL097_106_4"><a class="footnoteCrossrefLink" href="#target_note_LCL097_106_4" title="Click to highlight in text"><sup class="lineRef">4</sup>non enim (<span class="italic">Graevius</span>)</a></li><script type="text/javascript">document.getElementById('note_LCL097_106_4').style.display = "none";</script><li class="note inline" id="note_LCL097_106_5"><a class="footnoteCrossrefLink" href="#target_note_LCL097_106_5" title="Click to highlight in text"><sup class="lineRef">5</sup>quid (<span class="italic">Wesenberg</span>)</a></li><script type="text/javascript">document.getElementById('note_LCL097_106_5').style.display = "none";</script><li class="note" id="note_LCL097_106_6"><a class="footnoteCrossrefLink" href="#target_note_LCL097_106_6" title="Click to highlight in text"><sup class="lineRef">6</sup><span class="italic">add. Orelli</span></a></li><script type="text/javascript">document.getElementById('note_LCL097_106_6').style.display = "none";</script><li class="note" id="note_LCL097_106_7"><a class="footnoteCrossrefLink" href="#target_note_LCL097_106_7" title="Click to highlight in text"><sup class="lineRef">7</sup><span class="italic">add. Boot</span></a></li><script type="text/javascript">document.getElementById('note_LCL097_106_7').style.display = "none";</script><li class="note" id="note_LCL097_106_8"><a class="footnoteCrossrefLink" href="#target_note_LCL097_106_8" title="Click to highlight in text"><sup class="lineRef">8</sup>filii (<span class="italic">Orelli</span>)</a></li><script type="text/javascript">document.getElementById('note_LCL097_106_8').style.display = "none";</script><li class="note" id="note_LCL097_106_9"><a class="footnoteCrossrefLink" href="#target_note_LCL097_106_9" title="Click to highlight in text"><sup class="lineRef">9</sup>summarius (<span class="italic">Manutius</span>)</a></li><script type="text/javascript">document.getElementById('note_LCL097_106_9').style.display = "none";</script><li class="note" id="note_LCL097_106_10"><a class="footnoteCrossrefLink" href="#target_note_LCL097_106_10" title="Click to highlight in text"><sup class="lineRef">10</sup>et m- sit ΩΝ (<span class="italic">SB, duce Orelli</span>)</a></li><script type="text/javascript">document.getElementById('note_LCL097_106_10').style.display = "none";</script></ul></section></notes></section>