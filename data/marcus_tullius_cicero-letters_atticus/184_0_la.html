<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
tempus, ut mihi rescripsisti,<a class="footnoteLink" href="#note_LCL008_46_1_1" id="target_note_LCL008_46_1_1"><sup>1</sup></a> memento curare per te et per omnis nostros, in primis per Hortensium, ut annus noster maneat suo statu, ne quid novi decernatur. hoc tibi ita mando ut dubitem an etiam te rogem ut pugnes ne intercaletur. sed non audeo tibi omnia onera imponere; annum quidem utique teneto.</p>
<p><span class="br"></span><span class="lineNumber">3</span><span class="br"></span>Cicero meus, modestissimus et suavissimus puer, tibi salutem dicit. Dionysium semper equidem, ut scis, dilexi, sed cottidie pluris facio, et mehercule in primis quod te amat nec tui mentionem intermitti sinit.</p>
</section>
<section class="div2">
<h2>103 (V.10)</h2>
<h2><span class="italic">Scr. Athenis <span class="sc">iv</span> Kal. Quint., ut vid., an. 51</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Ut Athenas a. d. <span class="sc">vii</span><a class="footnoteLink" href="#note_LCL008_46_1_2" id="target_note_LCL008_46_1_2"><sup>1</sup></a> Kal. Quint. veneram, exspectabam ibi iam quartum diem Pomptinum neque de eius adventu certi quicquam habebam. eram autem totus, crede mihi, tecum et, quamquam sine iis per me ipse, tamen acrius vestigiis tuis monitus de te cogitabam. quid quaeris? non mehercule alius ullus sermo nisi de te.</p>
<p><span class="br"></span><span class="lineNumber">2</span><span class="br"></span>Sed tu de &lt;me&gt; ipso aliquid scire fortasse mavis. haec sunt. adhuc sumptus nec in me aut publice aut privatim nec in quemquam comitum. nihil accipitur lege Iulia, nihil ab hospite. persuasum est omnibus meis serviendum esse famae meae. belle adhuc. hoc animadversum Graecorum


</p></section><notes></notes></section>