<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
erat totus noster. huic nihil suspicabamur cum hoc mari negoti fore. quo me nunc vertam? undique custodior.</p>
<p><span class="br"></span><span class="lineNumber">2</span><span class="br"></span>Sed satis lacrimis. παραποπλευτέον<a class="footnoteLink" href="#note_LCL097_162_2" id="target_note_LCL097_162_2"><sup>2</sup></a> igitur et occulte in aliquam onerariam corrependum, non committendum ut etiam compacto prohibiti videamur. Sicilia petenda; quam si erimus nacti, maiora quaedam consequemur. sit modo recte in Hispaniis! quamquam de ipsa Sicilia utinam sit verum! sed adhuc nihil secundi. concursus Siculorum ad Catonem dicitur factus, orasse ut resisteret, omnia pollicitos; commotum illum dilectum habere coepisse. non credo; at<a class="footnoteLink" href="#note_LCL097_162_3" id="target_note_LCL097_162_3"><sup>3</sup></a> est luculentus auctor. potuisse certe teneri illam provinciam scio. ab Hispaniis autem iam audietur.</p>
<p><span class="br"></span><span class="lineNumber">3</span><span class="br"></span>Hic nos C. Marcellum habemus eadem &lt;f&gt;ere<a class="footnoteLink" href="#note_LCL097_162_4" id="target_note_LCL097_162_4"><sup>4</sup></a> cogitantem aut bene simulantem; quamquam ipsum non videram sed ex familiarissimo eius audiebam. tu, quaeso, si quid habebis novi; ego, si quid moliti erimus, ad te statim scribam. Quintum filium severius adhibebo. utinam proficere possem! tu tamen eas epistulas quibus asperius de eo scripsi aliquando concerpito, ne quando quid emanet; ego item tuas.</p>
<p><span class="br"></span><span class="lineNumber">4</span><span class="br"></span>Servium exspecto nec ab eo quicquam ὑγιές. scies quicquid erit.</p>
</section><notes><section class="footnotes"><ul><li class="note" id="note_LCL097_162_2"><a class="footnoteCrossrefLink" href="#target_note_LCL097_162_2" title="Click to highlight in text"><sup class="lineRef">2</sup>ΠΑΡΑΟΤΑΕΥΤ- <span class="italic">vel sim</span>. (<span class="italic">E. Thomas</span>)</a></li><script type="text/javascript">document.getElementById('note_LCL097_162_2').style.display = "none";</script><li class="note" id="note_LCL097_162_3"><a class="footnoteCrossrefLink" href="#target_note_LCL097_162_3" title="Click to highlight in text"><sup class="lineRef">3</sup>ut (<span class="italic">Purser</span>)</a></li><script type="text/javascript">document.getElementById('note_LCL097_162_3').style.display = "none";</script><li class="note" id="note_LCL097_162_4"><a class="footnoteCrossrefLink" href="#target_note_LCL097_162_4" title="Click to highlight in text"><sup class="lineRef">4</sup>e re (ς: vere <span class="italic">Madvig</span>)</a></li><script type="text/javascript">document.getElementById('note_LCL097_162_4').style.display = "none";</script></ul></section></notes></section>