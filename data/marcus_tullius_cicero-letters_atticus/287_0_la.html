<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
adesse iussi sumus) <span class="sc">iii</span> Non. profectus sum, cum has litteras dedi.</p>
<p>Responsa Pompei grata populo et probata contioni esse dicuntur; ita putaram. quae quidem ille &lt;si&gt; repudiarit, iacebit; si acceperit, &lt;vicerit&gt;.<a class="footnoteLink" href="#note_LCL008_252_1" id="target_note_LCL008_252_1"><sup>1</sup></a> ‘utrum igitur’ inquies ‘mavis?’ responderem si quem ad modum parati essemus <span class="br"></span><span class="lineNumber">2</span><span class="br"></span> scirem. Cassium erat hic auditum expulsum Ancona eamque urbem a nobis teneri. si bellum futurum est, negotium utile. Caesarem quidem L. Caesare cum mandatis de pace misso tamen aiunt acerrime dilectum habere, loca occupare, vincire praesidiis. o perditum latronem! &lt;ο&gt; vix ullo otio compensandam hanc rei publicae turpitudinem! sed stomachari desinamus, tempori pareamus, cum Pompeio in Hispaniam eamus. haec optima<a class="footnoteLink" href="#note_LCL008_252_2" id="target_note_LCL008_252_2"><sup>2</sup></a> in malis, quoniam illius alterum consulatum a re publica ne data quidem occasione reppulimus. sed haec hactenus.</p>
<p><span class="br"></span><span class="lineNumber">3</span><span class="br"></span>De Dionysio fugit me ad te antea scribere; sed ita constitui, exspectare responsa Caesaris, ut, si ad urbem rediremus, ibi nos exspectaret, sin tardius id fieret, tum eum arcesseremus. omnino quid ille facere debuerit in nostra illa fuga, quid docto homine et amico dignum fuerit, cum praesertim rogatus esset, scio, sed haec non nimis exquiro a Graecis. tu tamen videbis, si<a class="footnoteLink" href="#note_LCL008_252_3" id="target_note_LCL008_252_3"><sup>3</sup></a> erit, quod nolim, arcessendus, ne molesti simus invito.</p>
<p><span class="br"></span><span class="lineNumber">4</span><span class="br"></span>Quintus frater laborat ut tibi quod debet ab Egnatio solvat; nec Egnatio voluntas deest nec parum locuples est,



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_252_1"><a class="footnoteCrossrefLink" href="#target_note_LCL008_252_1" title="Click to highlight in text"><sup class="lineRef">1</sup><span class="italic">add. SB</span></a></li><script type="text/javascript">document.getElementById('note_LCL008_252_1').style.display = "none";</script><li class="note inline" id="note_LCL008_252_2"><a class="footnoteCrossrefLink" href="#target_note_LCL008_252_2" title="Click to highlight in text"><sup class="lineRef">2</sup>opto (<span class="italic">Lipsius</span>)</a></li><script type="text/javascript">document.getElementById('note_LCL008_252_2').style.display = "none";</script><li class="note inline" id="note_LCL008_252_3"><a class="footnoteCrossrefLink" href="#target_note_LCL008_252_3" title="Click to highlight in text"><sup class="lineRef">3</sup>nisi <span class="italic">coni. SB</span></a></li><script type="text/javascript">document.getElementById('note_LCL008_252_3').style.display = "none";</script></ul></section></notes></section>