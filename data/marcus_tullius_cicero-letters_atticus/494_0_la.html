<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Publi&lt;li&gt;us, si aequinoctium exspectat, ut scribis Aledium<a class="footnoteLink" href="#note_LCL097_318_4" id="target_note_LCL097_318_4"><sup>4</sup></a> dicere, navigaturus videtur. mihi autem dixerat per Siciliam. utrum et quando velim scire. et velim aliquando, cum erit tuum commodum, Lentulum puerum visas eique de mancipiis quae tibi videbitur attribuas. Piliae &lt;et&gt; Atticae salutem.</p>
</section>
<section class="div2">
<h2>268 (XII.29)</h2>
<h2><span class="italic">Scr. Asturae <span class="sc">viii</span> Kal. Apr. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Silius, ut scribis, hodie. cras igitur eum vel potius cum poteris; scribes, si quid erit, cum videris. nec ego Brutum vito nec tamen ab eo levationem ullam exspecto; sed erant causae cur hoc tempore istic esse nollem. quae si manebunt, quaerenda erit excusatio ad Brutum; et, ut nunc est, mansurae videntur.</p>
<p><span class="br"></span><span class="lineNumber">2</span><span class="br"></span>De hortis, quaeso, explica. caput illud est quod scis. sequitur ut etiam mihi ipsi quiddam opus sit; nec enim esse in turba possum nec a vobis abesse. huic meo consilio nihil reperio isto loco aptius. et de hac re quid tui consili sit: mihi persuasum est, et eo magis quod idem tibi intellexi videri, me ab Oppio et Balbo valde diligi. &lt;quid&gt;<a class="footnoteLink" href="#note_LCL097_318_1" id="target_note_LCL097_318_1"><sup>1</sup></a> si cum iis communices quanto opere et qua re velim hortos, sed


</p></section><notes><section class="footnotes"><ul><li class="note" id="note_LCL097_318_4"><a class="footnoteCrossrefLink" href="#target_note_LCL097_318_4" title="Click to highlight in text"><sup class="lineRef">4</sup>atedium (<span class="italic">Lambinus</span>)</a></li><script type="text/javascript">document.getElementById('note_LCL097_318_4').style.display = "none";</script><li class="note" id="note_LCL097_318_1"><a class="footnoteCrossrefLink" href="#target_note_LCL097_318_1" title="Click to highlight in text"><sup class="lineRef">1</sup><span class="italic">add. SB</span></a></li><script type="text/javascript">document.getElementById('note_LCL097_318_1').style.display = "none";</script></ul></section></notes></section>