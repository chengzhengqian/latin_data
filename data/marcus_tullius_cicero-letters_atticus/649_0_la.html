<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
quaesieram mysteriorum diem. Brutum, ut scribis, visum iri a me puto. ego hinc volo prid. Kal.</p>
</section>
<section class="div2">
<h2>404 (XV.26)</h2>
<h2><span class="italic">Scr. in Arpinati <span class="sc">vi</span> Non. Quint. an. 44 (§ 5)</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>De Quinti negotio video &lt;a&gt; te omnia facta. ille tamen dolet, dubitans utrum morem gerat Leptae an fidem infirmet filio. inaudivi L. Pisonem velle exire legatum ψευδεγγράφῳ senatus consulto. velim scire quid sit. tabellarius ille quem tibi dixeram me ad Brutum esse missurum in Anagninum ad me venit ea nocte quae proxima ante Kalendas fuit litterasque ad me attulit; in quibus unum alienum summa sua prudentia, idem illud, ut spectem ludos suos. rescripsi scilicet primum me iam profectum, ut &lt;non&gt;<a class="footnoteLink" href="#note_LCL491_280_1" id="target_note_LCL491_280_1"><sup>1</sup></a> integrum sit; dein&lt;d&gt;e<a class="footnoteLink" href="#note_LCL491_280_2" id="target_note_LCL491_280_2"><sup>2</sup></a> ἀτοπώτατον esse me, qui Romam omnino post haec arma non accesserim neque id tam periculi mei causa fecerim quam dignitatis, subito ad ludos venire. tali enim tempore ludos facere illi honestum est cui necesse est, spectare mihi ut non est necesse sic [neminem]<a class="footnoteLink" href="#note_LCL491_280_3" id="target_note_LCL491_280_3"><sup>3</sup></a> ne honestum quidem est. equidem illos celebrari et esse quam gratissimos mirabiliter cupio idque ita futurum esse confido et tecum ago ut iam ab ipsa commissione ad me quem ad modum accipiantur hi ludi, deinde omnia reliquorum ludorum in dies singulos persequare. sed de ludis hactenus.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL491_280_1"><a class="footnoteCrossrefLink" href="#target_note_LCL491_280_1" title="Click to highlight in text"><sup class="lineRef">1</sup><span class="italic">add. Victorius</span></a></li><script type="text/javascript">document.getElementById('note_LCL491_280_1').style.display = "none";</script><li class="note inline" id="note_LCL491_280_2"><a class="footnoteCrossrefLink" href="#target_note_LCL491_280_2" title="Click to highlight in text"><sup class="lineRef">2</sup>de me (<span class="italic">Wesenberg</span>)</a></li><script type="text/javascript">document.getElementById('note_LCL491_280_2').style.display = "none";</script><li class="note inline" id="note_LCL491_280_3"><a class="footnoteCrossrefLink" href="#target_note_LCL491_280_3" title="Click to highlight in text"><sup class="lineRef">3</sup><span class="italic">del. Manutius</span></a></li><script type="text/javascript">document.getElementById('note_LCL491_280_3').style.display = "none";</script></ul></section></notes></section>