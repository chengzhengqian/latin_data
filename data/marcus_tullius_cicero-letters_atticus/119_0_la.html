<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
nec spem aerumnosissimae mulieris Terentiae nec miserrimae [mulieris]<a class="footnoteLink" href="#note_LCL007_264_2" id="target_note_LCL007_264_2"><sup>2</sup></a> Tulliolae obsecrationem et<a class="footnoteLink" href="#note_LCL007_264_3" id="target_note_LCL007_264_3"><sup>3</sup></a> fidelis litteras tuas. mihi Epirus aut iter ad salutem dabit aut quod scripsi supra.</p>
<p><span class="br"></span><span class="lineNumber">3</span><span class="br"></span>Te oro et obsecro, T. Pomponi, si me omnibus amplissimis, carissimis iucundissimisque rebus perfidia hominum spoliatum, si me a meis consiliariis proditum et proiectum vides, si intellegis me coactum ut ipse me et meos perderem, ut me tua misericordia iuves et Quintum fratrem, qui potest esse salvus, sustentes, Terentiam liberosque meos tueare, me, si putas te istic visurum, exspectes, si minus, invisas si potes, mihique ex agro tuo tantum adsignes quantum meo corpore occupari potest, et pueros ad me cum litteris quam primum et quam saepissime mittas.</p>
<p>Data <span class="sc">xvi</span> Kal. Oct.</p>
</section>
<section class="div2">
<h2>65 (III.20)</h2>
<h2><span class="italic">Scr. Thessalonicae <span class="sc">iii</span> Non. Oct. an. 58 (§ 4)</span></h2>
<h2><span class="ac">Cicero S. D.<a class="footnoteLink" href="#note_LCL007_264_1" id="target_note_LCL007_264_1"><sup>1</sup></a> Q. Caecilio<span class="linebreak"></span>Q. F. Pomponiano Attico</span></h2>
<p class="noindent"><span class="br"></span><span class="lineNumber">1</span><span class="br"></span>Quod quidem ita esse et avunculum tuum functum esse officio vehementissime probo; gaudere me tum dicam si mihi hoc verbo licebit uti. me miserum! quam omnia es-sent ex sententia, si nobis animus, si consilium, si fides eorum quibus credidimus, non defuisset! quae colligere nolo ne augeam maerorem; sed tibi in mentem venire certo scio quae vita esset nostra, quae suavitas, quae dignitas.



</p></section><notes><section class="footnotes"><ul><li class="note" id="note_LCL007_264_2"><a class="footnoteCrossrefLink" href="#target_note_LCL007_264_2" title="Click to highlight in text"><sup class="lineRef">2</sup><span class="italic">del. Schütz</span></a></li><script type="text/javascript">document.getElementById('note_LCL007_264_2').style.display = "none";</script><li class="note" id="note_LCL007_264_3"><a class="footnoteCrossrefLink" href="#target_note_LCL007_264_3" title="Click to highlight in text"><sup class="lineRef">3</sup>nec (<span class="italic">Hervagius</span>)</a></li><script type="text/javascript">document.getElementById('note_LCL007_264_3').style.display = "none";</script><li class="note" id="note_LCL007_264_1"><a class="footnoteCrossrefLink" href="#target_note_LCL007_264_1" title="Click to highlight in text"><sup class="lineRef">1</sup><span class="sc">cicero attico salutem</span> <span class="italic">vel om</span>. (<span class="italic">Brunus</span>)</a></li><script type="text/javascript">document.getElementById('note_LCL007_264_1').style.display = "none";</script></ul></section></notes></section>