<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ὑποσóλοικα. Ponti Neapolitanum a matre tyrannoctoni possideri! legendus mihi saepius est ‘Cato maior’ ad te missus. amariorem enim me senectus facit. stomachor omnia. sed mihi quidem βεβíωται; viderint iuvenes. tu mea curabis, ut curas.</p>
<p><span class="br"></span><span class="lineNumber">4</span><span class="br"></span>Haec scripsi seu dictavi apposita secunda mensa apud Vestorium. postridie apud Hirtium cogitabam et quidem ∏εντέλοιπον. sic hominem traducere ad optimatis paro. λῆρος πολύς! nemo est istorum qui otium non timeat. qua re talaria videamus; quidvis enim potius quam castra.</p>
<p>Atticae salutem plurimam velim dicas. exspecto Octavi contionem et si quid aliud, maxime autem ecquid Dolabella tinniat an in meo nomine tabulas novas fecerit.</p>
</section>
<section class="div2">
<h2>376 (XIV.22)</h2>
<h2><span class="italic">Scr. in Puteolano prid. Id. Mai. an. 44</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Certior a Pilia factus mitti ad te Idibus tabellarios statim hoc nescio quid exaravi. primum igitur scire te volui me hinc Arpinum <span class="sc">xvi</span> Kal. Iun.; eo igitur mittes si quid erit posthac, quamquam ipse iam iamque adero. cupio enim ante quam Romam venio odorari diligentius quid futurum sit. quamquam vereor ne nihil a<a class="footnoteLink" href="#note_LCL491_212_1" id="target_note_LCL491_212_1"><sup>1</sup></a> coniectura aberrem; minime enim obscurum est quid isti moliantur. meus vero discipulus qui hodie apud me cenat valde amat illum quem

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL491_212_1"><a class="footnoteCrossrefLink" href="#target_note_LCL491_212_1" title="Click to highlight in text"><sup class="lineRef">1</sup>nihil (<span class="italic">Wesenberg</span>: a ς)</a></li><script type="text/javascript">document.getElementById('note_LCL491_212_1').style.display = "none";</script></ul></section></notes></section>