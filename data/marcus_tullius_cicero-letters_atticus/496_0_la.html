<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>270 (XII.30)</h2>
<h2><span class="italic">Scr. Asturae <span class="sc">vi</span> Kal. Apr. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Quaero quid ad te scribam, sed nihil est: eadem cottidie. quod Lentulum invisis valde gratum. pueros attribue ei quot et quos videbitur. de Sili voluntate vendendi et de eo quanti, tu vereri videris, primum ne nolit, deinde ne tanti. Sicca aliter; sed tibi adsentior. qua re, ut ei placuit, scripsi ad Egnatium. quod Salas<a class="footnoteLink" href="#note_LCL097_322_1_1" id="target_note_LCL097_322_1_1"><sup>1</sup></a> te cum Clodio loqui vult, potes id mea voluntate facere commodiusque est quam quod ille <span class="br"></span><span class="lineNumber">2</span><span class="br"></span> a me petit, me ipsum scribere ad Clodium. de mancipiis Castricianis commodissimum esse credo transigere Egnatium, quod scribis te ita futurum putare. cum Ovia, quaeso, vide ut conficiatur. quoniam, ut scribis, nox erat, in hodierna epistula plura exspecto.</p>
</section>
<section class="div2">
<h2>271 (XII.32)</h2>
<h2><span class="italic">Scr. Asturae <span class="sc">v</span> Kal. Apr. an. 45</span></h2>
<h2><span class="ac">&lt;Cicero Attico Sal.&gt;</span></h2>
<p class="noindent"><span class="br"></span><span class="lineNumber">1</span><span class="br"></span>Haec ad te mea manu. vide, quaeso, quid agendum sit. Publilia ad me scripsit matrem suam cum Publilio &lt;locutam et ut mecum&gt;<a class="footnoteLink" href="#note_LCL097_322_1_2" id="target_note_LCL097_322_1_2"><sup>1</sup></a> loqueretur ad me cum illo venturam et se una, si ego paterer. orat multis et supplicibus verbis ut liceat et ut sibi rescribam. res quam molesta sit vides. rescripsi


<span class="br"></span><span class="lineNumber"></span><span class="br"></span>
</p></section><notes></notes></section>