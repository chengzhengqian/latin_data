<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quidem tu scribis confirmari cottidie magis ad condicionis spem quam victoriae. quod utinam ita esset! sed longe aliter esse intellego teque ipsum ita existimare arbitror, aliter autem scribere non fallendi sed confirmandi mei causa, praesertim cum adiungatur ad Africam etiam Hispania.</p>
<p><span class="br"></span><span class="lineNumber">4</span><span class="br"></span>Quod me admones ut scribam ad Antonium et ad ceteros, si quid videbitur tibi opus esse, velim facias id quod saepe fecisti. nihil enim mihi venit in mentem quod scribendum putem. quod me audis fractiorem esse animo, quid putas cum videas accessisse ad superiores aegritudines praeclaras generi actiones? tu tamen velim ne intermittas, quod eius facere poteris, scribere ad me, etiam si rem de qua scribas non habebis. semper enim adferunt aliquid mihi tuae litterae.</p>
<p>Galeonis hereditatem crevi. puto enim cretionem simplicem fuisse, quoniam ad me nulla missa est.</p>
<p><span class="sc">viii</span> Id. Mart.</p>
</section>
<section class="div2">
<h2>224 (XI.13)</h2>
<h2><span class="italic">Scr. Brundisii fort. med. m. Mart. an. 47</span></h2>
<h2><span class="ac">Cicero Attico Sal.</span></h2>
<p><span class="br"></span><span class="lineNumber">1</span><span class="br"></span>A Murenae liberto nihil adhuc acceperam litterarum. P. Siser reddiderat eas quibus rescribo. de Servi patris litteris quod scribis, itemque in Syriam venisse quod ais esse qui nuntient, ne id quidem verum est. quod certiorem te vis fieri quo quisque in me animo sit aut fuerit eorum qui huc
<span class="br"></span><span class="lineNumber"></span><span class="br"></span>
</p></section><notes></notes></section>