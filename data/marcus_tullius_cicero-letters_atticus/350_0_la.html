<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>174 (IX.7)</h2>
<h2><span class="italic">Scr. in Formiano <span class="sc">iii</span> Id. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Scripseram ad te epistulam quam darem <span class="sc">iiii</span> Id., sed eo die is cui dare volueram non est profectus. venit autem eo ipso die ille celeripes quem Salvius dixerat. attulit uberrimas tuas litteras, quae mihi quiddam quasi animulae restillarunt; recreatum enim me non queo dicere. sed plane τò συνέχον effecisti. ego enim non iam id ago, mihi crede, ut prosperos exitus consequar. sic enim video, nec duobus his vivis nec [hoc]<a class="footnoteLink" href="#note_LCL097_30_1" id="target_note_LCL097_30_1"><sup>1</sup></a> uno nos umquam rem publicam habituros. ita neque de otio nostro spero iam nec ullam acerbitatem recuso. unum illud extimescebam, ne quid turpiter facerem vel dicam iam ne fecissem.<a class="footnoteLink" href="#note_LCL097_30_2" id="target_note_LCL097_30_2"><sup>2</sup></a></p>
<p><span class="br"></span><span class="lineNumber">2</span><span class="br"></span>Sic ergo habeto, salutaris te mihi litteras misisse neque solum has longiores, quibus nihil potest esse explicatius, nihil perfectius, sed etiam illas breviores, in quibus hoc mihi iucundissimum fuit, consilium factumque nostrum a Sexto probari, pergratumque mihi tu fecisti; a quo et diligi me et quid rectum sit intellegi scio. longior vero tua epistula non me solum sed meos omnis aegritudine levavit. itaque utar tuo consilio et ero in Formiano, ne aut ad urbem ἀπάντησις mea animadvertatur aut, si nec hic nec <span class="br"></span><span class="lineNumber">3</span><span class="br"></span> illic eum videro, devitatum se a me putet. quod autem suades ut ab eo petam ut mihi concedat ut idem tribuam Pompeio quod ipsi tribuerim, id me iam pridem agere intelleges ex litteris Balbi et Oppi quarum exempla tibi


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL097_30_1"><a class="footnoteCrossrefLink" href="#target_note_LCL097_30_1" title="Click to highlight in text"><sup class="lineRef">1</sup><span class="italic">secl. SB</span></a></li><script type="text/javascript">document.getElementById('note_LCL097_30_1').style.display = "none";</script><li class="note inline" id="note_LCL097_30_2"><a class="footnoteCrossrefLink" href="#target_note_LCL097_30_2" title="Click to highlight in text"><sup class="lineRef">2</sup>effecissem (<span class="italic">O. E. Schmidt, qui</span> iam, ne f-)</a></li><script type="text/javascript">document.getElementById('note_LCL097_30_2').style.display = "none";</script></ul></section></notes></section>