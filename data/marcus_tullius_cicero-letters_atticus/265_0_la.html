<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>129 (VII.6)</h2>
<h2><span class="italic">Scr. in Formiano c. <span class="sc">xiii</span> Kal. Ian. an. 50</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Plane deest quid ad te scribam. nota omnia tibi sunt, nec ipse habeo a te quod exspectem. tantum igitur nostrum illud sollemne servemus, ut ne quem istuc euntem sine litteris dimittamus.</p>
<p><span class="br"></span><span class="lineNumber">2</span><span class="br"></span>De re publica valde timeo, nec adhuc fere inveni qui non concedendum putaret Caesari quod postularet potius quam depugnandum. est illa quidem impudens postulatio, opinione †valentior†.<a class="footnoteLink" href="#note_LCL008_208_1" id="target_note_LCL008_208_1"><sup>1</sup></a> cur autem nunc primum ei resistam&lt;us&gt;? ‘οὐ γὰρ δὴ τóδε μεῖζον ἔπι κακòν’ quam cum quinquennium prorogabamus, aut cum ut absentis ratio haberetur ferebamus, nisi forte haec illi tum arma dedimus ut nunc cum bene parato pugnaremus. dices ‘quid tu igitur sensurus es?’ non idem quod dicturus. sentiam enim omnia facienda ne armis decertetur, dicam idem quod Pompeius, neque id faciam humili animo. sed rursus hoc permagnum rei publicae malum, esse<a class="footnoteLink" href="#note_LCL008_208_2" id="target_note_LCL008_208_2"><sup>2</sup></a> quodam modo mihi praeter ceteros non rectum me in tantis rebus a Pompeio dissidere.</p>
</section><notes><section class="footnotes"><ul><li class="note" id="note_LCL008_208_1"><a class="footnoteCrossrefLink" href="#target_note_LCL008_208_1" title="Click to highlight in text"><sup class="lineRef">1</sup>tamen lenior <span class="italic">coni. SB</span></a></li><script type="text/javascript">document.getElementById('note_LCL008_208_1').style.display = "none";</script><li class="note" id="note_LCL008_208_2"><a class="footnoteCrossrefLink" href="#target_note_LCL008_208_2" title="Click to highlight in text"><sup class="lineRef">2</sup>est et (<span class="italic">SB</span>)</a></li><script type="text/javascript">document.getElementById('note_LCL008_208_2').style.display = "none";</script></ul></section></notes></section>