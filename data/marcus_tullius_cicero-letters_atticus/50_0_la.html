<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
<span class="br"></span><span class="lineNumber">2</span><span class="br"></span> nisi eum lente ac fastidiose probavissem. quamquam ad me rescripsit iam Rhodo Posidonius se, nostrum illud ὑπóμνημα &lt;cum&gt; legere&lt;t&gt;, quod ego ad eum ut ornatius de isdem rebus scriberet miseram, non modo non excitatum esse ad scribendum sed etiam plane deterritum.<a class="footnoteLink" href="#note_LCL007_126_1" id="target_note_LCL007_126_1"><sup>1</sup></a> quid quaeris? conturbavi Graecam nationem. ita vulgo qui instabant ut darem sibi quod ornarent iam exhibere mihi molestiam destiterunt. tu, si tibi placuerit liber, curabis ut et Athenis sit et in ceteris oppidis Graeciae. videtur enim posse aliquid nostris rebus lucis adferre.</p>
<p><span class="br"></span><span class="lineNumber">3</span><span class="br"></span>Oratiunculas autem et quas postulas et pluris etiam mittam, quoniam quidem ea quae nos scribimus adulescentulorum studiis excitati te etiam delectant. fuit enim mihi commodum, quod in eis orationibus quae Philippicae nominantur enituerat tuus ille civis Demosthenes et quod se ab hoc refractariolo iudiciali dicendi genere abiunxerat ut σεμνóτερóς τις et πολιτικώτερος videretur, curare ut meae quoque essent orationes quae consulares nominarentur. quarum una est in senatu Kalendis Ianuariis, altera ad populum de lege agraria, tertia de Othone, quarta pro Rabirio, quinta de proscriptorum filiis, sexta cum provinciam in contione deposui, septima qua Catilinam emisi, octava quam habui ad populum postridie quam Catilina profugit, nona in contione quo die Allobroges indicarunt,<a class="footnoteLink" href="#note_LCL007_126_2" id="target_note_LCL007_126_2"><sup>2</sup></a> decima in senatu Nonis Decembribus. sunt praeterea duae breves, quasi ἀποσπασμάτια legis agrariae. hoc totum σῶμα curabo ut habeas. et quoniam te cum scripta tum


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL007_126_1"><a class="footnoteCrossrefLink" href="#target_note_LCL007_126_1" title="Click to highlight in text"><sup class="lineRef">1</sup>perterritum (<span class="italic">Lambinus</span>)</a></li><script type="text/javascript">document.getElementById('note_LCL007_126_1').style.display = "none";</script><li class="note inline" id="note_LCL007_126_2"><a class="footnoteCrossrefLink" href="#target_note_LCL007_126_2" title="Click to highlight in text"><sup class="lineRef">2</sup>invocarunt (<span class="italic">Manutius</span>)</a></li><script type="text/javascript">document.getElementById('note_LCL007_126_2').style.display = "none";</script></ul></section></notes></section>