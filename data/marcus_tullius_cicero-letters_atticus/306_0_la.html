<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2>155 (VIII.7)</h2>
<h2><span class="italic">Scr. in Formiano <span class="sc">ix</span> Kal. Mart. an. 49</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Unum etiam restat amico nostro ad omne dedecus, ut Domitio non subveniat. ‘at nemo dubitat quin subsidio venturus sit.’ ego non puto. ‘deseret igitur talem civem et eos &lt;quos&gt;<a class="footnoteLink" href="#note_LCL008_290_1" id="target_note_LCL008_290_1"><sup>1</sup></a> una sci&lt;t e&gt;sse, cum<a class="footnoteLink" href="#note_LCL008_290_2" id="target_note_LCL008_290_2"><sup>2</sup></a> habeat praesertim <span class="sc">xx</span><a class="footnoteLink" href="#note_LCL008_290_3" id="target_note_LCL008_290_3"><sup>3</sup></a> ipse cohortis, <span class="sc">xxx</span> Domitius?’ nisi me omnia fallunt, deser&lt;et&gt;. incredibiliter pertimuit, nihil spectat nisi fugam; cui tu (video enim quid sentias) me comitem putas debere <span class="br"></span><span class="lineNumber">2</span><span class="br"></span> esse. ego vero quem fugiam habeo, quem sequar non habeo. quod enim tu meum laudas et memorandum dicis, malle quod dixerim me cum Pompeio vinci quam cum istis vincere, ego vero malo, sed cum illo Pompeio qui tum erat aut qui mihi esse videbatur; cum hoc vero qui ante fugit quam scit aut quem fugiat aut quo, qui nostra tradidit, qui patriam reliquit, Italiam relinquit, si malui, contigit: victus sum. quod superest, nec ista videre possum, quae numquam timui ne viderem, nec mehercule istum, propter quem mihi non modo meis sed memet ipso carendum est.</p>
<p><span class="br"></span><span class="lineNumber">3</span><span class="br"></span>Ad Philotimum scripsi de viatico sive a Moneta (nemo enim solvit) sive ab Oppiis, tuis contubernalibus. cetera apposita tibi mandabo.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL008_290_1"><a class="footnoteCrossrefLink" href="#target_note_LCL008_290_1" title="Click to highlight in text"><sup class="lineRef">1</sup><span class="italic">add. Victorius</span></a></li><script type="text/javascript">document.getElementById('note_LCL008_290_1').style.display = "none";</script><li class="note" id="note_LCL008_290_2"><a class="footnoteCrossrefLink" href="#target_note_LCL008_290_2" title="Click to highlight in text"><sup class="lineRef">2</sup>scis(se) secum (<span class="italic">SB</span>: scis esse cum <span class="italic">Victorius</span>)</a></li><script type="text/javascript">document.getElementById('note_LCL008_290_2').style.display = "none";</script><li class="note" id="note_LCL008_290_3"><a class="footnoteCrossrefLink" href="#target_note_LCL008_290_3" title="Click to highlight in text"><sup class="lineRef">3</sup>ex (<span class="italic">Sjögren</span>)</a></li><script type="text/javascript">document.getElementById('note_LCL008_290_3').style.display = "none";</script></ul></section></notes></section>