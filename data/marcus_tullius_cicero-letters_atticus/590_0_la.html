<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
eritque curae. quod quaeris iamne ad cen&lt;ten&gt;a Cluvianum, adventare videtur; sed primo anno <span class="sc">l͞x͞x͞x͞</span> detersimus.</p>
<p><span class="br"></span><span class="lineNumber">4</span><span class="br"></span>Quintus pater ad me gravia de filio, maxime quod matri nunc indulgeat cui antea bene merenti fuerit inimicus. ardentis in eum litteras ad me misit. ille autem quid agat si scis nequedum Roma es profectus, scribas ad me velim, et hercule si quid aliud. vehementer delecto&lt;r&gt; tuis litteris.</p>
</section>
<section class="div2">
<h2>365 (XIV.11)</h2>
<h2><span class="italic">Scr. in Puteolano(?) <span class="sc">xi</span> Kal. Mai. an. 44 (§ 1)</span></h2>
<h2><span class="ac">Cicero Attico Sal.</span></h2>
<p class="noindent"><span class="br"></span><span class="lineNumber">1</span><span class="br"></span>Nudius tertius dedi ad te epistulam longiorem; nunc ad ea quae proxime. velim mehercule Asturae Brutus. ἀκολασíαν istorum scribis. an censebas aliter? equidem etiam maiora exspecto. cum [equidem]<a class="footnoteLink" href="#note_LCL491_162_1" id="target_note_LCL491_162_1"><sup>1</sup></a> contionem lego de ‘tanto viro,’ de ‘clarissimo civi,’ ferre non queo. etsi ista iam ad risum. sed memento, sic alitur consuetudo perditarum contionum, ut nostri illi non heroes sed di futuri quidem in gloria sempiterna sint sed non sine invidia, ne sine periculo quidem. verum illis magna consolatio conscientia maximi et clarissimi facti; nobis quae, qui interfecto rege liberi non sumus? sed haec fortuna viderit, quoniam ratio non gubernat.</p>
<p><span class="br"></span><span class="lineNumber">2</span><span class="br"></span>De Cicerone quae scribis iucunda mihi sunt; velim sint

</p></section><notes><section class="footnotes"><ul><li class="note" id="note_LCL491_162_1"><a class="footnoteCrossrefLink" href="#target_note_LCL491_162_1" title="Click to highlight in text"><sup class="lineRef">1</sup><span class="italic">secl. Wesenberg</span>: enim <span class="italic">coni. SB</span></a></li><script type="text/javascript">document.getElementById('note_LCL491_162_1').style.display = "none";</script></ul></section></notes></section>