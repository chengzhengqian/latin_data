<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">
dedi etiam ad Sestium scriptas πάνυ φιλοστόργως. ille autem, quod Puteolos persequitur, humane, quod queritur, iniuste. non enim ego tam illum exspectare dum<a class="footnoteLink" href="#note_LCL491_286_1" id="target_note_LCL491_286_1"><sup>1</sup></a> de Cosano rediret debui quam ille aut non ire ante quam me vidisset aut citius reverti. sciebat enim me celeriter velle proficisci seseque ad me in Tusculanum scripserat esse venturum.</p>
<p><span class="br"></span><span class="lineNumber">2</span><span class="br"></span>Te, ut a me discesseris, lacrimasse moleste ferebam. quod si me praesente fecisses, consilium totius itineris fortasse mutassem. sed illud praeclare, quod te consolata est spes brevi tempore congrediendi; quae quidem exspectatio me maxime sustentat. meae tibi litterae non deerunt. de Bruto scribam ad te omnia. librum tibi celeriter mittam de gloria. excudam aliquid ῾Ηρακλείδειον quod lateat in thesauris tuis.</p>
<p><span class="br"></span><span class="lineNumber">3</span><span class="br"></span>De Planco memini. Attica iure queritur. quod me de Bacchide &lt;et de&gt;<a class="footnoteLink" href="#note_LCL491_286_2" id="target_note_LCL491_286_2"><sup>2</sup></a> statuarum coronis certiorem [me] fecisti, valde gratum; nec quicquam posthac non modo tantum sed ne tantulum quidem praeterieris. sed de Herode et †Metio†<a class="footnoteLink" href="#note_LCL491_286_3" id="target_note_LCL491_286_3"><sup>3</sup></a> meminero et de omnibus quae te velle suspicabor modo. o turpem sororis tuae filium! cum haec scriberem adventabat αὐτῇ<a class="footnoteLink" href="#note_LCL491_286_4" id="target_note_LCL491_286_4"><sup>4</sup></a> βουλύσει cenantibus nobis.</p>
</section><notes><section class="footnotes"><ul><li class="note" id="note_LCL491_286_1"><a class="footnoteCrossrefLink" href="#target_note_LCL491_286_1" title="Click to highlight in text"><sup class="lineRef">1</sup>cum (<span class="italic">Wesenberg</span>)</a></li><script type="text/javascript">document.getElementById('note_LCL491_286_1').style.display = "none";</script><li class="note" id="note_LCL491_286_2"><a class="footnoteCrossrefLink" href="#target_note_LCL491_286_2" title="Click to highlight in text"><sup class="lineRef">2</sup><span class="italic">add. SB</span> (de <span class="italic">Graevius</span>: et <span class="italic">Moricca</span>)</a></li><script type="text/javascript">document.getElementById('note_LCL491_286_2').style.display = "none";</script><li class="note" id="note_LCL491_286_3"><a class="footnoteCrossrefLink" href="#target_note_LCL491_286_3" title="Click to highlight in text"><sup class="lineRef">3</sup><span class="italic">al</span>. mecio, macio, maetis: Mettio <span class="italic">vulg. olim</span>: Maecio <span class="italic">coni. SB</span></a></li><script type="text/javascript">document.getElementById('note_LCL491_286_3').style.display = "none";</script><li class="note" id="note_LCL491_286_4"><a class="footnoteCrossrefLink" href="#target_note_LCL491_286_4" title="Click to highlight in text"><sup class="lineRef">4</sup>autem <span class="italic">vel sim</span>. (<span class="italic">Boot</span>)</a></li><script type="text/javascript">document.getElementById('note_LCL491_286_4').style.display = "none";</script></ul></section></notes></section>