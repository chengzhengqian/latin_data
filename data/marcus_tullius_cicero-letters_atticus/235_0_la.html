<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Et quod paene praeterii, Bruti tui causa, ut saepe ad te scripsi, feci omnia. Cyprii numerabant; sed Scaptius centesimis renovato in singulos annos faenore contentus non fuit. Ariobarzanes non in Pompeium prolixior per ipsum quam per me in Brutum. quem tamen ego praestare non poteram; erat enim rex perpauper aberamque ab eo ita longe ut nihil possem ni&lt;si&gt; litteris, quibus pugnare non destiti. summa haec est: pro ratione pecuniae liber&lt;al&gt;ius est Brutus tractatus quam Pompeius. Bruto curata hoc anno talenta circiter c, Pompeio in sex mensibus promissa <span class="sc">cc</span>. iam in Appi negotio quantum tribuerim Bruto dici vix potest. quid est igitur quod laborem? amicos habet meras nugas, Ma&lt;ti&gt;nium, Scaptium; qui quia non habuit &lt;a&gt; me turmas equitum quibus Cyprum vexaret, ut ante me fecerat, fortasse suscenset, aut quia praefectus non est, quod ego nemini tribui negotiatori (non C. Vennonio, meo familiari, non tuo, M. Laenio), et quod tibi Romae ostenderam me servaturum; in quo perseveravi. sed quid poterit queri is qui auferre pecuniam cum posset noluit? †aut Scaptius†<a class="footnoteLink" href="#note_LCL008_148_3" id="target_note_LCL008_148_3"><sup>3</sup></a> qui in Cappadocia fuit puto esse satis factum. is a me tribunatum cum accepisset, quem ego ex Bruti litteris ei detulissem, postea scripsit ad me se uti nolle eo tribunatu.</p>
<p><span class="br"></span><span class="lineNumber">6</span><span class="br"></span>Gavius est quidam, cui cum praefecturam detulissem Bruti rogatu multa et dixit et fecit cum quadam mea contumelia, P. Clodi canis. is me nec proficiscentem Apamea

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL008_148_3"><a class="footnoteCrossrefLink" href="#target_note_LCL008_148_3" title="Click to highlight in text"><sup class="lineRef">3</sup>aut (<span class="italic">vel</span> an <span class="italic">vel om.</span>) scaptius <span class="italic">codd</span>: alteri Scaptio <span class="italic">coni. SB</span></a></li><script type="text/javascript">document.getElementById('note_LCL008_148_3').style.display = "none";</script></ul></section></notes></section>