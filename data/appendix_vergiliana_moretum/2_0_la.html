<section class="div1 language" lang="la"><header><hgroup><h1>Appendix Vergiliana</h1></hgroup></header>
<p class="lineGroup">
<span class="line">liberat et cinctus villosae tergore caprae</span><span class="linebreak"></span>
<span class="line">perverrit cauda silices gremiumque molarum.</span><span class="linebreak"></span>
<span class="line">advocat inde manus operi, partitus utroque:</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>laeva ministerio, dextra est intenta labori.</span><span class="linebreak"></span>
<span class="line">haec rotat adsiduum gyris et concitat orbem</span><span class="linebreak"></span>
<span class="line">(tunsa Ceres silicum rapido decurrit ab ictu),</span><span class="linebreak"></span>
<span class="line">interdum fessae succedit laeva sorori</span><span class="linebreak"></span>
<span class="line">alternatque vices. modo rustica carmina cantat</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>agrestique suum solatur voce laborem,</span><span class="linebreak"></span>
<span class="line">interdum clamat Scybalen. erat unica custos,</span><span class="linebreak"></span>
<span class="line">Afra genus, tota patriam testante figura,</span><span class="linebreak"></span>
<span class="line">torta comam labroque tumens et fusca colore,</span><span class="linebreak"></span>
<span class="line">pectore lata, iacens mammis, compressior alvo,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>cruribus exilis, spatiosa prodiga planta.</span><span class="linebreak"></span>
<span class="line">hanc vocat atque arsura focis imponere ligna</span><span class="linebreak"></span>
<span class="line">imperat et flamma gelidos adolere liquores.</span><span class="linebreak"></span>
<span class="line indent2">Postquam implevit opus iustum versatile finem,</span><span class="linebreak"></span>
<span class="line">transfert inde manu fusas in cribra farinas</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>et quatit; atra manent summo purgamina dorso,</span><span class="linebreak"></span>
<span class="line">subsidit sincera foraminibusque liquatur</span><span class="linebreak"></span>
<span class="line">emundata Ceres. levi tum protinus illam</span><span class="linebreak"></span>
<span class="line">componit tabula, tepidas super ingerit undas,</span><span class="linebreak"></span>
<span class="line">contrahit admixtos nunc fontes atque farinas,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>transversat durata manu liquidoque coacta,</span><span class="linebreak"></span>
<span class="line">interdum grumos spargit sale. iamque subactum</span><span class="linebreak"></span>
<span class="line">levat opus palmisque suum dilatat in orbem</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_520_24"><sup class="lineRef">24</sup>utroque <span class="italic">G</span>: utri(m)que Ω</li><li class="note text" id="note_LCL064_520_40"><sup class="lineRef">40</sup>atra manent <span class="italic">O. Skutsch:</span> ac remanent Ω</li><li class="note text" id="note_LCL064_520_45"><sup class="lineRef">45</sup>coacta <span class="italic">S</span>:-o Ω</li></ul></section></notes></section>