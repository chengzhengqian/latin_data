<section class="div1 language" lang="la"><header><hgroup><h1>Appendix Vergiliana</h1></hgroup></header>
<p class="lineGroup">
<span class="line">et notat impressis aequo discrimine quadris.</span><span class="linebreak"></span>
<span class="line">infert inde foco (Scybale mundaverat aptum</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>ante locum) testisque tegit, super aggerat ignes.</span><span class="linebreak"></span>
<span class="line">dumque suas peragit Volcanus Vestaque partes,</span><span class="linebreak"></span>
<span class="line">Simulus interea vacua non cessat in hora,</span><span class="linebreak"></span>
<span class="line">verum aliam sibi quaerit opem, neu sola palato</span><span class="linebreak"></span>
<span class="line">sit non grata Ceres, quas iungat comparat escas.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>non illi suspensa focum carnaria iuxta,</span><span class="linebreak"></span>
<span class="line">durati sale terga suis truncique vacabant,</span><span class="linebreak"></span>
<span class="line">traiectus medium sparto sed caseus orbem</span><span class="linebreak"></span>
<span class="line">et vetus adstricti fascis pendebat anethi:</span><span class="linebreak"></span>
<span class="line">ergo aliam molitur opem sibi providus heros.</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>Hortus erat iunctus casulae, quem vimina pauca</span><span class="linebreak"></span>
<span class="line">et calamo rediviva levi munibat harundo,</span><span class="linebreak"></span>
<span class="line">exiguus spatio, variis sed fertilis herbis.</span><span class="linebreak"></span>
<span class="line">nil illi deerat quod pauperis exigit usus;</span><span class="linebreak"></span>
<span class="line">interdum locuples a paupere plura petebat.</span><span class="linebreak"></span>
<span class="line indent1"><span class="br"></span><span class="lineNumber">65</span><span class="br"></span>nec sumptus ullius erat, sed recula curae:</span><span class="linebreak"></span>
<span class="line">si quando vacuum casula pluviaeve tenebant</span><span class="linebreak"></span>
<span class="line">festave lux, si forte labor cessabat aratri,</span><span class="linebreak"></span>
<span class="line">horti opus illud erat. varias disponere plantas</span><span class="linebreak"></span>
<span class="line">norat et occultae committere semina terrae</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>vicinosque apte circa deducere rivos.</span><span class="linebreak"></span>
<span class="line">hic holus, hic late fundentes bracchia betae</span><span class="linebreak"></span>
<span class="line">fecundusque rumex malvaeque inulaeque virebant,</span><span class="linebreak"></span>
<span class="line">hic siser et nomen capiti debentia porra</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_522_65"><sup class="lineRef">65</sup>ullius erat <span class="italic">Kenney:</span> erat ullius [opus <span class="italic">del. Maehly</span> ǀ Ω ǀ recula <span class="italic">Ribbeck:</span> regula Ω</li><li class="note text" id="note_LCL064_522_70"><sup class="lineRef">70</sup>circa <span class="italic">Bücheler:</span> cura Ω ǀ deducere <span class="italic">Kenney:</span> summittere Ω</li></ul></section></notes></section>