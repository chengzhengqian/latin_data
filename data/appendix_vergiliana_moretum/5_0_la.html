<section class="div1 language" lang="la"><header><hgroup><h1>Appendix Vergiliana</h1></hgroup></header>
<p class="lineGroup">
<span class="line">nec totus viridis, quia lactea frusta repugnant,</span><span class="linebreak"></span>
<span class="line">nec de lacte nitens, quia tot variatur ab herbis.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>saepe viri nares acer iaculatur apertas</span><span class="linebreak"></span>
<span class="line">spiritus et simo damnat sua prandia vultu,</span><span class="linebreak"></span>
<span class="line">saepe manu summa lacrimantia lumina terget</span><span class="linebreak"></span>
<span class="line">immeritoque furens dicit convicia fumo.</span><span class="linebreak"></span>
<span class="line indent2">Procedebat opus; nec iam salebrosus, ut ante,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>sed gravior lentos ibat pistillus in orbis.</span><span class="linebreak"></span>
<span class="line">ergo Palladii guttas instillat olivi</span><span class="linebreak"></span>
<span class="line">exiguique super vires infundit aceti</span><span class="linebreak"></span>
<span class="line">atque iterum commiscet opus mixtumque retractat.</span><span class="linebreak"></span>
<span class="line">tum demum digitis mortaria tota duobus</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>circuit inque globum distantia contrahit unum,</span><span class="linebreak"></span>
<span class="line">constet ut effecti species nomenque moreti.</span><span class="linebreak"></span>
<span class="line indent2">Eruit interea Scybale quoque sedula panem,</span><span class="linebreak"></span>
<span class="line">quem laetus recipit manibus, pulsoque timore</span><span class="linebreak"></span>
<span class="line">iam famis inque diem securus Simulus illam</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>ambit crura ocreis paribus tectusque galero</span><span class="linebreak"></span>
<span class="line">sub iuga parentis cogit lorata iuvencos</span><span class="linebreak"></span>
<span class="line">atque agit in segetes et terrae condit aratrum.</span><span class="linebreak"></span>
</p>
<notes></notes></section>