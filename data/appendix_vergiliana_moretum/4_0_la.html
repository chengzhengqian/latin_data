<section class="div1 language" lang="la"><header><hgroup><h1>Appendix Vergiliana</h1></hgroup></header>
<p class="lineGroup">
<span class="line">grataque nobilium requies lactuca ciborum,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>&lt;spinosi asparagi&gt; crescitque in acumina radix,75</span><span class="linebreak"></span>
<span class="line">et gravis in latum dimissa cucurbita ventrem.</span><span class="linebreak"></span>
<span class="line">verum hic non domini (quis enim contractior illo?)</span><span class="linebreak"></span>
<span class="line">sed populi proventus erat, nonisque diebus</span><span class="linebreak"></span>
<span class="line">venalis umero fasces portabat in urbem.</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>inde domum cervice levis, gravis aere redibat</span><span class="linebreak"></span>
<span class="line">vix umquam urbani comitatus merce macelli:</span><span class="linebreak"></span>
<span class="line">cepa rubens sectique famem domat area porri</span><span class="linebreak"></span>
<span class="line">quaeque trahunt acri vultus nasturtia morsu</span><span class="linebreak"></span>
<span class="line">intibaque et Venerem revocans eruca morantem.</span><span class="linebreak"></span>
<span class="line indent2"><span class="br"></span><span class="lineNumber">85</span><span class="br"></span>Tum quoque tale aliquid meditans intraverat hortum;</span><span class="linebreak"></span>
<span class="line">ac primum leviter digitis tellure refossa</span><span class="linebreak"></span>
<span class="line">quattuor educit cum spissis alia fibris,</span><span class="linebreak"></span>
<span class="line">inde comas apii graciles rutamque rigentem</span><span class="linebreak"></span>
<span class="line">vellit et exiguo coriandra trementia filo.</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>haec ubi collegit, laetum considit ad ignem</span><span class="linebreak"></span>
<span class="line">et clara famulam poscit mortaria voce.</span><span class="linebreak"></span>
<span class="line">singula tum capitum nodoso corpore nudat</span><span class="linebreak"></span>
<span class="line">et summis spoliat coriis contemptaque passim</span><span class="linebreak"></span>
<span class="line">spargit humi atque abicit; servatum gramine bulbum</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>tinguit aqua lapidisque cavum demittit in orbem.</span><span class="linebreak"></span>
<span class="line">his salis inspergit micas, sale durus adeso</span><span class="linebreak"></span>
<span class="line">caseus adicitur, lectas super ingerit herbas,</span><span class="linebreak"></span>
<span class="line">et laeva testam saetosa sub inguina fulcit,</span><span class="linebreak"></span>
<span class="line">dextera pistillo primum fragrantia mollit</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>alia, tum pariter mixto terit omnia suco.</span><span class="linebreak"></span>
<span class="line">it manus in gyrum: paulatim singula vires</span><span class="linebreak"></span>
<span class="line">deperdunt proprias, color est e pluribus unus,</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_524_75"><sup class="lineRef">75</sup>
<span class="italic">illustrative supplement by DeWitt</span>
</li><li class="note text" id="note_LCL064_524_97"><sup class="lineRef">97</sup>lectas <span class="italic">Burn:</span> dictas Ω</li><li class="note text" id="note_LCL064_524_98"><sup class="lineRef">98</sup>testam <span class="italic">Karsten:</span> vestem Ω</li></ul></section></notes></section>