<section class="div1 language" lang="la"><header><hgroup><h1>The Twelve Tables</h1></hgroup></header><section class="div2">
<p class="lineGroup">
<span class="line"><sup>3</sup>Cui testimonium defuerit, is tertiis diebus ob portum obvagulatum ito.</span><span class="linebreak"></span>
</p>
<p>Cp. Fest., 570, 12.</p>
</section>
<section class="div2">
<h2><span class="italic">Tabula III</span></h2>
<span class="label">1–6</span>
<p>Gellius, XX, 1, 42: Confessi igitur aeris ac debiti iudicatis triginta dies sunt dati conquirendae pecuniae causa, quam dissolverent, eosque dies decemviri ‘iustos’ appellaverunt, velut quoddam iustitium, id est iuris inter eos quasi interstitionem quandam et cessationem, quibus nihil cum his agi iure posset. Post deinde, nisi dissolverant, ad [praetorem] vocabantur et ab eo, quibus erant iudicati, addicebantur, nervo quoque aut compedibus vinciebantur. Sic enim sunt, opinor, verba Legis—</p>
<p class="lineGroup">
<span class="line indent2"><sup>1</sup>Aeris confessi rebusque iure iudicatis XXX dies</span><span class="linebreak"></span>
<span class="line indent3">iusti sunto. <sup>2</sup>Post deinde manus iniectio esto.</span><span class="linebreak"></span>
</p>
<p>rebusque iure <span class="italic">secl.</span> Schoell reis Conti reobus Nikolsky</p>
<span class="br"></span><span class="lineNumber"></span><span class="br"></span>
</section><notes></notes></section>