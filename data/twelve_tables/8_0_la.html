<section class="div1 language" lang="la"><header><hgroup><h1>The Twelve Tables</h1></hgroup></header><section class="div2">
<p class="lineGroup">
<span class="line indent2">In ius ducito. <a class="footnoteLink" href="#note_LCL329_438_3" id="target_note_LCL329_438_3"><sup>3</sup></a>Ni iudicatum facit, aut quis</span><span class="linebreak"></span>
<span class="line indent2">endo eo in iure vindicit, secum ducito. Vincito</span><span class="linebreak"></span>
<span class="line indent2">aut nervo aut compedibus. XV pondo ne</span><span class="linebreak"></span>
<span class="line indent2">minore. aut si volet maiore vincito. <a class="footnoteLink" href="#note_LCL329_438_4" id="target_note_LCL329_438_4"><sup>4</sup></a>Si volet</span><span class="linebreak"></span>
<span class="line indent2">suo vivito. Ni suo vivit [qui eum vinctum</span><span class="linebreak"></span>
<span class="line indent2">habebit] libras farris endo dies dato; si volet,</span><span class="linebreak"></span>
<span class="line indent2">plus dato.</span><span class="linebreak"></span>
</p>
<p><sup>5</sup>Erat autem ius interea paciscendi, ac nisi pacti forent habebantur in vinculis dies sexaginta. Inter eos dies trinis nundinis continuis ad [praetorem] in comitium producebantur, quantaeque pecuniae iudicati essent praedicabatur. Tertiis autem nundinis capite poenas dabant aut trans Tiberim peregre venum ibant. Sed eam capitis poenam sanciendae . . . fidei gratia horrificam atrocitatis ostentu novisque terroribus metuendam reddiderunt. Nam si plures forent quibus reus esset iudicatus, secare, si vellent, atque partiri corpus addicti sibi hominis permiserunt. Et quidem ipsa verba Legis dicam, ne existimes invidiam me istam forte formidare—</p>
<span class="br"></span><span class="lineNumber"></span><span class="br"></span>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL329_438_3"><a class="footnoteCrossrefLink" href="#target_note_LCL329_438_3" title="Click to highlight in text"><sup class="lineRef">3</sup><span class="italic">legendum fortasse</span> endo eom (<span class="italic">vel</span> im <span class="italic">vel</span> em) iure in iure <span class="italic">secludend. putat Momms.</span> XV <span class="italic">cdd.</span> CL Voigt maiore aut si volet minore <span class="italic">cd. Cuiacii,</span> Schoell <span class="italic">seclud.</span> aut si volet minore Bréal, <span class="italic">Journ. des Sav.,</span> 1902, 607</a></li><script type="text/javascript">document.getElementById('note_LCL329_438_3').style.display = "none";</script><li class="note" id="note_LCL329_438_4"><a class="footnoteCrossrefLink" href="#target_note_LCL329_438_4" title="Click to highlight in text"><sup class="lineRef">4</sup>qui eum vinctum hebebit <span class="italic">seclud.</span> Schoell farris endo Gronov ferri e. Christ fer(r)iendo <span class="italic">cdd</span>.</a></li><script type="text/javascript">document.getElementById('note_LCL329_438_4').style.display = "none";</script></ul></section></notes></section>