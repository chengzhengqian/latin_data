<section class="div1 language" lang="la"><header><hgroup><h1>The Twelve Tables</h1></hgroup></header><section class="div2">
<p>Ulpianus, ap. <span class="italic">Dig.,</span> XXVII, 10, 1: Lege XII Tabularum <sup>7c</sup>prodigo interdicitur bonorum suorum administratio. Ulpianus, <span class="italic">Tit.,</span> XII, 2: Lex XII Tabularum furiosum itemque prodigum, cui bonis interdictum est, in curatione iubet esse agnatorum.</p>
<p>Cp. Iustinian., <span class="italic">Inst.,</span> I, 23, 3; <span class="italic">Dig.,</span> XXVII, 10, 13.</p>
<span class="label">8</span>
<p>Ulpianus, <span class="italic">Tit.,</span> XXIX, 1: Civis Romani liberti hereditatem Lex XII Tabularum patrono defert, si intestato sine suo herede libertus decesserit.</p>
<p>Gaius, <span class="italic">Inst.,</span> I, 165: Ex eadem Lege XII Tabularum libertarum et impuberum libertorum tutela ad patronos liberosque eorum pertinet. Quae et ipsa tutela legitima vocatur, non quia nominatim ea Lege de hac tutela cavetur, sed quia proinde accepta est per interpretationem atque si verbis legis introducta esset. Eo enim ipso, quod hereditates libertorum libertarumque, si intestati decessissent, iusserat Lex ad patronos liberosve eorum pertinere, crediderunt veteres voluisse legem etiam tutelas ad eos pertinere, quia et agnatos, quos ad hereditatem vocavit, eosdem et tutores esse iusserat.</p>
<p>Cp. Iustinian., <span class="italic">Inst.,</span> I, 17, pr.; Gai., <span class="italic">Inst.,</span> Ill, 40.</p>
<p>Gaius, <span class="italic">Inst.,</span> Ill, 49: Patronae olim . . . hoc solum ius habebant in bonis libertorum, quod etiam patronis ex Lege XII Tabularum datum est.</p>
<span class="br"></span><span class="lineNumber"></span><span class="br"></span>
</section><notes></notes></section>