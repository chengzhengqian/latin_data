<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

virides<a class="footnoteLink" href="#note_LCL035_308_1" id="target_note_LCL035_308_1"><sup>1</sup></a> statim et rudes animi imbuuntur; nec quisquam in tota domo pensi habet quid coram infante <span class="br"></span><span class="lineNumber">2</span><span class="br"></span> domino aut dicat aut faciat. Quin etiam ipsi parentes nec probitati neque modestiae parvulos adsuefaciunt, sed lasciviae et dicacitati, per quae paulatim impudentia <span class="br"></span><span class="lineNumber">3</span><span class="br"></span> inrepit et sui alienique contemptus. Iam vero propria et peculiaria huius urbis vitia paene in utero matris concipi mihi videntur, histrionalis favor et gladiatorum equorumque studia: quibus occupatus et obsessus animus quantulum loci bonis artibus relinquit? Quotum quemque invenies qui domi quicquam aliud loquatur? Quos alios adulescentulorum sermones excipimus, si quando auditoria <span class="br"></span><span class="lineNumber">4</span><span class="br"></span> intravimus? Ne praeceptores quidem ullas crebriores cum auditoribus suis fabulas habent; colligunt enim discipulos non severitate disciplinae nec ingenii experimento, sed ambitione salutationum et inlecebris adulationis.</p>
</section>
<section class="div2">
<p>30. Transeo prima discentium elementa, in quibus et ipsis parum laboratur: nec in auctoribus cognoscendis nec in evolvenda antiquitate nec in notitia vel rerum vel hominum vel temporum satis operae


</p></section><notes><section class="footnotes"><ul><li class="note" id="note_LCL035_308_1"><a class="footnoteCrossrefLink" href="#target_note_LCL035_308_1" title="Click to highlight in text"><sup class="lineRef">1</sup>virides <span class="italic">Knaut</span>: et virides teneri.</a></li><script type="text/javascript">document.getElementById('note_LCL035_308_1').style.display = "none";</script></ul></section></notes></section>