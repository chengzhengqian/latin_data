<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

quid ira, et promptius ad miserationem impellat qui scit quid sit misericordia et quibus animi <span class="br"></span><span class="lineNumber">4</span><span class="br"></span> motibus concitetur. In his artibus exercitationibusque versatus orator, sive apud infestos sive apud cupidos sive apud invidentes sive apud tristes sive apud timentes dicendum habuerit, tenebit venas animorum, et prout cuiusque natura postulabit adhibebit manum et temperabit orationem, parato omni instrumento et ad omnem usum reposito. <span class="br"></span><span class="lineNumber">5</span><span class="br"></span> Sunt apud quos adstrictum et collectum et singula statim argumenta concludens dicendi genus plus fidei meretur: apud hos dedisse operam dialecticae proficiet. Alios fusa et aequalis et ex communibus ducta sensibus oratio magis delectat: ad hos permovendos mutuabimur a Peripateticis aptos et in <span class="br"></span><span class="lineNumber">6</span><span class="br"></span> omnem disputationem paratos iam locos. Dabunt Academici pugnacitatem, Plato altitudinem, Xenophon iucunditatem; ne Epicuri quidem et Metrodori honestas quasdam exclamationes adsumere iisque, <span class="br"></span><span class="lineNumber">7</span><span class="br"></span> prout res poscit, uti alienum erit oratori. Neque enim sapientem informamus neque Stoicorum comitem, sed eum qui quasdam artes haurire, omnes libare debet. Ideoque et iuris civilis scientiam veteres oratores comprehendebant, et grammatica musica




</p></section><notes></notes></section>