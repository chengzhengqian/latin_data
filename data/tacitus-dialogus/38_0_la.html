<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

finem vitae composuit, id est, postquam magis profecerat usuque et experimentis didicerat quod <span class="br"></span><span class="lineNumber">3</span><span class="br"></span> optimum dicendi genus esset. Nam priores eius orationes non carent vitiis antiquitatis: lentus est in principiis, longus in narrationibus, otiosus circa excessus; tarde commovetur, raro incalescit; pauci sensus apte et cum quodam lumine terminantur. Nihil excerpere, nihil referre possis, et velut in rudi aedificio, firmus sane paries et duraturus, sed non <span class="br"></span><span class="lineNumber">4</span><span class="br"></span> satis expolitus et splendens. Ego autem oratorem, sicut locupletem ac lautum patrem familiae, non eo tantum volo tecto tegi quod imbrem ac ventum arceat, sed etiam quod visum et oculos delectet; non ea solum instrui supellectile quae necessariis usibus sufficiat, sed sit in apparatu eius et aurum et gemmae, ut sumere in manus, ut aspicere saepius libeat. <span class="br"></span><span class="lineNumber">5</span><span class="br"></span> Quaedam vero procul arceantur ut iam oblitterata et olentia: nullum sit verbum velut rubigine infectum, nulli sensus tarda et inerti structura in morem annalium componantur; fugitet foedam et insulsam scurrilitatem, variet compositionem, nec omnes clausulas uno et eodem modo determinet.</p>
</section>
<section class="div2">
<p>23. Nolo inridere “rotam Fortunae” et “ius verrinum” et illud tertio quoque sensu in omnibus




</p></section><notes></notes></section>