<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

comitiorum, de expilatis sociis et civibus trucidatis. <span class="br"></span><span class="lineNumber">5</span><span class="br"></span> Quae mala sicut non accidere melius est, isque optimus civitatis status habendus in quo nihil tale patimur, ita cum acciderent ingentem eloquentiae materiam subministrabant. Crescit enim cum amplitudine rerum vis ingenii, nec quisquam claram et inlustrem orationem efficere potest nisi qui causam <span class="br"></span><span class="lineNumber">6</span><span class="br"></span> parem invenit. Non, opinor, Demosthenem orationes inlustrant quas adversus tutores suos composuit, nec Ciceronem magnum oratorem P. Quintius defensus aut Licinius Archias faciunt: Catilina et Milo et Verres et Antonius hanc illi famam circumdederunt, non quia tanti fuit rei publicae malos ferre cives ut uberem ad dicendum materiam oratores haberent, sed, ut subinde admoneo, quaestionis meminerimus sciamusque nos de ea re loqui quae facilius turbidis et inquietis temporibus exsistit. <span class="br"></span><span class="lineNumber">7</span><span class="br"></span> Quis ignorat utilius ac melius esse frui pace quam bello vexari? plures tamen bonos proeliatores bella quam pax ferunt. Similis eloquentiac condicio. <span class="br"></span><span class="lineNumber">8</span><span class="br"></span> Nam quo saepius steterit tamquam in acie quoque




</p></section><notes></notes></section>