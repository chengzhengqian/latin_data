<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

sicut ceterarum rerum, angustis et brevibus terminis cluditur, sed is est orator qui de omni quaestione pulchre et ornate et ad persuadendum apte dicere pro dignitate rerum, ad utilitatem temporum, cum voluptate audientium possit.</p>
</section>
<section class="div2">
<p>31. Hoc sibi illi veteres persuaserant, ad hoc efficiendum intellegebant opus esse, non ut in rhetorum scholis declamarent, nec ut fictis nec ullo modo ad veritatem accedentibus controversiis linguam modo et vocem exercerent, sed ut iis artibus pectus implerent in quibus de bonis ac malis, de honesto et turpi, de iusto et iniusto disputatur; haec enim est oratori subiecta ad dicendum materia. <span class="br"></span><span class="lineNumber">2</span><span class="br"></span> Nam in iudiciis fere de aequitate, in deliberationibus &lt;de utilitate, in laudationibus&gt;<a class="footnoteLink" href="#note_LCL035_312_1" id="target_note_LCL035_312_1"><sup>1</sup></a> de honestate disserimus, ita &lt;tamen&gt;<a class="footnoteLink" href="#note_LCL035_312_2" id="target_note_LCL035_312_2"><sup>2</sup></a> ut plerumque haec in vicem misceantur: de quibus copiose et varie et ornate nemo dicere potest nisi qui cognovit naturam humanam et vim virtutum pravitatemque vitiorum et intellectum eorum quae nec in virtutibus nec in vitiis <span class="br"></span><span class="lineNumber">3</span><span class="br"></span> numerantur. Ex his fontibus etiam illa profluunt, ut facilius iram iudicis vel instiget vel leniat qui scit



</p></section><notes><section class="footnotes"><ul><li class="note" id="note_LCL035_312_1"><a class="footnoteCrossrefLink" href="#target_note_LCL035_312_1" title="Click to highlight in text"><sup class="lineRef">1</sup><span class="italic">Added by Ursinus.</span></a></li><script type="text/javascript">document.getElementById('note_LCL035_312_1').style.display = "none";</script><li class="note" id="note_LCL035_312_2"><a class="footnoteCrossrefLink" href="#target_note_LCL035_312_2" title="Click to highlight in text"><sup class="lineRef">2</sup><span class="italic">Added by Acidalius</span>.</a></li><script type="text/javascript">document.getElementById('note_LCL035_312_2').style.display = "none";</script></ul></section></notes></section>