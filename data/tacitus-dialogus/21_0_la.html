<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

honestum est, ac tibi Nicostrati robur ac vires di dedissent, non paterer inmanes illos et ad pugnam natos lacertos levitate iaculi aut iactu disci vanescere, sic nunc te ab auditoriis et theatris in forum et ad causas et ad vera proelia voco, cum praesertim ne ad illud quidem confugere possis, quod plerisque patrocinatur, tamquam minus obnoxium sit offendere <span class="br"></span><span class="lineNumber">6</span><span class="br"></span> poetarum quam oratorum studium. Effervescit enim vis pulcherrimae naturae tuae, nec pro amico aliquo, sed, quod periculosius est, pro Catone offendis. Nec excusatur offensa necessitudine officii aut fide advocationis aut fortuitae et subitae dictionis impetu: meditatus videris [aut]<a class="footnoteLink" href="#note_LCL035_256_1" id="target_note_LCL035_256_1"><sup>1</sup></a> elegisse personam notabilem <span class="br"></span><span class="lineNumber">7</span><span class="br"></span> et cum auctoritate dicturam. Sentio quid responderi possit: hinc ingentes existere<a class="footnoteLink" href="#note_LCL035_256_2" id="target_note_LCL035_256_2"><sup>2</sup></a> adsensus, haec in ipsis auditoriis praecipue laudari et mox omnium sermonibus ferri. Tolle igitur quietis et securitatis excusationem, cum tibi sumas adversarium superiorem. <span class="br"></span><span class="lineNumber">8</span><span class="br"></span> Nobis satis sit privatas et nostri saeculi controversias tueri, in quibus [expressis]<a class="footnoteLink" href="#note_LCL035_256_3" id="target_note_LCL035_256_3"><sup>3</sup></a> si quando necesse sit pro periclitante amico potentiorum






</p></section><notes><section class="footnotes"><ul><li class="note" id="note_LCL035_256_1"><a class="footnoteCrossrefLink" href="#target_note_LCL035_256_1" title="Click to highlight in text"><sup class="lineRef">1</sup>aut <span class="italic">deleted by Puteolanus</span>.</a></li><script type="text/javascript">document.getElementById('note_LCL035_256_1').style.display = "none";</script><li class="note" id="note_LCL035_256_2"><a class="footnoteCrossrefLink" href="#target_note_LCL035_256_2" title="Click to highlight in text"><sup class="lineRef">2</sup>existere <span class="italic">Muretus</span>: ex his.</a></li><script type="text/javascript">document.getElementById('note_LCL035_256_2').style.display = "none";</script><li class="note" id="note_LCL035_256_3"><a class="footnoteCrossrefLink" href="#target_note_LCL035_256_3" title="Click to highlight in text"><sup class="lineRef">3</sup><span class="italic">Deleted by Heumann</span>.</a></li><script type="text/javascript">document.getElementById('note_LCL035_256_3').style.display = "none";</script></ul></section></notes></section>