<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

severitate ac disciplina maiorum circa educandos formandosque liberos pauca praedixero. <span class="br"></span><span class="lineNumber">4</span><span class="br"></span> Nam pridem suus cuique filius, ex casta parente natus, non in cellula emptae nutricis, sed gremio ac sinu matris educabatur, cuius praecipua laus erat tueri domum et inservire liberis. Eligebatur autem maior aliqua natu propinqua, cuius probatis spectatisque moribus omnis eiusdem familiae suboles committeretur; coram qua neque dicere fas erat quod turpe dictu, neque facere quod inhonestum <span class="br"></span><span class="lineNumber">5</span><span class="br"></span> factu videretur. Ac non studia modo curasque, sed remissiones etiam lususque puerorum sanctitate quadam ac verecundia temperabat. Sic Corneliam Gracchorum, sic Aureliam Caesaris, sic Atiam Augusti [matrem]<a class="footnoteLink" href="#note_LCL035_306_1" id="target_note_LCL035_306_1"><sup>1</sup></a> praefuisse educationibus ac produxisse <span class="br"></span><span class="lineNumber">6</span><span class="br"></span> principes liberos accepimus. Quae disciplina ac severitas eo pertinebat ut sincera et integra et nullis pravitatibus detorta unius cuiusque natura toto statim pectore arriperet artes honestas, et sive ad rem militarem sive ad iuris scientiam sive ad eloquentiae studium inclinasset, id solum ageret, id universum hauriret.</p>
</section>
<section class="div2">
<p>29. At nunc natus infans delegatur Graeculae alicui ancillae, cui adiungitur unus aut alter ex omnibus servis, plerumque vilissimus nec cuiquam serio ministerio adcommodatus. Horum fabulis et erroribus




</p></section><notes><section class="footnotes"><ul><li class="note" id="note_LCL035_306_1"><a class="footnoteCrossrefLink" href="#target_note_LCL035_306_1" title="Click to highlight in text"><sup class="lineRef">1</sup><span class="italic">Deleted by Sauppe</span>.</a></li><script type="text/javascript">document.getElementById('note_LCL035_306_1').style.display = "none";</script></ul></section></notes></section>