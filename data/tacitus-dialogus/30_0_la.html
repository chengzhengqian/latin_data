<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

Hirtio nempe et Pansa consulibus, ut Tiro libertus eius scripsit, septimo idus &lt;Decembres&gt; occisus est, quo anno divus Augustus in locum Pansae et Hirtii <span class="br"></span><span class="lineNumber">3</span><span class="br"></span> se et Q. Pedium consules suffecit. Statue sex et quinquaginta annos, quibus mox divus Augustus rem publicam rexit; adice Tiberii tres et viginti, et prope quadriennium Gai, ac bis quaternos denos Claudii et Neronis annos, atque ileum Galbae et Othonis et Vitelli longum et unum annum, ac sextam iam felicis huius principatus stationem quo Vespasianus rem publicam fovet: centum et viginti anni ab interitu Ciceronis in hunc diem colliguntur, <span class="br"></span><span class="lineNumber">4</span><span class="br"></span> unius hominis aetas. Nam ipse ego in Britannia vidi senem qui se fateretur ei pugnae interfuisse qua Caesarem inferentem arma Britanniae arcere litoribus et pellere adgressi sunt. Ita si eum, qui armatus C. Caesari restitit, vel captivitas vel voluntas vel fatum aliquod in urbem pertraxisset, aeque idem et Caesarem ipsum et Ciceronem audire potuit et nostris <span class="br"></span><span class="lineNumber">5</span><span class="br"></span> quoque actionibus interesse. Proximo quidem congiario ipsi vidistis plerosque senes qui se a divo quoque Augusto semel atque iterum accepisse congiarium <span class="br"></span><span class="lineNumber">6</span><span class="br"></span> narrabant. Ex quo colligi potest et Corvinum ab illis et Asinium audiri potuisse (nam Corvinus in medium usque Augusti principatum, Asinius







</p></section><notes></notes></section>