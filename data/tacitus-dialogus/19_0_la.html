<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
ambire cogatur ut sint qui dignentur audire, et ne id quidem gratis; nam et domum mutuatur et auditorium exstruit et subsellia conducit et libellos dispergit. <span class="br"></span><span class="lineNumber">4</span><span class="br"></span> Et ut beatissimus recitationem eius eventus prosequatur, omnis illa laus intra unum aut alterum diem, velut in herba vel flore praecerpta, ad nullam certam et solidam pervenit frugem, nec aut amicitiam inde refert aut clientelam aut mansurum in animo cuiusquam beneficium, sed clamorem vagum et voces <span class="br"></span><span class="lineNumber">5</span><span class="br"></span> inanes et gaudium volucre. Laudavimus nuper ut miram et eximiam Vespasiani liberalitatem, quod quingenta sestertia Basso donasset. Pulchrum id quidem, indulgentiam principis ingenio mereri: quanto tamen pulchrius, si ita res familiaris exigat, se ipsum colere, suum genium<a class="footnoteLink" href="#note_LCL035_252_1" id="target_note_LCL035_252_1"><sup>1</sup></a> propitiare, suam <span class="br"></span><span class="lineNumber">6</span><span class="br"></span> experiri liberalitatem! Adice quod poetis, si modo dignum aliquid elaborare et efficere velint, relinquenda conversatio amicorum et iucunditas urbis, deserenda cetera officia, utque ipsi dicunt, in nemora et lucos, id est in solitudinem secedendum est.</p>
</section>
<section class="div2">
<p>10. Ne opinio quidem et fama, cui soli serviunt et quod unum esse pretium omnis laboris sui fatentur, aeque poetas quam oratores sequitur, quoniam <span class="br"></span><span class="lineNumber">2</span><span class="br"></span> mediocres poetas nemo novit, bonos pauci. Quando




</p></section><notes><section class="footnotes"><ul><li class="note" id="note_LCL035_252_1"><a class="footnoteCrossrefLink" href="#target_note_LCL035_252_1" title="Click to highlight in text"><sup class="lineRef">1</sup>genium <span class="italic">Lipsius:</span> ingenium.</a></li><script type="text/javascript">document.getElementById('note_LCL035_252_1').style.display = "none";</script></ul></section></notes></section>