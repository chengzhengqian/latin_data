<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
orationibus insecuti sunt quas hodie quoque cum admiratione legimus.</p>
</section>
<section class="div2">
<p>35. At nunc adulescentuli nostri deducuntur in scholas istorum qui rhetores vocantur, quos paulo ante Ciceronis tempora exstitisse nec placuisse maioribus nostris ex eo manifestum est quod a Crasso et Domitio censoribus cludere, ut ait Cicero, <span class="br"></span><span class="lineNumber">2</span><span class="br"></span> “ludum impudentiae” iussi sunt. Sed ut dicere institueram, deducuntur in scholas &lt;de&gt;<a class="footnoteLink" href="#note_LCL035_326_1" id="target_note_LCL035_326_1"><sup>1</sup></a> quibus non facile dixerim utrumne locus ipse an condiscipuli an <span class="br"></span><span class="lineNumber">3</span><span class="br"></span> genus studiorum plus mali ingeniis adferant. Nam in loco nihil reverentiae est,<a class="footnoteLink" href="#note_LCL035_326_2" id="target_note_LCL035_326_2"><sup>2</sup></a> in quem nemo nisi aeque imperitus intrat; in condiscipulis nihil profectus, cum pueri inter pueros et adulescentuli inter adulescentulos pari securitate et dicant et audiantur; ipsae vero exercitationes magna ex parte contrariae. <span class="br"></span><span class="lineNumber">4</span><span class="br"></span> Nempe enim duo genera materiarum apud rhetoras tractantur, suasoriae et controversiae. Ex his suasoriae quidem etsi, tamquam plane leviores et minus prudentiae exigentes, pueris delegantur, controversiae robustioribus adsignantur—quales, per fidem, et quam incredibiliter compositae! Sequitur autem ut materiae abhorrenti a veritate declamatio






</p></section><notes><section class="footnotes"><ul><li class="note" id="note_LCL035_326_1"><a class="footnoteCrossrefLink" href="#target_note_LCL035_326_1" title="Click to highlight in text"><sup class="lineRef">1</sup><span class="italic">Added by Peterson</span>.</a></li><script type="text/javascript">document.getElementById('note_LCL035_326_1').style.display = "none";</script><li class="note" id="note_LCL035_326_2"><a class="footnoteCrossrefLink" href="#target_note_LCL035_326_2" title="Click to highlight in text"><sup class="lineRef">2</sup>est <span class="italic">Acidalius</span>: sed.</a></li><script type="text/javascript">document.getElementById('note_LCL035_326_2').style.display = "none";</script></ul></section></notes></section>