<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

exciperem, quamvis maligne plerique opinarentur nec Secundo promptum esse sermonem et Aprum ingenio potius et vi naturae quam institutione et <span class="br"></span><span class="lineNumber">2</span><span class="br"></span> litteris famam eloquentiae consecutum. Nam et Secundo purus et pressus et, in quantum satis erat, profluens sermo non defuit, et Aper omni eruditione imbutus contemnebat potius litteras quam nesciebat, tamquam maiorem industriae et laboris gloriam habiturus si ingenium eius nullis alienarum artium adminiculis inniti videretur.</p>
</section>
<section class="div2">
<p>3. Igitur ut intravimus cubiculum Materni, sedentem ipsum&lt;que&gt; quem pridie recitaverat librum inter manus habentem deprehendimus. <span class="br"></span><span class="lineNumber">2</span><span class="br"></span> Tum Secundus “Nihilne te” inquit, “Materne, fabulae malignorum terrent quo minus offensas Catonis tui ames? An ideo librum istum adprehendisti ut diligentius retractares et, sublatis si qua pravae interpretationi materiam dederunt, emitteres Catonem non quidem meliorem, sed tamen securiorem?”</p>
<span class="br"></span><span class="lineNumber">3</span><span class="br"></span><p> Tum ille: “Leges tu quid Maternus sibi debuerit, et adgnosces quae audisti. Quod si qua omisit Cato, sequenti recitatione Thyestes dicet; hanc enim




</p></section><notes></notes></section>