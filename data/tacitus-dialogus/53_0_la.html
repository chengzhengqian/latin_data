<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

ut incohasse tantum et velut vestigia ac liniamenta <span class="br"></span><span class="lineNumber">2</span><span class="br"></span> quaedam ostendisse videaris. Nam quibus &lt; artibus&gt; instrui veteres oratores soliti sint dixisti, differentiamque nostrae desidiae et inscientiae adversus acerrima et fecundissima eorum studia demonstrasti: cetera exspecto, ut quem ad modum ex te didici quid aut illi scierint aut nos nesciamus, ita hoc quoque cognoscam, quibus exercitationibus iuvenes iam et forum ingressuri confirmare et alere ingenia sua soliti sint. <span class="br"></span><span class="lineNumber">3</span><span class="br"></span> Neque enim tantum arte et scientia, sed longe magis facultate et &lt;usu&gt; eloquentiam contineri, nec tu, puto, abnues et hi significare vultu videntur.”</p>
<span class="br"></span><span class="lineNumber">4</span><span class="br"></span><p> Deinde cum Aper quoque et Secundus idem adnuissent, Messalla quasi rursus incipiens: “Quoniam initia et semina veteris eloquentiae satis demonstrasse videor, docendo quibus artibus antiqui oratores institui erudirique soliti sint, persequar <span class="br"></span><span class="lineNumber">5</span><span class="br"></span> nunc exercitationes eorum. Quamquam ipsis artibus inest exercitatio, nec quisquam percipere tot tam<a class="footnoteLink" href="#note_LCL035_320_1" id="target_note_LCL035_320_1"><sup>1</sup></a> reconditas tam varias res potest, nisi ut scientiae meditatio, meditationi facultas, facultati usus eloquentiae accedat. Per quae colligitur eandem esse rationem et percipiendi quae proferas et <span class="br"></span><span class="lineNumber">6</span><span class="br"></span> proferendi quae perceperis. Sed si cui obscuriora haec videntur isque scientiam ab exercitatione


</p></section><notes><section class="footnotes"><ul><li class="note" id="note_LCL035_320_1"><a class="footnoteCrossrefLink" href="#target_note_LCL035_320_1" title="Click to highlight in text"><sup class="lineRef">1</sup>tam <span class="italic">Muretus</span>: aut.</a></li><script type="text/javascript">document.getElementById('note_LCL035_320_1').style.display = "none";</script></ul></section></notes></section>