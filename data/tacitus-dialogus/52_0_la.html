<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span> praecepta prudentium penitus reformident. In paucissimos sensus et angustas sententias detrudunt eloquentiam velut expulsam regno suo, ut quae olim omnium artium domina pulcherrimo comitatu pectora implebat, nunc circumcisa et amputata, sine apparatu, sine honore, paene dixerim sine ingenuitate, quasi una ex sordidissimis artificiis discatur.</p>
<span class="br"></span><span class="lineNumber">5</span><span class="br"></span><p> Ergo hanc primam et praecipuam causam arbitror cur in tantum ab eloquentia antiquorum oratorum recesserimus. Si testes desiderantur, quos potiores nominabo quam apud Graecos Demosthenem, quem studiosissimum Platonis auditorem fuisse memoriae <span class="br"></span><span class="lineNumber">6</span><span class="br"></span> proditum est? Et Cicero his, ut opinor, verbis refert, quidquid in eloquentia effecerit, id se non rhetorum &lt;officinis&gt;,<a class="footnoteLink" href="#note_LCL035_318_1" id="target_note_LCL035_318_1"><sup>1</sup></a> sed Academiae spatiis consecutum. <span class="br"></span><span class="lineNumber">7</span><span class="br"></span> Sunt aliae causae, magnae et graves, quas a vobis aperiri aequum est, quoniam quidem ego iam meum munus explevi, et, quod mihi in consuetudine est, satis multos offendi, quos, si forte haec audierint, certum habeo dicturos me, dum iuris et philosophiae scientiam tamquam oratori necessariam laudo, ineptiis meis plausisse.”</p>
</section>
<section class="div2">
<p>33. Et Maternus “Mihi quidem” inquit “susceptum a te munus adeo peregisse nondum videris




</p></section><notes><section class="footnotes"><ul><li class="note" id="note_LCL035_318_1"><a class="footnoteCrossrefLink" href="#target_note_LCL035_318_1" title="Click to highlight in text"><sup class="lineRef">1</sup><span class="italic">Added by Haase from Cic. orat. 12</span>.</a></li><script type="text/javascript">document.getElementById('note_LCL035_318_1').style.display = "none";</script></ul></section></notes></section>