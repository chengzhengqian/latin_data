<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span> sumpsit sibi contra dicendi partes. Igitur exprome nobis non laudationem antiquorum (satis enim illos fama sua laudat), sed causas cur in tantum ab eloquentia eorum recesserimus, cum praesertim centum et viginti annos ab interitu Ciceronis in hunc diem effici ratio temporum collegerit.”</p>
</section>
<section class="div2">
<p>25. Tum Messalla: “Sequar praescriptam a te, Materne, formam; neque enim diu contra dicendum est Apro, qui primum, ut opinor, nominis controversiam movit, tamquam parum proprie antiqui vocarentur quos satis constat ante centum annos <span class="br"></span><span class="lineNumber">2</span><span class="br"></span> fuisse. Mihi autem de vocabulo pugna non est; sive illos antiquos sive maiores sive quo alio mavult nomine appellet, dum modo in confesso sit eminentiorem illorum temporum eloquentiam fuisse. Ne illi quidem parti sermonis eius repugno, quominus fatear<a class="footnoteLink" href="#note_LCL035_296_1" id="target_note_LCL035_296_1"><sup>1</sup></a> plures formas dicendi etiam isdem saeculis, <span class="br"></span><span class="lineNumber">3</span><span class="br"></span> nedum diversis exstitisse. Sed quo modo inter Atticos oratores primae Demostheni tribuuntur, proximum autem locum Aeschines et Hyperides et Lysias et Lycurgus obtinent, omnium tamen<a class="footnoteLink" href="#note_LCL035_296_2" id="target_note_LCL035_296_2"><sup>2</sup></a> concessu haec oratorum aetas maxime probatur, sic apud nos Cicero quidem ceteros eorundem temporum disertos antecessit, Calvus autem et Asinius



</p></section><notes><section class="footnotes"><ul><li class="note" id="note_LCL035_296_1"><a class="footnoteCrossrefLink" href="#target_note_LCL035_296_1" title="Click to highlight in text"><sup class="lineRef">1</sup>quominus fatear <span class="italic">John</span>: si cominus fatetur.</a></li><script type="text/javascript">document.getElementById('note_LCL035_296_1').style.display = "none";</script><li class="note" id="note_LCL035_296_2"><a class="footnoteCrossrefLink" href="#target_note_LCL035_296_2" title="Click to highlight in text"><sup class="lineRef">2</sup>tamen <span class="italic">Gudeman</span>: autem.</a></li><script type="text/javascript">document.getElementById('note_LCL035_296_2').style.display = "none";</script></ul></section></notes></section>