<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

effugiat, utique apud eos iudices qui vi et potestate, non iure aut legibus cognoscunt, nec accipiunt tempora, sed constituunt, nec exspectandum habent oratorem dum illi libeat de ipso negotio dicere, sed saepe ultro admonent atque alio transgredientem revocant et festinare se testantur.</p>
</section>
<section class="div2">
<p>20. Quis nunc feret oratorem de infirmitate valetudinis suae praefantem, qualia sunt fere principia Corvini? Quis quinque in Verrem libros exspectabit? Quis de exceptione et formula perpetietur ilea immensa volumina quae pro M. Tullio aut Aulo <span class="br"></span><span class="lineNumber">2</span><span class="br"></span> Caecina legimus? Praecurrit hoc tempore iudex dicentem et, nisi aut cursu argumentorum aut colore sententiarum aut nitore et cultu descriptionum invitatus et corruptus est, aversatur [dicentem].<a class="footnoteLink" href="#note_LCL035_282_1" id="target_note_LCL035_282_1"><sup>1</sup></a> <span class="br"></span><span class="lineNumber">3</span><span class="br"></span> Vulgus quoque adsistentium et adfluens et vagus auditor adsuevit iam exigere laetitiam et pulchritudinem orationis; nec magis perfert in iudiciis tristem et impexam antiquitatem quam si quis in scaena Roscii aut Turpionis Ambivii exprimere gestus velit. <span class="br"></span><span class="lineNumber">4</span><span class="br"></span> Iam vero iuvenes et in ipsa studiorum incude positi, qui profectus sui causa oratores sectantur, non solum audire, sed etiam referre domum aliquid inlustre et






</p></section><notes><section class="footnotes"><ul><li class="note" id="note_LCL035_282_1"><a class="footnoteCrossrefLink" href="#target_note_LCL035_282_1" title="Click to highlight in text"><sup class="lineRef">1</sup><span class="italic">Deleted by Scheie</span>.</a></li><script type="text/javascript">document.getElementById('note_LCL035_282_1').style.display = "none";</script></ul></section></notes></section>