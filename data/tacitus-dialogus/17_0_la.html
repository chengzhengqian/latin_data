<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

multa quidem omnibus saeculis exempla edidit, ad quam usque fortunam homines ingenii viribus pervenerint, sed haec, ut supra dixi, proxima et quae non auditu cognoscenda, sed oculis spectanda <span class="br"></span><span class="lineNumber">3</span><span class="br"></span> haberemus. Nam quo sordidius et abiectius nati sunt quoque notabilior paupertas et angustiae rerum nascentes eos circumsteterunt, eo clariora et ad demonstrandam oratoriae eloquentiae utilitatem inlustiora exempla sunt, quod sine commendatione natalium, sine substantia facultatum, neuter moribus egregius, alter habitu quoque corporis contemptus, per multos iam annos potentissimi sunt civitatis ac, donec libuit, principes fori, nunc principes in Caesaris amicitia agunt feruntque cuncta, atque ab ipso principe cum quadam reverentia diliguntur; quia Vespasianus, venerabilis senex et patientissimus veri, bene intellegit [et] ceteros quidem amicos suos iis niti quae ab ipso acceperint quaeque ipsi<a class="footnoteLink" href="#note_LCL035_248_1" id="target_note_LCL035_248_1"><sup>1</sup></a> accumulare et in alios congerere promptum sit,<a class="footnoteLink" href="#note_LCL035_248_2" id="target_note_LCL035_248_2"><sup>2</sup></a> Marcellum autem et Crispum attulisse ad amicitiam suam quod non a principe acceperint nec accipi possit. <span class="br"></span><span class="lineNumber">4</span><span class="br"></span> Minimum inter tot ac tanta locum obtinent imagines





</p></section><notes><section class="footnotes"><ul><li class="note" id="note_LCL035_248_1"><a class="footnoteCrossrefLink" href="#target_note_LCL035_248_1" title="Click to highlight in text"><sup class="lineRef">1</sup>ipsi <span class="italic">Lipsius</span>: ipsis.</a></li><script type="text/javascript">document.getElementById('note_LCL035_248_1').style.display = "none";</script><li class="note" id="note_LCL035_248_2"><a class="footnoteCrossrefLink" href="#target_note_LCL035_248_2" title="Click to highlight in text"><sup class="lineRef">2</sup>sit <span class="italic">Halm</span>: est.</a></li><script type="text/javascript">document.getElementById('note_LCL035_248_2').style.display = "none";</script></ul></section></notes></section>