<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

quam calamistros Maecenatis aut tinnitus Gallionis: adeo melius est orationem vel hirta toga induere quam fucatis et meretriciis vestibus insignire. <span class="br"></span><span class="lineNumber">2</span><span class="br"></span> Neque enim oratorius iste, immo hercle ne virilis quidem cultus est, quo plerique temporum nostrorum actores ita utuntur ut lascivia verborum et levitate sententiarum et licentia compositionis histrionales <span class="br"></span><span class="lineNumber">3</span><span class="br"></span> modos exprimant. Quodque vix auditu fas esse debeat, laudis et gloriae et ingenii loco plerique iactant cantari saltarique commentarios suos; unde oritur illa foeda et praepostera, sed tamen frequens [sicut his clam et]<a class="footnoteLink" href="#note_LCL035_300_1" id="target_note_LCL035_300_1"><sup>1</sup></a> exclamatio, ut oratores nostri tenere dicere, histriones diserte saltare dicantur. <span class="br"></span><span class="lineNumber">4</span><span class="br"></span> Equidem non negaverim Cassium Severum, quem solum Aper noster nominare ausus est, si iis comparetur qui postea fuerunt, posse oratorem vocari, quamquam in magna parte librorum suorum plus bilis habeat quam sanguinis; primus enim contempto ordine rerum, omissa modestia ac pudore verborum, ipsis etiam quibus utitur armis incompositus et studio feriendi plerumque deiectus, non pugnat, sed rixatur. <span class="br"></span><span class="lineNumber">5</span><span class="br"></span> Ceterum, ut dixi, sequentibus comparatus et varietate eruditionis et lepore urbanitatis et ipsarum virium




</p></section><notes><section class="footnotes"><ul><li class="note" id="note_LCL035_300_1"><a class="footnoteCrossrefLink" href="#target_note_LCL035_300_1" title="Click to highlight in text"><sup class="lineRef">1</sup><span class="italic">Deleted by John</span>.</a></li><script type="text/javascript">document.getElementById('note_LCL035_300_1').style.display = "none";</script></ul></section></notes></section>