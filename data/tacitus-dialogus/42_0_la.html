<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

et Caesar et Caelius et Brutus iure et prioribus et <span class="br"></span><span class="lineNumber">4</span><span class="br"></span> sequentibus anteponuntur. Nec refert quod inter se specie differunt, cum genere consentiant. Adstrictior Calvus, nervosior<a class="footnoteLink" href="#note_LCL035_298_1" id="target_note_LCL035_298_1"><sup>1</sup></a> Asinius, splendidior Caesar, amarior Caelius, gravior Brutus, vehementior et plenior et valentior Cicero: omnes tamen eandem sanitatem eloquentiae (prae se) ferunt, ut si omnium pariter libros in manum sumpseris scias, quamvis in diversis ingeniis, esse quandam iudicii ac voluntatis <span class="br"></span><span class="lineNumber">5</span><span class="br"></span> similitudinem et cognationem. Nam quod invicem se obtrectaverunt, et sunt aliqua epistulis eorum inserta ex quibus mutua malignitas detegitur, non <span class="br"></span><span class="lineNumber">6</span><span class="br"></span> est oratorum vitium, sed hominum. Nam et Calvum et Asinium et ipsum Ciceronem credo solitos et invidere et livere et ceteris humanae infirmitatis vitiis adfici: solum inter hos arbitror Brutum non malignitate nec invidia, sed simpliciter et ingenue iudicium animi sui detexisse. An ille Ciceroni invideret, qui mihi videtur ne Caesari quidem invidisse? <span class="br"></span><span class="lineNumber">7</span><span class="br"></span> Quod ad Servium Galbam et C. Laelium attinet, et si quos alios antiquiorum &lt;Aper&gt;<a class="footnoteLink" href="#note_LCL035_298_2" id="target_note_LCL035_298_2"><sup>2</sup></a> agitare non destitit, non exigit defensorem, cum fatear quaedam eloquentiae eorum ut nascenti adhuc nec satis adultae defuisse.</p>
</section>
<section class="div2">
<p>26. Ceterum si omisso optimo illo et perfectissimo genere eloquentiae eligenda sit forma dicendi, malim hercle C. Gracchi impetum aut L. Crassi maturitatem



</p></section><notes><section class="footnotes"><ul><li class="note" id="note_LCL035_298_1"><a class="footnoteCrossrefLink" href="#target_note_LCL035_298_1" title="Click to highlight in text"><sup class="lineRef">1</sup>nervosior <span class="italic">Meiser</span>: numerosior,</a></li><script type="text/javascript">document.getElementById('note_LCL035_298_1').style.display = "none";</script><li class="note" id="note_LCL035_298_2"><a class="footnoteCrossrefLink" href="#target_note_LCL035_298_2" title="Click to highlight in text"><sup class="lineRef">2</sup><span class="italic">Added by P. Voss</span>,</a></li><script type="text/javascript">document.getElementById('note_LCL035_298_2').style.display = "none";</script></ul></section></notes></section>