<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span> quoque adhibeatur. Sic fit ut tyannicidarum praemia aut vitiatarum electiones aut pestilentiae remedia aut incesta matrum aut quidquid in schola cotidie agitur, in foro vel raro vel numquam, ingentibus verbis prosequantur: cum ad veros iudices ventum…</p>
</section>
<section class="div2">
<p>36…. rem cogitare; nihil humile, nihil abiectum eloqui poterat. Magna eloquentia, sicut flamma, materia alitur et motibus excitatur et urendo clarescit.</p>
<p>Eadem ratio in nostra quoque civitate antiquorum <span class="br"></span><span class="lineNumber">2</span><span class="br"></span> eloquentiam provexit. Nam etsi horum quoque temporum oratores ea consecuti sunt quae composita et quieta et beata re publica tribui fas erat, tamen illa perturbatione ac licentia plura sibi adsequi videbantur, cum mixtis omnibus et moderatore uno carentibus tantum quisque orator saperet quantum <span class="br"></span><span class="lineNumber">3</span><span class="br"></span> erranti populo persuadere poterat. Hinc leges adsiduae et populare nomen, hinc contiones magistratuum paene pernoctantium in rostris, hinc accusationes potentium reorum et adsignatae etiam domibus inimicitiae, hinc procerum factiones et adsidua <span class="br"></span><span class="lineNumber">4</span><span class="br"></span> senatus adversus plebem certamina. Quae singula etsi distrahebant rem publicam, exercebant tamen



</p></section><notes></notes></section>