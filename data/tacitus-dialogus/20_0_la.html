<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

enim rarissimarum recitationum fama in totam urbem penetrat, nedum ut per tot provincias innotescat? Quotus quisque, cum ex Hispania vel Asia, ne quid de Gallis nostris loquar, in urbem venit, Saleium Bassum requirit? Atque adeo si quis requirit, ut semel vidit, transit et contentus est, ut si picturam <span class="br"></span><span class="lineNumber">3</span><span class="br"></span> aliquam vel statuam vidisset. Neque hunc meum sermonem sic accipi volo tamquam eos quibus natura sua oratorium ingenium denegavit deterream a carminibus, si modo in hac studiorum parte oblectare <span class="br"></span><span class="lineNumber">4</span><span class="br"></span> otium et nomen inserere possunt famae. Ego vero omnem eloquentiam omnesque eius partes sacras et venerabiles puto, nec solum cothurnum vestrum aut heroici carminis sonum, sed lyricorum quoque iucunditatem et elegorum lascivias et iamborum amaritudinem &lt;et&gt; epigrammatum lusus et quamcumque aliam speciem eloquentia habeat anteponendam <span class="br"></span><span class="lineNumber">5</span><span class="br"></span> ceteris aliarum artium studiis credo. Sed tecum mihi, Materne, res est, quod, cum natura tua in ipsam arcem eloquentiae ferat, errare mavis et summa adepturus<a class="footnoteLink" href="#note_LCL035_254_1" id="target_note_LCL035_254_1"><sup>1</sup></a> in levioribus subsistis. Ut si in Graecia natus esses, ubi ludicras quoque artes exerÂ­cere


</p></section><notes><section class="footnotes"><ul><li class="note" id="note_LCL035_254_1"><a class="footnoteCrossrefLink" href="#target_note_LCL035_254_1" title="Click to highlight in text"><sup class="lineRef">1</sup>adepturus <span class="italic">Acidalius</span>: adeptus.</a></li><script type="text/javascript">document.getElementById('note_LCL035_254_1').style.display = "none";</script></ul></section></notes></section>