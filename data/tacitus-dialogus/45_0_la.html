<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

temporum nostrorum minus iratus, antequam te Aper offenderet maiores tuos lacessendo.”</p>
<span class="br"></span><span class="lineNumber">2</span><span class="br"></span><p> “Non sum” inquit “offensus Apri mei disputatione, nec vos offendi decebit, si quid forte aures vestras perstringat, cum sciatis hanc esse eius modi sermonum legem, iudicium animi citra damnum adfectus proferre.”</p>
<span class="br"></span><span class="lineNumber">3</span><span class="br"></span><p> “Perge” inquit Maternus “et cum de antiquis loquaris, utere antiqua libertate, a qua vel magis degeneravimus quam ab eloquentia.”</p>
</section>
<section class="div2">
<p>28. Et Messalla, “Non reconditas, Materne, causas requiris, nec aut tibi ipsi aut huic Secundo vel huic Apro ignotas, etiam si mihi partes adsignatis proferendi <span class="br"></span><span class="lineNumber">2</span><span class="br"></span> in medium quae omnes sentimus. Quis enim ignorat et eloquentiam et ceteras artes descivisse ab illa vetere gloria non inopia hominum, sed desidia iuventutis et neglegentia parentum et inscientia praecipientium et oblivione moris antiqui? quae mala primum in urbe nata, mox per Italiam fusa, iam <span class="br"></span><span class="lineNumber">3</span><span class="br"></span> in provincias manant. Quamquam vestra vobis notiora sunt: ego de urbe et his propriis ac vernaculis vitiis loquar, quae natos statim excipiunt et per singulos aetatis gradus cumulantur, si prius de



</p></section><notes></notes></section>