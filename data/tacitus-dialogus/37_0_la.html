<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

miratur. Fecerunt enim et carmina et in bibliothecas rettulerunt, non melius quam Cicero, sed <span class="br"></span><span class="lineNumber">7</span><span class="br"></span> felicius, quia illos fecisse pauciores sciunt. Asinius quoque, quamquam propioribus temporibus natus sit, videtur mihi inter Menenios et Appios studuisse. Pacuvium certe et Accium non solum tragoediis sed etiam orationibus suis expressit: adeo durus et siccus <span class="br"></span><span class="lineNumber">8</span><span class="br"></span> est. Oratio autem, sicut corpus hominis, ea demum pulchra est in qua non eminent venae nec ossa numerantur, sed temperatus ac bonus sanguis implet membra et exsurgit toris ipsosque nervos rubor tegit et decor <span class="br"></span><span class="lineNumber">9</span><span class="br"></span> commendat. Nolo Corvinum insequi, quia nec per ipsum stetit quo minus laetitiam nitoremque nostrorum temporum exprimeret; videmus enim<a class="footnoteLink" href="#note_LCL035_288_1" id="target_note_LCL035_288_1"><sup>1</sup></a> quam iudicio eius vis aut animi aut ingenii suffecerit.</p>
</section>
<section class="div2">
<p>22. Ad Ciceronem venio, cui eadem pugna cum aequalibus suis fuit quae mihi vobiscum est. Illi enim antiquos mirabantur, ipse suorum temporum eloquentiam anteponebat: nec ulla re magis eiusdem <span class="br"></span><span class="lineNumber">2</span><span class="br"></span> aetatis oratores praecurrit quam iudicio. Primus enim excoluit orationem, primus et verbis delectum adhibuit et compositioni artem; locos quoque laetiores attentavit et quasdam sententias invenit, utique in iis orationibus quas senior iam et iuxta


</p></section><notes><section class="footnotes"><ul><li class="note" id="note_LCL035_288_1"><a class="footnoteCrossrefLink" href="#target_note_LCL035_288_1" title="Click to highlight in text"><sup class="lineRef">1</sup>videmus enim <span class="italic">Baehrens</span>: viderimus in.</a></li><script type="text/javascript">document.getElementById('note_LCL035_288_1').style.display = "none";</script></ul></section></notes></section>