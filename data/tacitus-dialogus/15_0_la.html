<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
accuratam meditatamque profert orationem, est quoddam sicut ipsius dictionis, ita gaudii pondus et constantia; sive novam et recentem curam non sine aliqua trepidatione animi attulerit, ipsa sollicitudo <span class="br"></span><span class="lineNumber">6</span><span class="br"></span> commendat eventum et lenocinatur voluptati. Sed extemporalis audaciae atque ipsius temeritatis vel praecipua iucunditas est; nam &lt;in&gt; ingenio quoque, sicut in agro, quamquam &lt;grata sint quae&gt;<a class="footnoteLink" href="#note_LCL035_244_1" id="target_note_LCL035_244_1"><sup>1</sup></a> diu serantur atque elaborentur, gratiora tamen quae sua sponte nascuntur.</p>
</section>
<section class="div2">
<p>7. Equidem, ut de me ipso fatear, non eum diem laetiorem egi quo mihi latus clavus oblatus est, vel quo homo novus et in civitate minime favorabili natus quaesturam aut tribunatum aut praeturam accepi, quam eos quibus mihi pro mediocritate huius quantulaecumque in dicendo facultatis aut reum prospere defendere, aut apud centumviros causam aliquam feliciter orare, aut apud principem ipsos illos libertos et procuratores principum tueri et defendere datur. <span class="br"></span><span class="lineNumber">2</span><span class="br"></span> Tum mihi supra tribunatus et praeturas et consulatus ascendere videor, tum habere quod, si non ultro<a class="footnoteLink" href="#note_LCL035_244_2" id="target_note_LCL035_244_2"><sup>2</sup></a> oritur, nec codicillis datur nec cum gratia venit. Quid? fama et laus cuius artis cum oratorum gloria





</p></section><notes><section class="footnotes"><ul><li class="note" id="note_LCL035_244_1"><a class="footnoteCrossrefLink" href="#target_note_LCL035_244_1" title="Click to highlight in text"><sup class="lineRef">1</sup>grata sint quae <span class="italic">Nov√°k</span>: alia <span class="italic">X: om. Y</span>.</a></li><script type="text/javascript">document.getElementById('note_LCL035_244_1').style.display = "none";</script><li class="note" id="note_LCL035_244_2"><a class="footnoteCrossrefLink" href="#target_note_LCL035_244_2" title="Click to highlight in text"><sup class="lineRef">2</sup>ultro <span class="italic">anon. (Athenaeum, Feb. 3 1894)</span>: in alio.</a></li><script type="text/javascript">document.getElementById('note_LCL035_244_2').style.display = "none";</script></ul></section></notes></section>