<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

illorum temporum eloquentiam et magnis cumulare praemiis videbantur, quia quanto quisque plus dicendo poterat, tanto facilius honores adsequebatur, tanto magis in ipsis honoribus collegas suos anteibat, tanto plus apud principes gratiae, plus auctoritatis apud patres, plus notitiae ac nominis apud plebem <span class="br"></span><span class="lineNumber">5</span><span class="br"></span> parabat. Hi clientelis etiam exterarum nationum redundabant, hos ituri in provincias magistratus reverebantur, hos reversi colebant, hos et praeturae et consulatus vocare ultro videbantur, hi ne privati quidem sine potestate erant, cum et populum et <span class="br"></span><span class="lineNumber">6</span><span class="br"></span> senatum consilio et auctoritate regerent. Quin immo sibi persuaserant neminem sine eloquentia aut adsequi posse in civitate aut tueri conspicuum et <span class="br"></span><span class="lineNumber">7</span><span class="br"></span> eminentem locum: nec mirum, cum etiam inviti ad populum producerentur, cum parurn esset in senatu breviter censere, nisi qui ingenio et eloquentia sententiam suam tueretur, cum in aliquam invidiam aut crimen vocati sua voce respondendum haberent, cum testimonia quoque in &lt;iudiciis&gt; publicis non absentes nec per tabellam dare, sed coram et praesentes <span class="br"></span><span class="lineNumber">8</span><span class="br"></span> dicere cogerentur. Ita ad summa eloquentiae 
</p></section><notes></notes></section>