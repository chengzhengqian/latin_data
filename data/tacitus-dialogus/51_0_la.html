<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span> geometria imbuebantur. Incidunt enim causae, plurimae quidem ac paene omnes, quibus iuris notitia desideratur, pleraque autem in quibus haec quoque scientia requiritur.</p>
</section>
<section class="div2">
<p>32. Nec quisquam respondeat sufficere ut ad tempus simplex quiddam et uniforme doceamur. Primum enim aliter utimur propriis, aliter commodatis, longeque interesse manifestum est possideat quis quae profert an mutuetur. Deinde ipsa multarum artium scientia etiam aliud agentes nos ornat, atque <span class="br"></span><span class="lineNumber">2</span><span class="br"></span> ubi minime credas eminet et excellit. Idque non doctus modo et prudens auditor, sed etiam populus intellegit, ac statim ita laude prosequitur ut legitime studuisse, ut per omnes eloquentiae numeros isse, ut denique oratorem esse fateatur; quem non posse aliter exsistere nec exstitisse umquam confirmo nisi eum qui, tamquam in aciem omnibus armis instructus, <span class="br"></span><span class="lineNumber">3</span><span class="br"></span> sic in forum omnibus artibus armatus exierit. Quod adeo neglegitur ab horum temporum disertis ut in actionibus eorum huius quoque cotidiani sermonis foeda ac pudenda vitia deprehendantur; ut ignorent leges, non teneant senatus consulta, ius &lt;huius&gt;<a class="footnoteLink" href="#note_LCL035_316_1" id="target_note_LCL035_316_1"><sup>1</sup></a> civitatis ultro derideant, sapientiae vero studium et


</p></section><notes><section class="footnotes"><ul><li class="note" id="note_LCL035_316_1"><a class="footnoteCrossrefLink" href="#target_note_LCL035_316_1" title="Click to highlight in text"><sup class="lineRef">1</sup><span class="italic">Added by Peterson</span>.</a></li><script type="text/javascript">document.getElementById('note_LCL035_316_1').style.display = "none";</script></ul></section></notes></section>