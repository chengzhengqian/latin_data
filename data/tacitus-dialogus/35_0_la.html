<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

dignum memoria volunt; traduntque in vicem ac saepe in colonias ac provincias suas scribunt, sive sensus aliquis arguta et brevi sententia effulsit, sive <span class="br"></span><span class="lineNumber">5</span><span class="br"></span> locus exquisito et poetico cultu enituit. Exigitur enim iam ab oratore etiam poeticus decor, non Accii aut Pacuvii veterno inquinatus, sed ex Horatii <span class="br"></span><span class="lineNumber">6</span><span class="br"></span> et Vergilii et Lucani sacrario prolatus. Horum igitur auribus et iudiciis obtemperans nostrorum oratorum aetas pulchrior et ornatior exstitit. Neque ideo minus efficaces sunt orationes nostrae quia ad <span class="br"></span><span class="lineNumber">7</span><span class="br"></span> aures iudicantium cum voluptate perveniunt. Quid enim si infirmiora horum temporum templa credas, quia non rudi caemento et informibus tegulis exstruuntur, sed marmore nitent et auro radiantur?</p>
</section>
<section class="div2">
<p>21. Equidem fatebor vobis simpliciter me in quibusdam antiquorum vix risum, in quibusdam autem vix somnum tenere. Nec unum de populo, Canutium aut Attium, &lt;memorabo, ne quid loquar&gt;<a class="footnoteLink" href="#note_LCL035_284_1" id="target_note_LCL035_284_1"><sup>1</sup></a> de Furnio et Toranio quique alii<a class="footnoteLink" href="#note_LCL035_284_2" id="target_note_LCL035_284_2"><sup>2</sup></a> in eodem valetudinario haec ossa et hanc maciem probant: ipse mihi Calvus, cum unum et viginti, ut puto, libros reliquerit, <span class="br"></span><span class="lineNumber">2</span><span class="br"></span> vix in una et altera oratiuncula satis facit. Nec dissentire ceteros ab hoc meo iudicio video; quotus enim







</p></section><notes><section class="footnotes"><ul><li class="note" id="note_LCL035_284_1"><a class="footnoteCrossrefLink" href="#target_note_LCL035_284_1" title="Click to highlight in text"><sup class="lineRef">1</sup><span class="italic">Supplied by Peterson exempli gratia</span>.</a></li><script type="text/javascript">document.getElementById('note_LCL035_284_1').style.display = "none";</script><li class="note" id="note_LCL035_284_2"><a class="footnoteCrossrefLink" href="#target_note_LCL035_284_2" title="Click to highlight in text"><sup class="lineRef">2</sup>alii <span class="italic">Lipsius</span>: alios.</a></li><script type="text/javascript">document.getElementById('note_LCL035_284_2').style.display = "none";</script></ul></section></notes></section>