<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

pateretur et leges, nec bene famam eloquentiae Cicero tali exitu pensavit.</p>
</section>
<section class="div2">
<p>41. Sic quoque quod superest antiqui oratoribus fori<a class="footnoteLink" href="#note_LCL035_344_1" id="target_note_LCL035_344_1"><sup>1</sup></a> non emendatae nec usque ad votum compositae <span class="br"></span><span class="lineNumber">2</span><span class="br"></span> civitatis argumentum est. Quis enim nos advocat nisi aut nocens aut miser? Quod municipium in clientelam nostram venit, nisi quod aut vicinus populus aut domestica discordia agitat? Quam provinciam tuemur nisi spoliatam vexatamque? Atqui <span class="br"></span><span class="lineNumber">3</span><span class="br"></span> melius fuisset non queri quam vindicari. Quod si inveniretur aliqua civitas in qua nemo peccaret, supervacuus esset inter innocentes orator sicut inter sanos medicus. Quo modo enim<a class="footnoteLink" href="#note_LCL035_344_2" id="target_note_LCL035_344_2"><sup>2</sup></a> minimum usus minimumque profectus ars medentis habet in iis gentibus quae firmissima valetudine ac saluberrimis corporibus utuntur, sic minor oratorum honor obscuriorque gloria est inter bonos mores et in obsequium <span class="br"></span><span class="lineNumber">4</span><span class="br"></span> regentis paratos. Quid enim opus est longis in senatu sententiis, cum optimi cito consentiant? Quid multis apud populum contionibus, cum de re publica non imperiti et multi deliberent, sed sapientissimus et unus? Quid voluntariis accusationibus, cum tam raro et tam parce peccetur? Quid invidiosis et excedentibus modum defensionibus, cum clementia <span class="br"></span><span class="lineNumber">5</span><span class="br"></span> cognoscentis obviam periclitantibus eat? Credite,



</p></section><notes><section class="footnotes"><ul><li class="note" id="note_LCL035_344_1"><a class="footnoteCrossrefLink" href="#target_note_LCL035_344_1" title="Click to highlight in text"><sup class="lineRef">1</sup>antiqui . . . fori <span class="italic">Spengel</span>: antiquis . . . forum.</a></li><script type="text/javascript">document.getElementById('note_LCL035_344_1').style.display = "none";</script><li class="note" id="note_LCL035_344_2"><a class="footnoteCrossrefLink" href="#target_note_LCL035_344_2" title="Click to highlight in text"><sup class="lineRef">2</sup>enim <span class="italic">Heumann</span>: tamen <span class="italic">or</span> inde.</a></li><script type="text/javascript">document.getElementById('note_LCL035_344_2').style.display = "none";</script></ul></section></notes></section>