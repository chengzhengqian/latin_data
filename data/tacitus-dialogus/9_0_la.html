<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

quae a praestantissimis viris et excogitata subtiliter et dicta graviter accepi, cum singuli diversas sed easdem<a class="footnoteLink" href="#note_LCL035_232_1" id="target_note_LCL035_232_1"><sup>1</sup></a> probabiles causas adferrent, dum formam sui quisque et animi et ingenii redderent, isdem nunc numeris isdemque rationibus persequar, servato <span class="br"></span><span class="lineNumber">4</span><span class="br"></span> ordine disputationis. Neque enim defuit qui diversam quoque partem susciperet, ac multum vexata et inrisa vetustate nostrorum temporum eloquentiam antiquorum ingeniis anteferret.</p>
</section>
<section class="div2">
<p>2. Nam postero die quam Curiatius Maternus Catonem recitaverat, cum offendisse potentium animos diceretur, tamquam in eo tragoediae argumento sui oblitus tantum Catonem cogitasset, eaque de re per urbem frequens sermo haberetur, venerunt ad eum Marcus Aper et Iulius Secundus, celeberrima tum ingenia fori nostri, quos ego utrosque non modo in iudiciis<a class="footnoteLink" href="#note_LCL035_232_2" id="target_note_LCL035_232_2"><sup>2</sup></a> studiose audiebam, sed domi quoque et in publico adsectabar mira studiorum cupiditate et quodam ardore iuvenili, ut fabulas quoque eorum et disputationes et arcana semotae dictionis penitus




</p></section><notes><section class="footnotes"><ul><li class="note" id="note_LCL035_232_1"><a class="footnoteCrossrefLink" href="#target_note_LCL035_232_1" title="Click to highlight in text"><sup class="lineRef">1</sup>sed easdem <span class="italic">Roth</span>: vel easdem sed.</a></li><script type="text/javascript">document.getElementById('note_LCL035_232_1').style.display = "none";</script><li class="note" id="note_LCL035_232_2"><a class="footnoteCrossrefLink" href="#target_note_LCL035_232_2" title="Click to highlight in text"><sup class="lineRef">2</sup>utrosque â€¦ iudiciis <span class="italic">Gudeman</span>: in iudiciis non utrosque modo.</a></li><script type="text/javascript">document.getElementById('note_LCL035_232_2').style.display = "none";</script></ul></section></notes></section>