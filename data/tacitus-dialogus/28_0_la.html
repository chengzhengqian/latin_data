<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

longius absit &lt;ab&gt; Aeschine et Demosthene Sacerdos iste Nicetes, et si quis alius Ephesum vel Mytilenas concentu scholasticorum et clamoribus quatit, quam Afer aut Africanus aut vos ipsi a Cicerone aut Asinio recessistis.”</p>
</section>
<section class="div2">
<p>16. “Magnam” inquit Secundus “et dignam tractatu quaestionem movisti. Sed quis eam iustius explicabit quam tu, ad cuius summam eruditionem et praestantissimum ingenium cura quoque et meditatio accessit?”</p>
<span class="br"></span><span class="lineNumber">2</span><span class="br"></span><p> Et Messalla “Aperiam” inquit “cogitationes meas, si illud a vobis ante impetravero, ut vos quoque sermonem hunc nostrum adiuvetis.”</p>
<span class="br"></span><span class="lineNumber">3</span><span class="br"></span><p> “Pro duobus” inquit Maternus “promitto; nam et ego et Secundus exsequemur eas partes quas intellexerimus te non tam omisisse quam nobis reliquisse. Aprum enim solere dissentire et tu paulo ante dixisti et ipse satis manifestus est iam dudum in contrarium accingi, nec aequo animo perferre hanc nostram pro antiquorum laude concordiam.”</p>
<span class="br"></span><span class="lineNumber">4</span><span class="br"></span><p> “Non enim” inquit Aper “inauditum et indefensum saeculum nostrum patiar hac vestra conspiratione damnari: sed hoc primum interrogabo, quos vocetis antiquos, quam oratorum aetatem significatione <span class="br"></span><span class="lineNumber">5</span><span class="br"></span> ista determinetis? Ego enim cum audio antiquos, quosdam veteres et olim natos intellego, ac mihi versantur ante oculos Ulixes ac Nestor, quorum 
</p></section><notes></notes></section>