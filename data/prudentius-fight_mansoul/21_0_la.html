<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">ni Ratio armipotens, gentis Levitidis una</span><span class="linebreak"></span>
<span class="line">semper fida comes, clipeum obiectasset et atrae</span><span class="linebreak"></span>
<span class="line">hostis ab incursu claros texisset alumnos.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>stant tuti Rationis ope, stant turbine ab omni</span><span class="linebreak"></span>
<span class="line">inmunes fortesque animi; vix in cute summa</span><span class="linebreak"></span>
<span class="line">praestringens paucos tenui de vulnere laedit</span><span class="linebreak"></span>
<span class="line">cuspis Avaritiae. stupuit luis inproba castis</span><span class="linebreak"></span>
<span class="line">heroum iugulis longe sua tela repelli;</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>ingemit et dictis ardens furialibus infit:</span><span class="linebreak"></span>
<span class="line">â€œvincimur, heu, segnes nec nostra potentia</span><span class="linebreak"></span><span class="line indent2">perfert</span><span class="linebreak"></span>
<span class="line">vim solitam, languet violentia saeva nocendi,</span><span class="linebreak"></span>
<span class="line">sueverat invictis quae viribus omnia ubique</span><span class="linebreak"></span>
<span class="line">rumpere corda hominum; nec enim tam ferrea</span><span class="linebreak"></span><span class="line indent2">quemquam</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>duravit natura virum, cuius rigor aera</span><span class="linebreak"></span>
<span class="line">sperneret aut nostro foret inpenetrabilis auro.</span><span class="linebreak"></span>
<span class="line">ingenium omne neci dedimus; tenera, aspera,</span><span class="linebreak"></span><span class="line indent2">dura,</span><span class="linebreak"></span>
<span class="line">docta, indocta simul, bruta et sapientia, nec non</span><span class="linebreak"></span>
<span class="line">casta, incesta meae patuerunt pectora dextrae.</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>sola igitur rapui quidquid Styx abdit avaris</span><span class="linebreak"></span>
<span class="line">gurgitibus. nobis ditissima Tartara debent</span><span class="linebreak"></span>
<span class="line">quos retinent populos. quod volvunt saecula</span><span class="linebreak"></span><span class="line indent2">nostrum est,</span><span class="linebreak"></span>
<span class="line">quod miscet mundus, vesana negotia, nostrum.</span><span class="linebreak"></span>
<span class="line">qui fit praevalidas quod pollens gloria vires</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>deserit et cassos ludit fortuna lacertos?</span><span class="linebreak"></span>
<span class="line">sordet Christicolis rutilantis fulva monetae</span><span class="linebreak"></span>
<span class="line">effigies, sordent argenti emblemata, et omnis</span><span class="linebreak"></span>
<span class="line">thensaurus nigrante oculis vilescit honore.</span><span class="linebreak"></span>
<span class="line">quid sibi docta volunt fastidia? nonne triumphum</span><span class="linebreak"></span>
</p>
</section><notes></notes></section>