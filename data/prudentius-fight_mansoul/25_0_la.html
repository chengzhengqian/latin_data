<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">infirmos tegat ac recreet mediocriter artus</span><span class="linebreak"></span>
<span class="line">expletumque modum naturae non trahat extra.</span><span class="linebreak"></span>
<span class="line">ingressurus iter peram ne tollito, neve</span><span class="linebreak"></span>
<span class="line">de tunicae alterius gestamine providus ito,</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>nec te sollicitet res crastina, ne cibus alvo</span><span class="linebreak"></span>
<span class="line">defuerit: redeunt escae cum sole diurnae.</span><span class="linebreak"></span>
<span class="line">nonne vides ut nulla avium cras cogitet ac se</span><span class="linebreak"></span>
<span class="line">pascendam, praestante Deo, non anxia credat?</span><span class="linebreak"></span>
<span class="line">confidunt volucres victum non defore viles,</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>passeribusque subest modico venalibus asse</span><span class="linebreak"></span>
<span class="line">indubitata fides Dominum curare potentem</span><span class="linebreak"></span>
<span class="line">ne pereant. tu, cura Dei, facies quoque Christi,</span><span class="linebreak"></span>
<span class="line">addubitas ne te tuus umquam deserat auctor?</span><span class="linebreak"></span>
<span class="line">ne trepidate, homines; vitae dator et dator escae</span><span class="linebreak"></span><span class="line indent2">est.</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>quaerite luciferum caelesti dogmate pastum,</span><span class="linebreak"></span>
<span class="line">qui spem multiplicans alat invitiabilis aevi,</span><span class="linebreak"></span>
<span class="line">corporis inmemores: memor est qui condidit illud</span><span class="linebreak"></span>
<span class="line">subpeditare cibos atque indiga membra fovere.”</span><span class="linebreak"></span>
<span class="line indent1">his dictis curae emotae, Metus et Labor et Vis</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>et Scelus et placitae fidei Fraus infitiatrix</span><span class="linebreak"></span>
<span class="line">depulsae vertere solum. Pax inde fugatis</span><span class="linebreak"></span>
<span class="line">hostibus alma abigit bellum, discingitur omnis</span><span class="linebreak"></span>
<span class="line">terror et avulsis exfibulat ilia zonis.</span><span class="linebreak"></span>
<span class="line">vestis ad usque pedes descendens defluit imos,</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>temperat et rapidum privata modestia gressum.</span><span class="linebreak"></span>
<span class="line">cornicinum curva aera silent, placabilis inplet</span><span class="linebreak"></span>
<span class="line">vaginam gladius, sedato et pulvere campi</span><span class="linebreak"></span>
<span class="line">suda redit facies liquidae sine nube diei,</span><span class="linebreak"></span>
<span class="line">purpuream videas caeli clarescere lucem.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL387_322_a"><a class="footnoteCrossrefLink" href="#target_note_LCL387_322_a" title="Click to highlight in text"><sup class="lineRef">a</sup><span class="italic">Cf.</span> Matthew vi, 26–34; x, 9–10, 29.</a></li><script type="text/javascript">document.getElementById('note_LCL387_322_a').style.display = "none";</script></ul></section></notes></section>