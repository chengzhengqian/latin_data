<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">induerat thoraca umeris squamosaque ferri</span><span class="linebreak"></span>
<span class="line">texta per intortos conmiserat undique nervos.</span><span class="linebreak"></span>
<span class="line">inde quieta manet Patientia, fortis ad omnes</span><span class="linebreak"></span>
<span class="line">telorum nimbos et non penetrabile durans.</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>nec mota est iaculo monstri sine more furentis,</span><span class="linebreak"></span>
<span class="line">opperiens propriis perituram viribus Iram.</span><span class="linebreak"></span>
<span class="line">scilicet indomitos postquam stomachando lacertos</span><span class="linebreak"></span>
<span class="line">barbara bellatrix inpenderat et iaculorum</span><span class="linebreak"></span>
<span class="line">nube supervacuam lassaverat inrita dextram,</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>cum ventosa levi cecidissent tela volatu,</span><span class="linebreak"></span>
<span class="line">iactibus et vacuis hastilia fracta iacerent,</span><span class="linebreak"></span>
<span class="line">vertitur ad capulum manus inproba et ense corusco</span><span class="linebreak"></span>
<span class="line">conisa in plagam dextra sublimis ab aure</span><span class="linebreak"></span>
<span class="line">erigitur mediumque ferit librata cerebrum.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>aerea sed cocto cassis formata metallo</span><span class="linebreak"></span>
<span class="line">tinnitum percussa refert aciemque retundit</span><span class="linebreak"></span>
<span class="line">dura resultantem, frangit quoque vena rebellis</span><span class="linebreak"></span>
<span class="line">inlisum chalybem, dum cedere nescia cassos</span><span class="linebreak"></span>
<span class="line">excipit adsultus ferienti et tuta resistit.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Ira, ubi truncati mucronis fragmina vidit</span><span class="linebreak"></span>
<span class="line">et procul in partes ensem crepuisse minutas,</span><span class="linebreak"></span>
<span class="line">iam capulum retinente manu sine pondere ferri,</span><span class="linebreak"></span>
<span class="line">mentis inops ebur infelix decorisque pudendi</span><span class="linebreak"></span>
<span class="line">perfida signa abicit monumentaque tristia longe</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>spernit, et ad proprium succenditur effera letum.</span><span class="linebreak"></span>
<span class="line">missile de multis, quae frustra sparserat, unum</span><span class="linebreak"></span>
<span class="line">pulvere de campi perversos sumit in usus:</span><span class="linebreak"></span>
<span class="line">rasile figit humi lignum ac se cuspide versa</span><span class="linebreak"></span>
</p>
</section><notes></notes></section>