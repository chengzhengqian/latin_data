<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent1"><span class="br"></span><span class="lineNumber">40</span><span class="br"></span>exim gramineo in campo concurrere prompta</span><span class="linebreak"></span>
<span class="line">virgo Pudicitia speciosis fulget in armis,</span><span class="linebreak"></span>
<span class="line">quam patrias succincta faces Sodomita Libido</span><span class="linebreak"></span>
<span class="line">adgreditur piceamque ardenti sulpure pinum</span><span class="linebreak"></span>
<span class="line">ingerit in faciem pudibundaque lumina flammis</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>adpetit, et taetro temptat subfundere fumo.</span><span class="linebreak"></span>
<span class="line">sed dextram furiae flagrantis et ignea dirae</span><span class="linebreak"></span>
<span class="line">tela lupae saxo ferit inperterrita virgo,</span><span class="linebreak"></span>
<span class="line">excussasque sacro taedas depellit ab ore.</span><span class="linebreak"></span>
<span class="line">tunc exarmatae iugulum meretricis adacto</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>transfigit gladio; calidos vomit illa vapores</span><span class="linebreak"></span>
<span class="line">sanguine concretos caenoso; spiritus inde</span><span class="linebreak"></span>
<span class="line">sordidus exhalans vicinas polluit auras.</span><span class="linebreak"></span>
<span class="line">“hoc habet,” exclamat victrix regina, “supremus</span><span class="linebreak"></span>
<span class="line">hic tibi finis erit, semper prostrata iacebis,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>nec iam mortiferas audebis spargere flammas</span><span class="linebreak"></span>
<span class="line">in famulos famulasve Dei, quibus intima casti</span><span class="linebreak"></span>
<span class="line">vena animi sola fervet de lampade Christi.</span><span class="linebreak"></span>
<span class="line">tene, o vexatrix hominum, potuisse resumptis</span><span class="linebreak"></span>
<span class="line">viribus extincti capitis recalescere flatu,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Assyrium postquam thalamum cervix Olofernis</span><span class="linebreak"></span>
<span class="line">caesa cupidineo madefactum sanguine lavit,</span><span class="linebreak"></span>
<span class="line">gemmantemque torum moechi ducis aspera</span><span class="linebreak"></span><span class="line indent2">Iudith</span><span class="linebreak"></span>
<span class="line">sprevit et incestos conpescuit ense furores,</span><span class="linebreak"></span>
<span class="line">famosum mulier referens ex hoste tropaeum</span><span class="linebreak"></span>
<span class="line"><span class="br"></span><span class="lineNumber intendLevel2">65</span><span class="br"></span>non trepidante manu vindex mea caelitus</span><span class="linebreak"></span><span class="line indent2">audax!</span><span class="linebreak"></span>
<span class="line">at fortasse parum fortis matrona sub umbra</span><span class="linebreak"></span>
<span class="line">legis adhuc pugnans, dum tempora nostra figurat,</span><span class="linebreak"></span>
<span class="line">vera quibus virtus terrena in corpora fluxit</span><span class="linebreak"></span>
<span class="line">grande per infirmos caput excisura ministros.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>numquid et intactae post partum virginis ullum</span><span class="linebreak"></span>
</p>
</section><notes></notes></section>