<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">quae tantum subita vexaret clade triumphum.</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>inter confertos cuneos Concordia forte</span><span class="linebreak"></span>
<span class="line">dum stipata pedem iam tutis moenibus infert,</span><span class="linebreak"></span>
<span class="line">excipit occultum Vitii latitantis ab ictu</span><span class="linebreak"></span>
<span class="line">mucronem laevo in latere, squalentia quamvis</span><span class="linebreak"></span>
<span class="line">texta catenato ferri subtegmine corpus</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>ambirent sutis et acumen vulneris hamis</span><span class="linebreak"></span>
<span class="line">respuerent, rigidis nec fila tenacia nodis</span><span class="linebreak"></span>
<span class="line">inpactum sinerent penetrare in viscera telum.</span><span class="linebreak"></span>
<span class="line">rara tamen chalybem tenui transmittere puncto</span><span class="linebreak"></span>
<span class="line">commissura dedit, qua sese extrema politae</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>squama ligat tunicae sinus et sibi conserit oras.</span><span class="linebreak"></span>
<span class="line">intulit hoc vulnus pugnatrix subdola victae</span><span class="linebreak"></span>
<span class="line">partis et incautis victoribus insidiata est.</span><span class="linebreak"></span>
<span class="line">nam pulsa Culparum acie Discordia nostros</span><span class="linebreak"></span>
<span class="line">intrarat cuneos sociam mentita figuram.</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>scissa procul palla structum et serpente flagellum</span><span class="linebreak"></span>
<span class="line">multiplici media camporum in strage iacebant.</span><span class="linebreak"></span>
<span class="line">ipsa redimitos olea frondente capillos</span><span class="linebreak"></span>
<span class="line">ostentans festis respondet laeta choreis.</span><span class="linebreak"></span>
<span class="line">sed sicam sub veste tegit, te, maxima Virtus,</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>te solam tanto e numero, Concordia, tristi</span><span class="linebreak"></span>
<span class="line">fraude petens. sed non vitalia rumpere sacri</span><span class="linebreak"></span>
<span class="line">corporis est licitum, summo tenus extima tactu</span><span class="linebreak"></span>
<span class="line">laesa cutis tenuem signavit sanguine rivum.</span><span class="linebreak"></span>
<span class="line">exclamat Virtus subito turbata: â€œquid hoc est?</span><span class="linebreak"></span>
<span class="line"><span class="br"></span><span class="lineNumber intendLevel2">695</span><span class="br"></span>quae manus hic inimica latet, quae prospera</span><span class="linebreak"></span><span class="line indent2">nostra</span><span class="linebreak"></span>
<span class="line">vulnerat et ferrum tanta inter gaudia vibrat?</span><span class="linebreak"></span>
<span class="line">quid iuvat indomitos bello sedasse Furores</span><span class="linebreak"></span>
<span class="line">et sanctum Vitiis pereuntibus omne receptum,</span><span class="linebreak"></span>
</p>
</section><notes></notes></section>