<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">inferret tumido despectans agmina fastu.</span><span class="linebreak"></span>
<span class="line">turritum tortis caput adcumularat in altum</span><span class="linebreak"></span>
<span class="line">crinibus, extructos augeret ut addita cirros</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>congeries celsumque apicem frons ardua ferret.</span><span class="linebreak"></span>
<span class="line">carbasea ex umeris summo collecta coibat</span><span class="linebreak"></span>
<span class="line">palla sinu teretem nectens a pectore nodum.</span><span class="linebreak"></span>
<span class="line">a cervice fluens tenui velamine limbus</span><span class="linebreak"></span>
<span class="line">concipit infestas textis turgentibus auras.</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>nec minus instabili sonipes feritate superbit,</span><span class="linebreak"></span>
<span class="line">inpatiens madidis frenarier ora lupatis.</span><span class="linebreak"></span>
<span class="line">huc illuc frendens obvertit terga, negata</span><span class="linebreak"></span>
<span class="line">libertate fugae, pressisque tumescit habenis.</span><span class="linebreak"></span>
<span class="line">hoc sese ostentans habitu ventosa virago</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>inter utramque aciem supereminet et phaleratum</span><span class="linebreak"></span>
<span class="line">circumflectit equum, vultuque et voce minatur</span><span class="linebreak"></span>
<span class="line">adversum spectans cuneum, quem milite raro</span><span class="linebreak"></span>
<span class="line">et paupertinis ad bella coegerat armis</span><span class="linebreak"></span>
<span class="line">Mens Humilis, regina quidem, sed egens alieni</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>auxilii proprio nec sat confisa paratu.</span><span class="linebreak"></span>
<span class="line">Spem sibi collegam coniunxerat, edita cuius</span><span class="linebreak"></span>
<span class="line">et suspensa ab humo est opulentia divite regno.</span><span class="linebreak"></span>
<span class="line">ergo Humilem postquam male sana Superbia</span><span class="linebreak"></span><span class="line indent2">Mentem</span><span class="linebreak"></span>
<span class="line">vilibus instructam nullo ostentamine telis</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>aspicit, in vocem dictis se effundit amaris:</span><span class="linebreak"></span>
<span class="line">â€œnon pudet, o miseri, plebeio milite claros</span><span class="linebreak"></span>
<span class="line">adtemptare duces ferroque lacessere gentem</span><span class="linebreak"></span>
<span class="line">insignem titulis, veteres cui bellica virtus</span><span class="linebreak"></span>
<span class="line">divitias peperit, laetos et gramine colles</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>imperio calcare dedit? nunc advena nudus</span><span class="linebreak"></span>
<span class="line">nititur antiquos, si fas est, pellere reges!</span><span class="linebreak"></span>
<span class="line">en qui nostra suis in praedam cedere dextris</span><span class="linebreak"></span>
</p>
</section><notes></notes></section>