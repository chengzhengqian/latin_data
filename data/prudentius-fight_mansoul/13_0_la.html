<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">prona ruentis equi cervice involvitur, ac sub</span><span class="linebreak"></span>
<span class="line">pectoris inpressu fracta inter crura rotatur.</span><span class="linebreak"></span>
<span class="line">at Virtus placidi moderaminis, ut levitatem</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>prospicit obtritam monstri sub morte iacentis,</span><span class="linebreak"></span>
<span class="line">intendit gressum mediocriter, os quoque parce</span><span class="linebreak"></span>
<span class="line">erigit et comi moderatur gaudia vultu.</span><span class="linebreak"></span>
<span class="line">cunctanti Spes fida comes succurrit et offert</span><span class="linebreak"></span>
<span class="line">ultorem gladium laudisque inspirat amorem.</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>illa cruentatam correptis crinibus hostem</span><span class="linebreak"></span>
<span class="line">protrahit et faciem laeva revocante supinat,</span><span class="linebreak"></span>
<span class="line">tunc caput orantis flexa cervice resectum</span><span class="linebreak"></span>
<span class="line">eripit ac madido suspendit colla capillo.</span><span class="linebreak"></span>
<span class="line">extinctum Vitium sancto Spes increpat ore:</span><span class="linebreak"></span>
<span class="line"><span class="br"></span><span class="lineNumber intendLevel2">285</span><span class="br"></span>â€œDesine grande loqui; frangit Deus omne</span><span class="linebreak"></span><span class="line indent2">superbum,</span><span class="linebreak"></span>
<span class="line">magna cadunt, inflata crepant, tumefacta pre-</span><span class="linebreak"></span><span class="line indent2">muntur.</span><span class="linebreak"></span>
<span class="line">disce supercilium deponere, disce cavere</span><span class="linebreak"></span>
<span class="line">ante pedes foveam, quisquis sublime minaris.</span><span class="linebreak"></span>
<span class="line">pervulgata viget nostri sententia Christi</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>scandere celsa humiles et ad ima redire feroces.</span><span class="linebreak"></span>
<span class="line">vidimus horrendum membris animisque Goliam</span><span class="linebreak"></span>
<span class="line">invalida cecidisse manu: puerilis in illum</span><span class="linebreak"></span>
<span class="line">dextera fundali torsit stridore lapillum</span><span class="linebreak"></span>
<span class="line">traiectamque cavo penetravit vulnere frontem.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>ille minax, rigidus, iactans, truculentus, amarus,</span><span class="linebreak"></span>
<span class="line">dum tumet indomitum, dum formidabile fervet,</span><span class="linebreak"></span>
<span class="line">dum sese ostentat, clipeo dum territat auras,</span><span class="linebreak"></span>
<span class="line">expertus pueri quid possint ludicra parvi</span><span class="linebreak"></span>
<span class="line">subcubuit teneris bellator turbidus annis.</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>me tunc ille puer virtutis pube secutus</span><span class="linebreak"></span>
</p>
</section><notes></notes></section>