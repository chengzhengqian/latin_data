<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">ut mitra caesariem cohibens aurata virilem</span><span class="linebreak"></span>
<span class="line">conbibat infusum croceo religamine nardum,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>post inscripta oleo frontis signacula, per quae</span><span class="linebreak"></span>
<span class="line">unguentum regale datum est et chrisma perenne,</span><span class="linebreak"></span>
<span class="line">ut tener incessus vestigia syrmate verrat</span><span class="linebreak"></span>
<span class="line">sericaque infractis fluitent ut pallia membris,</span><span class="linebreak"></span>
<span class="line">post inmortalem tunicam quam pollice docto</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>texuit alma Fides, dans inpenetrabile tegmen</span><span class="linebreak"></span>
<span class="line">pectoribus lotis, dederat quibus ipsa renasci,</span><span class="linebreak"></span>
<span class="line">inde ad nocturnas epulas, ubi cantharus ingens</span><span class="linebreak"></span>
<span class="line">despuit effusi spumantia damna Falerni</span><span class="linebreak"></span>
<span class="line">in mensam cyathis stillantibus, uda ubi multo</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>fulcra mero veterique toreumata rore rigantur?</span><span class="linebreak"></span>
<span class="line">excidit ergo animis eremi sitis, excidit ille</span><span class="linebreak"></span>
<span class="line">fons patribus de rupe datus, quem mystica virga</span><span class="linebreak"></span>
<span class="line">elicuit scissi salientem vertice saxi?</span><span class="linebreak"></span>
<span class="line">angelicusne cibus prima in tentoria vestris</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>fluxit avis, quem nunc sero felicior aevo</span><span class="linebreak"></span>
<span class="line">vespertinus edit populus de corpore Christi?</span><span class="linebreak"></span>
<span class="line">his vos inbutos dapibus iam crapula turpis</span><span class="linebreak"></span>
<span class="line">Luxuriae ad madidum rapit inportuna lupanar,</span><span class="linebreak"></span>
<span class="line">quosque viros non Ira fremens, non idola bello</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>cedere conpulerant, saltatrix ebria flexit!</span><span class="linebreak"></span>
<span class="line">state, precor, vestri memores, memores quoque</span><span class="linebreak"></span><span class="line indent2">Christi.</span><span class="linebreak"></span>
<span class="line">quae sit vestra tribus, quae gloria, quis Deus et</span><span class="linebreak"></span><span class="line indent2">rex,</span><span class="linebreak"></span>
<span class="line">quis Dominus meminisse decet. vos nobile Iudae</span><span class="linebreak"></span>
<span class="line">germen ad usque Dei genetricem, qua Deus ipse</span><span class="linebreak"></span>
</p>
</section><notes></notes></section>