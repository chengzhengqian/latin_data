<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">ut purgata suo serventur corpora regi.”</span><span class="linebreak"></span>
<span class="line">dixerat haec et laeta Libidinis interfectae</span><span class="linebreak"></span>
<span class="line">morte Pudicitia gladium Iordanis in undis</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>abluit infectum, sanies cui rore rubenti</span><span class="linebreak"></span>
<span class="line">haeserat et nitidum macularat vulnere ferrum.</span><span class="linebreak"></span>
<span class="line">expiat ergo aciem fluviali docta lavacro</span><span class="linebreak"></span>
<span class="line">victricem victrix, abolens baptismate labem</span><span class="linebreak"></span>
<span class="line">hostilis iuguli; nec iam contenta piatum</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>condere vaginae gladium, ne tecta rubigo</span><span class="linebreak"></span>
<span class="line">occupet ablutum scabrosa sorde nitorem,</span><span class="linebreak"></span>
<span class="line">catholico in templo divini fontis ad aram</span><span class="linebreak"></span>
<span class="line">consecrat, aeterna splendens ubi luce coruscet.</span><span class="linebreak"></span>
<span class="line indent1">ecce modesta gravi stabat Patientia vultu</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>per medias inmota acies variosque tumultus,</span><span class="linebreak"></span>
<span class="line">vulneraque et rigidis vitalia pervia pilis</span><span class="linebreak"></span>
<span class="line">spectabat defixa oculos et lenta manebat.</span><span class="linebreak"></span>
<span class="line">hanc procul Ira tumens, spumanti fervida rictu,</span><span class="linebreak"></span>
<span class="line">sanguinea intorquens subfuso lumina felle,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>ut belli exsortem teloque et voce lacessit,</span><span class="linebreak"></span>
<span class="line">inpatiensque morae conto petit, increpat ore,</span><span class="linebreak"></span>
<span class="line">hirsutas quatiens galeato in vertice cristas.</span><span class="linebreak"></span>
<span class="line">“en tibi Martis,” ait, “spectatrix libera nostri,</span><span class="linebreak"></span>
<span class="line">excipe mortiferum securo pectore ferrum,</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>nec doleas, quia turpe tibi gemuisse dolorem.”</span><span class="linebreak"></span>
<span class="line">sic ait, et stridens sequitur convicia pinus</span><span class="linebreak"></span>
<span class="line">per teneros crispata notos, et certa sub ipsum</span><span class="linebreak"></span>
<span class="line">defertur stomachum rectoque inliditur ictu,</span><span class="linebreak"></span>
<span class="line">sed resilit duro loricae excussa repulsu.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>provida nam Virtus conserto adamante trilicem</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL387_286_a"><a class="footnoteCrossrefLink" href="#target_note_LCL387_286_a" title="Click to highlight in text"><sup class="lineRef">a</sup>Throughout these lines Prudentius has been playing on the idea of baptism as a purification. God is the “spring” whose water washes away sin.</a></li><script type="text/javascript">document.getElementById('note_LCL387_286_a').style.display = "none";</script></ul></section></notes></section>