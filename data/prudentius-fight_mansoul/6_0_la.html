<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">fas tibi iam superest? post partum virginis, ex</span><span class="linebreak"></span><span class="line indent2">quo</span><span class="linebreak"></span>
<span class="line">corporis humani naturam pristina origo</span><span class="linebreak"></span>
<span class="line">deseruit carnemque novam vis ardua sevit,</span><span class="linebreak"></span>
<span class="line">atque innupta Deum concepit femina Christum,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>mortali de matre hominem, sed cum Patre numen.</span><span class="linebreak"></span>
<span class="line">inde omnis iam diva caro est quae concipit illum</span><span class="linebreak"></span>
<span class="line">naturamque Dei consortis foedere sumit.</span><span class="linebreak"></span>
<span class="line">Verbum quippe caro factum non destitit esse</span><span class="linebreak"></span>
<span class="line">quod fuerat, Verbum, dum carnis glutinat usum,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>maiestate quidem non degenerante per usum</span><span class="linebreak"></span>
<span class="line">carnis, sed miseros ad nobiliora trahente.</span><span class="linebreak"></span>
<span class="line">ille manet quod semper erat, quod non erat esse</span><span class="linebreak"></span>
<span class="line">incipiens: nos quod fuimus iam non sumus, aucti</span><span class="linebreak"></span>
<span class="line">nascendo in melius: mihi contulit et sibi mansit.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>nec Deus ex nostris minuit sua, sed sua nostris</span><span class="linebreak"></span>
<span class="line">dum tribuit nosmet dona ad caelestia vexit.</span><span class="linebreak"></span>
<span class="line">dona haec sunt, quod victa iaces, lutulenta Libido,</span><span class="linebreak"></span>
<span class="line">nec mea post Mariam potis es perfringere iura.</span><span class="linebreak"></span>
<span class="line">tu princeps ad mortis iter, tu ianua leti,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>corpora conmaculans animas in Tartara mergis.</span><span class="linebreak"></span>
<span class="line">abde caput tristi, iam frigida pestis, abysso;</span><span class="linebreak"></span>
<span class="line">occide, prostibulum; manes pete, claudere</span><span class="linebreak"></span><span class="line indent2">Averno,</span><span class="linebreak"></span>
<span class="line">inque tenebrosum noctis detrudere fundum.</span><span class="linebreak"></span>
<span class="line">te volvant subter vada flammea, te vada nigra</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>sulpureusque rotet per stagna sonantia vertex,</span><span class="linebreak"></span>
<span class="line">nec iam Christicolas, furiarum maxima, temptes,</span><span class="linebreak"></span>
</p>
</section><notes></notes></section>