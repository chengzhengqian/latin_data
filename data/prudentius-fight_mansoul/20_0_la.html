<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">exerere atque caput socio mucrone ferire,</span><span class="linebreak"></span>
<span class="line">de consanguineo rapturus vertice gemmas.</span><span class="linebreak"></span>
<span class="line">filius extinctum belli sub sorte cadaver</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>aspexit si forte patris, fulgentia bullis</span><span class="linebreak"></span>
<span class="line">cingula et exuvias gaudet rapuisse cruentas:</span><span class="linebreak"></span>
<span class="line">cognatam Civilis agit Discordia praedam,</span><span class="linebreak"></span>
<span class="line">nec parcit propriis Amor insatiatus Habendi</span><span class="linebreak"></span>
<span class="line">pigneribus spoliatque suos Famis inpia natos.</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>talia per populos edebat funera victrix</span><span class="linebreak"></span>
<span class="line">orbis Avaritia, sternens centena virorum</span><span class="linebreak"></span>
<span class="line">millia vulneribus variis: hunc lumine adempto</span><span class="linebreak"></span>
<span class="line">effossisque oculis velut in caligine noctis</span><span class="linebreak"></span>
<span class="line">caecum errare sinit perque offensacula multa</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>ire, nec oppositum baculo temptare periclum.</span><span class="linebreak"></span>
<span class="line">porro alium capit intuitu fallitque videntem,</span><span class="linebreak"></span>
<span class="line">insigne ostentans aliquid, quod dum petit ille,</span><span class="linebreak"></span>
<span class="line">excipitur telo incautus cordisque sub ipso</span><span class="linebreak"></span>
<span class="line">saucius occulto ferrum suspirat adactum.</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>multos praecipitans in aperta incendia cogit</span><span class="linebreak"></span>
<span class="line">nec patitur vitare focos, quibus aestuat aurum,</span><span class="linebreak"></span>
<span class="line">quod petit arsurus pariter speculator<a class="footnoteLink" href="#note_LCL387_312_1" id="target_note_LCL387_312_1"><sup>1</sup></a> avarus.</span><span class="linebreak"></span>
<span class="line">omne hominum rapit illa genus, mortalia cuncta</span><span class="linebreak"></span>
<span class="line">occupat interitu, neque est violentius ullum</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>terrarum Vitium, quod tantis cladibus aevum</span><span class="linebreak"></span>
<span class="line">mundani involvat populi damnetque gehennae.</span><span class="linebreak"></span>
<span class="line">quin ipsos temptare manu, si credere dignum est,</span><span class="linebreak"></span>
<span class="line">ausa sacerdotes Domini, qui proelia forte</span><span class="linebreak"></span>
<span class="line">ductores primam ante aciem pro laude gerebant</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>Virtutum, magnoque inplebant classica flatu.</span><span class="linebreak"></span>
<span class="line">et fors innocuo tinxisset sanguine ferrum,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL387_312_1"><a class="footnoteCrossrefLink" href="#target_note_LCL387_312_1" title="Click to highlight in text"><sup class="lineRef">1</sup>peculator, <span class="italic">adopted by Bergman, is the reading of the 6th-century MS. That of the 7th and some others show</span> speculator <span class="italic">only after alteration.</span></a></li><script type="text/javascript">document.getElementById('note_LCL387_312_1').style.display = "none";</script></ul></section></notes></section>