<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">pulvere foedatur. tunc et vertigo rotarum</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>inplicat excussam dominam; nam prona sub axem</span><span class="linebreak"></span>
<span class="line">labitur et lacero tardat sufflamine currum.</span><span class="linebreak"></span>
<span class="line">addit Sobrietas vulnus letale iacenti,</span><span class="linebreak"></span>
<span class="line">coniciens silicem rupis de parte molarem.</span><span class="linebreak"></span>
<span class="line">hunc vexilliferae quoniam fors obtulit ictum</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>spicula nulla manu sed belli insigne gerenti,</span><span class="linebreak"></span>
<span class="line">casus agit saxum, medii spiramen ut oris</span><span class="linebreak"></span>
<span class="line">frangeret, et recavo misceret labra palato.</span><span class="linebreak"></span>
<span class="line">dentibus introrsum resolutis lingua resectam</span><span class="linebreak"></span>
<span class="line">dilaniata gulam frustis cum sanguinis inplet.</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>insolitis dapibus crudescit guttur, et ossa</span><span class="linebreak"></span>
<span class="line">conliquefacta vorans revomit quas hauserat offas.</span><span class="linebreak"></span>
<span class="line">“ebibe iam proprium post pocula multa cruo-</span><span class="linebreak"></span><span class="line indent2">rem,”</span><span class="linebreak"></span>
<span class="line">virgo ait increpitans, “sint haec tibi fercula</span><span class="linebreak"></span><span class="line indent2">tandem</span><span class="linebreak"></span>
<span class="line">tristia praeteriti nimiis pro dulcibus aevi.</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>lascivas vitae inlecebras gustatus amarae</span><span class="linebreak"></span>
<span class="line">mortis et horrifico sapor ultimus asperat haustu.”<a class="footnoteLink" href="#note_LCL387_308_1" id="target_note_LCL387_308_1"><sup>1</sup></a></span><span class="linebreak"></span>
<span class="line">caede ducis dispersa fugit trepidante pavore</span><span class="linebreak"></span>
<span class="line">nugatrix acies. locus et Petulantia primi</span><span class="linebreak"></span>
<span class="line">cymbala proiciunt; bellum nam talibus armis</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>ludebant resono meditantes vulnera sistro.</span><span class="linebreak"></span>
<span class="line">dat tergum fugitivus Amor, lita tela veneno</span><span class="linebreak"></span>
<span class="line">et lapsum ex umeris arcum pharetramque</span><span class="linebreak"></span><span class="line indent2">cadentem</span><span class="linebreak"></span>
<span class="line">pallidus ipse metu sua post vestigia linquit.</span><span class="linebreak"></span>
<span class="line">Pompa, ostentatrix vani splendoris, inani</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>exuitur nudata peplo; discissa trahuntur</span><span class="linebreak"></span>
<span class="line">serta Venustatis collique ac verticis aurum</span><span class="linebreak"></span>
</p>
</section><notes><section class="footnotes"><ul><li class="note" id="note_LCL387_308_1"><a class="footnoteCrossrefLink" href="#target_note_LCL387_308_1" title="Click to highlight in text"><sup class="lineRef">1</sup><span class="italic">The 6th-century MS. originally had</span> horrifico … asperat haustus, <span class="italic">which was altered to</span> horrificos ... asperet haustus. <span class="italic">Bergman adopts the latter reading.</span></a></li><script type="text/javascript">document.getElementById('note_LCL387_308_1').style.display = "none";</script></ul></section></notes></section>