<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">si Virtus sub pace cadit?” trepida agmina</span><span class="linebreak"></span><span class="line indent2">maestos</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>convertere oculos: stillabat vulneris index</span><span class="linebreak"></span>
<span class="line">ferrata de veste cruor, mox et pavor hostem</span><span class="linebreak"></span>
<span class="line">comminus adstantem prodit; nam pallor in ore</span><span class="linebreak"></span>
<span class="line">conscius audacis facti dat signa reatus</span><span class="linebreak"></span>
<span class="line">et deprensa tremunt languens manus et color</span><span class="linebreak"></span><span class="line indent2">albens.</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>circumstat propere strictis mucronibus omnis</span><span class="linebreak"></span>
<span class="line">Virtutum legio exquirens fervente tumultu</span><span class="linebreak"></span>
<span class="line">et genus et nomen, patriam sectamque, Deumque</span><span class="linebreak"></span>
<span class="line">quem colat et missu cuiatis venerit. illa</span><span class="linebreak"></span>
<span class="line">exsanguis turbante metu: “Discordia dicor,</span><span class="linebreak"></span>
<span class="line"><span class="br"></span><span class="lineNumber intendLevel2">710</span><span class="br"></span>cognomento Heresis; Deus est mihi discolor,”</span><span class="linebreak"></span><span class="line indent2">inquit,</span><span class="linebreak"></span>
<span class="line">“nunc minor, aut maior, modo duplex et modo</span><span class="linebreak"></span><span class="line indent2">simplex,</span><span class="linebreak"></span>
<span class="line">cum placet, aërius et de phantasmate visus,</span><span class="linebreak"></span>
<span class="line">aut innata anima est quoties volo ludere numen;</span><span class="linebreak"></span>
<span class="line">praeceptor Belia mihi, domus et plaga mundus.”</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>non tulit ulterius capti blasphemia monstri</span><span class="linebreak"></span>
<span class="line">Virtutum regina Fides, sed verba loquentis</span><span class="linebreak"></span>
<span class="line">inpedit et vocis claudit spiramina pilo,</span><span class="linebreak"></span>
<span class="line">pollutam rigida transfigens cuspide linguam.</span><span class="linebreak"></span>
<span class="line">carpitur innumeris feralis bestia dextris;</span><span class="linebreak"></span>
<span class="line"><span class="br"></span><span class="lineNumber intendLevel2">720</span><span class="br"></span>frustatim sibi quisque rapit quod spargat in</span><span class="linebreak"></span><span class="line indent2">auras,</span><span class="linebreak"></span>
<span class="line">quod canibus donet, corvis quod edacibus ultro</span><span class="linebreak"></span>
<span class="line">offerat, inmundis caeno exhalante cloacis</span><span class="linebreak"></span>
<span class="line">quod trudat, monstris quod mandet habere</span><span class="linebreak"></span><span class="line indent2">marinis.</span><span class="linebreak"></span>
<span class="line">discissum foedis animalibus omne cadaver</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>dividitur, ruptis Heresis perit horrida membris.</span><span class="linebreak"></span>
</p>
</section><notes></notes></section>