<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">perfodit et calido pulmonem vulnere transit.</span><span class="linebreak"></span>
<span class="line"><span class="br"></span><span class="lineNumber intendLevel2">155</span><span class="br"></span>quam super adsistens Patientia “vicimus,”</span><span class="linebreak"></span><span class="line indent2">inquit,</span><span class="linebreak"></span>
<span class="line">“exultans Vitium solita virtute, sine ullo</span><span class="linebreak"></span>
<span class="line">sanguinis ac vitae discrimine; lex habet istud</span><span class="linebreak"></span>
<span class="line">nostra genus belli, furias omnemque malorum</span><span class="linebreak"></span>
<span class="line">militiam et rabidas tolerando extinguere vires.</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>ipsa sibi est hostis vesania seque furendo</span><span class="linebreak"></span>
<span class="line">interimit moriturque suis Ira ignea telis.”</span><span class="linebreak"></span>
<span class="line">haec effata secat medias inpune cohortes</span><span class="linebreak"></span>
<span class="line">egregio comitata viro; nam proximus Iob</span><span class="linebreak"></span>
<span class="line">haeserat invictae dura inter bella magistrae,</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>fronte severus adhuc et multo funere anhelus,</span><span class="linebreak"></span>
<span class="line">sed iam clausa truci subridens ulcera vultu,</span><span class="linebreak"></span>
<span class="line">perque cicatricum numerum sudata recensens</span><span class="linebreak"></span>
<span class="line">millia pugnarum, sua praemia, dedecus hostis.</span><span class="linebreak"></span>
<span class="line">illum diva iubet tandem requiescere ab omni</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>armorum strepitu, captis et perdita quaeque</span><span class="linebreak"></span>
<span class="line">multiplicare opibus, nec iam peritura referre.</span><span class="linebreak"></span>
<span class="line">ipsa globos legionum et concurrentia rumpit</span><span class="linebreak"></span>
<span class="line">agmina, vulniferos gradiens intacta per imbres.</span><span class="linebreak"></span>
<span class="line">omnibus una comes Virtutibus adsociatur,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>auxiliumque suum fortis Patientia miscet.</span><span class="linebreak"></span>
<span class="line">nulla anceps luctamen init Virtute sine ista</span><span class="linebreak"></span>
<span class="line">Virtus, nam vidua est quam non Patientia firmat.</span><span class="linebreak"></span>
<span class="line indent2">forte per effusas inflata Superbia turmas</span><span class="linebreak"></span>
<span class="line">effreni volitabat equo, quem pelle leonis</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>texerat et validos villis oneraverat armos,</span><span class="linebreak"></span>
<span class="line">quo se fulta iubis iactantius illa ferinis</span><span class="linebreak"></span>
</p>
</section><notes></notes></section>