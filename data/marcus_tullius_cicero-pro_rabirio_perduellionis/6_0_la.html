<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<span class="br"></span><span class="lineNumber">11</span><span class="br"></span><p> IV. Quam ob rem uter nostrum tandem, Labiene, popularis est, tune qui civibus Romanis in contione ipsa carnificem, qui vincla adhiberi putas oportere, qui in campo Martio comitiis centuriatis auspicato in loco crucem ad civium supplicium defigi et constitui iubes, an ego qui funestari contionem contagione carnificis veto, qui expiandum forum populi Romani ab illis nefarii sceleris vestigiis esse dico, qui castam contionem, sanctum campum, inviolatum corpus omnium civium Romanorum, integrum ius libertatis <span class="br"></span><span class="lineNumber">12</span><span class="br"></span>defendo servari oportere? Popularis vero tribunus pl. custos defensorque iuris et libertatis! Porcia lex virgas ab omnium civium Romanorum corpore amovitr, hic misericors flagella rettulit; Porcia lex libertatem civium lictori eripuit, Labienus, homo popularis. carnifici tradidit; C. Gracchus legem tulit ne de capite civium Romanorum iniussu vestro iudicaretur. hic popularis a <span class="sc">ii</span> viris iniussu vestro non iudicari de cive Romano sed indicta causa civem Romanum <span class="br"></span><span class="lineNumber">13</span><span class="br"></span>capitis condemnari coegit. Tu mihi etiam legis Porciae, tu C. Gracchi, tu horum libertatis, tu cuiusquam denique hominis popularis mentionem facis, qui non modo suppliciis inusitatis sed etiam verborum crudelitate inaudita violare libertatem huius populi, temptare mansuetudinem, commutare disciplinam





</p></section><notes></notes></section>