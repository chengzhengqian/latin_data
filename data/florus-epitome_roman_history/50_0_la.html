<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">adversus haec omnia obversis, secundum caelum
<span class="br"></span><span class="lineNumber">17</span><span class="br"></span>tenens vento pulvere et sole pugnaret. Itaque duo maximi exercitus caesi ad hostium satietatem, donec Annibal diceret militi suo “parce ferro.” Ducum fugit alter, alter occisus est; dubium, uter maiore animo: Paulum puduit, Varro non desperavit.
<span class="br"></span><span class="lineNumber">18</span><span class="br"></span>Documenta cladis cruentus aliquandiu Aufidus, pons de cadaveribus iussu ducis factus in torrente Vergello,
modii duo anulorum Carthaginem missi
<span class="br"></span><span class="lineNumber">19</span><span class="br"></span>dignitasque equestris taxata mensura. Dubium deinde non erit quin ultimum illum diem habitura fuerit Roma quintumque intra diem epulari Annibal in Capitolio potuerit, si, quod Poenum illum dixisse Maharbalem Bomilcaris ferunt, Annibal quem ad
<span class="br"></span><span class="lineNumber">20</span><span class="br"></span>modum sciret vincere, sic uti victoria scisset. Sed tum quidem illum, ut dici volgo solet, aut fatum urbis imperaturae aut ipsius mens mala et aversi
<span class="br"></span><span class="lineNumber">21</span><span class="br"></span>a Carthagine di in diversum abstulerunt. Cum victoria posset uti, frui maluit, relictaque Roma Campaniam Tarentumque perrexit; ubi mox et ipsius et exercitus<a class="footnoteLink" href="#note_LCL231_100_1" id="target_note_LCL231_100_1"><sup>1</sup></a> ardor elanguit, adeo ut vere
<span class="br"></span><span class="lineNumber">22</span><span class="br"></span>dictum sit Capuam Annibali Cannas fuisse. Si quidem invictum Alpibus indomitumque armis Campani—quis
crederet?—soles et tepentes fontibus Baiae subegerunt.</p>
</section><notes><section class="footnotes"><ul><li class="note" id="note_LCL231_100_1"><a class="footnoteCrossrefLink" href="#target_note_LCL231_100_1" title="Click to highlight in text"><sup class="lineRef">1</sup>et ipsius et exercitus <span class="italic">Dukerus</span>: et ipse et ipsius exercitus
<span class="italic">B.</span></a></li><script type="text/javascript">document.getElementById('note_LCL231_100_1').style.display = "none";</script></ul></section></notes></section>