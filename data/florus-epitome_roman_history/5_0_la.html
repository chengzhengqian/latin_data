<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2"><p class="noindent">

adhibere placuit deos. Remus montem Aventinum, hic Palatinum occupat. Prius ille sex vulturios,
<span class="br"></span><span class="lineNumber">7</span><span class="br"></span>hic postea, sed duodecim videt. Sic victor augurio urbem excitat, plenus spei bellatricem fore; id
<span class="br"></span><span class="lineNumber">8</span><span class="br"></span>adsuetae sanguine et praeda aves pollicebantur. Ad tutelam novae urbis sufficere vallum videbatur, cuius dum angustias Remus increpat saltu, dubium<a class="footnoteLink" href="#note_LCL231_10_1" id="target_note_LCL231_10_1"><sup>1</sup></a> an iussu fratris, occisus est: prima certe victima fuit munitionemque urbis novae sanguine suo consecravit.</p>
<p>Imaginem urbis magis quam urbem fecerat; incolae
<span class="br"></span><span class="lineNumber">9</span><span class="br"></span>deerant. Erat in proximo lucus; hunc asylum facit, et statim mira vis hominum; Latini Tuscique pastores, quidam etiam transmarini, Phryges qui sub Aenea, Arcades qui sub Evandro duce influxerant. ita ex variis quasi elementis congregavit corpus
<span class="br"></span><span class="lineNumber">10</span><span class="br"></span>unum, populumque Romanum ipse fecit rex.<a class="footnoteLink" href="#note_LCL231_10_2" id="target_note_LCL231_10_2"><sup>2</sup></a> Erat unius aetatis populus virorum. Itaque matrimonia a finitimis petita, quia non inpetrabantur, manu capta sunt. Simulatis quippe ludis equestribus virgines,
quae ad spectaculum venerant, praedae fuere: et haec statim causa bellorum. Pulsi fugatique
<span class="br"></span><span class="lineNumber">11</span><span class="br"></span>Veientes. Caeninensium captum ac direptum est


</p></section><notes><section class="footnotes"><ul><li class="note" id="note_LCL231_10_1"><a class="footnoteCrossrefLink" href="#target_note_LCL231_10_1" title="Click to highlight in text"><sup class="lineRef">1</sup>increpat saltu dubium <span class="italic">NL</span>: increpat saltu transiluit dubium <span class="italic">B.</span></a></li><script type="text/javascript">document.getElementById('note_LCL231_10_1').style.display = "none";</script><li class="note" id="note_LCL231_10_2"><a class="footnoteCrossrefLink" href="#target_note_LCL231_10_2" title="Click to highlight in text"><sup class="lineRef">2</sup>rex <span class="italic">Iordanis cod. Rehd.</span>: res <span class="italic">B I N L.</span></a></li><script type="text/javascript">document.getElementById('note_LCL231_10_2').style.display = "none";</script></ul></section></notes></section>