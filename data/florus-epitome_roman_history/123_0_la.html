<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<h3><span class="sc">VIIII. Bellvm Civile Marianvm</span></h3>
<span class="marginNote left partNote">III, 21</span><p>Hoc deerat unum populi Romani malis, ut iam ipse intra se parricidale telum domi stringeret, et in urbe media ac foro quasi harena cives cum
<span class="br"></span><span class="lineNumber">2</span><span class="br"></span>civibus suis gladiatorio more concurrerent. Aequiore animo utcumque ferrem, si plebei duces aut, si nobiles, mali saltem ducatum sceleri praebuissent. Tum vero—pro facinus—qui viri! qui imperatores! decora et ornamenta saeculi sui, Marius et Sulla, pessimo facinori suam etiam dignitatem praebuerunt.</p>
<span class="br"></span><span class="lineNumber">3</span><span class="br"></span><p>Bellum civile Marianum sive Sullanum tribus, ut sic dixerim, sideribus agitatum est. Primum levi et modico tumultu magis<a class="footnoteLink" href="#note_LCL231_246_1" id="target_note_LCL231_246_1"><sup>1</sup></a> quam bello, intra ipsos
<span class="br"></span><span class="lineNumber">4</span><span class="br"></span>dumtaxat armorum duces subsistente saevitia; mox atrocius et cruentius, per ipsius viscera senatus
<span class="br"></span><span class="lineNumber">5</span><span class="br"></span>grassante victoria; ultimo non civicam modo, sed hostilem quoque rabiem supergressum est, cum armorum furor totius Italiae viribus niteretur, eo usque odiis saevientibus,<a class="footnoteLink" href="#note_LCL231_246_2" id="target_note_LCL231_246_2"><sup>2</sup></a> donec deessent qui occiderentur.</p>
<span class="br"></span><span class="lineNumber">6</span><span class="br"></span><p>Initium et causa belli inexplebilis honorum Marii fames, dum decretam Sullae provinciam Sulpicia lege sollicitat. Sed inpatiens iniuriae statim Sulla legiones circumegit, dilatoque Mithridate Esquilina<a class="footnoteLink" href="#note_LCL231_246_3" id="target_note_LCL231_246_3"><sup>3</sup></a></p>
</section><notes><section class="footnotes"><ul><li class="note" id="note_LCL231_246_1"><a class="footnoteCrossrefLink" href="#target_note_LCL231_246_1" title="Click to highlight in text"><sup class="lineRef">1</sup>magis <span class="italic">scripsi</span>: maiore <span class="italic">codd.</span></a></li><script type="text/javascript">document.getElementById('note_LCL231_246_1').style.display = "none";</script><li class="note" id="note_LCL231_246_2"><a class="footnoteCrossrefLink" href="#target_note_LCL231_246_2" title="Click to highlight in text"><sup class="lineRef">2</sup>peractum est <span class="italic">post</span> saevientibus <span class="italic">add. B.</span></a></li><script type="text/javascript">document.getElementById('note_LCL231_246_2').style.display = "none";</script><li class="note" id="note_LCL231_246_3"><a class="footnoteCrossrefLink" href="#target_note_LCL231_246_3" title="Click to highlight in text"><sup class="lineRef">3</sup>Mithridate Esquilina <span class="italic">Rehd.</span>: mithridates quilla <span class="italic">B</span>: mithridate escylia <span class="italic">N.</span></a></li><script type="text/javascript">document.getElementById('note_LCL231_246_3').style.display = "none";</script></ul></section></notes></section>