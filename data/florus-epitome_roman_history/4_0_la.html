<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">saeculum nostrum haud multo minus anni ducenti, quibus inertia Caesarum quasi consenuit atque decoxit, nisi quod sub Traiano principe movit lacertos et praeter spem omnium senectus imperii quasi reddita iuventute reviruit.</p>
<span class="marginNote left partNote">1</span><p>Primus ille et urbis et imperii conditor Romulus
fuit, Marte genitus et Rhea Silvia. Hoc de se
<span class="br"></span><span class="lineNumber">2</span><span class="br"></span>
sacerdos gravida confessa est, nec mox fama dubitavit,
cum Amulli regis imperio iactatus in profluentem
cum Remo fratre non potuit extingui.
<span class="br"></span><span class="lineNumber">3</span><span class="br"></span>Si quidem et Tiberinus amnem repressit, et relictis catulis lupa secuta vagitum uber admovit infantibus matremque egit. Sic repertos apud arborem Faustulus
regii gregis pastor tulit in casam atque
<span class="br"></span><span class="lineNumber">4</span><span class="br"></span>educavit. Alba tum erat Latio caput, Iuli opus; nam Lavinium patris Aeneae contempserat. Ab his Amullius iam septima subole regnabat, fratre pulso
<span class="br"></span><span class="lineNumber">5</span><span class="br"></span>Numitore, cuius ex filia Romulus. Igitur statim prima iuventutis face patruum ab arce deturbat, avum reponit. Ipse fluminis amator et montium, apud quos erat educatus, moenia novae urbis agitabat.
<span class="br"></span><span class="lineNumber">6</span><span class="br"></span>Gemini erant; uter auspicaretur et regeret,


</p></section><notes></notes></section>