<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">erat. Quattuor milia deditorum inermium civium
<span class="br"></span><span class="lineNumber">25</span><span class="br"></span>in Villa Publica interfici iussit: isti tot in pace non plures sunt? Quis autem illos potest conputare, quos in urbe passim quisquis voluit occidit? Donec admonente Fufidio<a class="footnoteLink" href="#note_LCL231_254_1" id="target_note_LCL231_254_1"><sup>1</sup></a> vivere aliquos debere, ut essent quibus imperaret, proposita est ingens illa tabula, et ex ipso equestris ordinis flore ac senatu duo milia electi,<a class="footnoteLink" href="#note_LCL231_254_2" id="target_note_LCL231_254_2"><sup>2</sup></a> qui mori iuberentur: novi generis edictum.
<span class="br"></span><span class="lineNumber">26</span><span class="br"></span>Longum post haec referre ludibrio habita fata Carbonis, fata<a class="footnoteLink" href="#note_LCL231_254_3" id="target_note_LCL231_254_3"><sup>3</sup></a> Sorani, Plaetorios atque Venuleios,<a class="footnoteLink" href="#note_LCL231_254_4" id="target_note_LCL231_254_4"><sup>4</sup></a> Baebium sine ferro ritu ferarum inter manus laniatum,
Marium, ducis ipsius fratrem, apud Catuli sepulcrum
oculis effossis, manibus cruribusque effractis servatum aliquandiu, ut per singula membra moreretur.
<span class="br"></span><span class="lineNumber">27</span><span class="br"></span>Possis singulorum hominum ferre poenas: municipia Italiae splendidissima sub hasta venierunt,
Spoletium, Interamnium, Praeneste, Florentia.
<span class="br"></span><span class="lineNumber">28</span><span class="br"></span>Nam Sulmonem, vetus oppidum socium atque amicum—facinus indignum—non expugnat aut obsidet iure belli; sed quo modo morte damnati duci iubentur, sic damnatam civitatem iussit Sulla deleri.</p>
</section><notes><section class="footnotes"><ul><li class="note" id="note_LCL231_254_1"><a class="footnoteCrossrefLink" href="#target_note_LCL231_254_1" title="Click to highlight in text"><sup class="lineRef">1</sup>Fufidio <span class="italic">Dukerus</span>: forfidio <span class="italic">B</span>: furfidio <span class="italic">NL.</span></a></li><script type="text/javascript">document.getElementById('note_LCL231_254_1').style.display = "none";</script><li class="note" id="note_LCL231_254_2"><a class="footnoteCrossrefLink" href="#target_note_LCL231_254_2" title="Click to highlight in text"><sup class="lineRef">2</sup>ac—electi <span class="italic">om. B.</span></a></li><script type="text/javascript">document.getElementById('note_LCL231_254_2').style.display = "none";</script><li class="note" id="note_LCL231_254_3"><a class="footnoteCrossrefLink" href="#target_note_LCL231_254_3" title="Click to highlight in text"><sup class="lineRef">3</sup>fata . . . fata: facta . . . facta <span class="italic">B.</span></a></li><script type="text/javascript">document.getElementById('note_LCL231_254_3').style.display = "none";</script><li class="note" id="note_LCL231_254_4"><a class="footnoteCrossrefLink" href="#target_note_LCL231_254_4" title="Click to highlight in text"><sup class="lineRef">4</sup>Plaetorios atque Venuleios: plaetorius atque venuleius
<span class="italic">B.</span></a></li><script type="text/javascript">document.getElementById('note_LCL231_254_4').style.display = "none";</script></ul></section></notes></section>