<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<h3><span class="sc">X. Bellvm Sabinvm</span></h3>
<span class="marginNote left partNote">15</span><p><span class="sc">A Latinis</span> adgressus est gentem Sabinorum, qui immemores factae sub Tito Tatio adfinitatis quodam
<span class="br"></span><span class="lineNumber">2</span><span class="br"></span>contagio bellis se Latinis adiunxerant. Sed Curio Dentato consule omnem eum tractum, qua Nar, Anio, fontes Velini, Hadriano tenus mari igni
<span class="br"></span><span class="lineNumber">3</span><span class="br"></span>ferroque vastavit. Qua victoria tantum hominum, tantum agrorum redactum est in potestatem, ut in utro plus esset nec ipse posset aestimare qui vicerat.</p>
<h3><span class="sc">XI. Bellvm Samniticvm</span></h3>
<span class="marginNote left partNote">16</span><p><span class="sc">Precibus</span> deinde Campaniae motus non pro se, sed eo speciosius pro sociis Samnitas invadit. Erat
<span class="br"></span><span class="lineNumber">2</span><span class="br"></span>
foedus cum utrisque percussum, sed hoc Campani sanctius et prius omnium suorum deditione fecerunt; sic ergo Romanus bellum Samniticum tamquam sibi gessit.</p>
<span class="br"></span><span class="lineNumber">3</span><span class="br"></span><p>Omnium non modo Italiae, sed toto orbe terrarum pulcherrima Campaniae plaga est. Nihil mollius caelo: denique bis floribus vernat. Nihil
<span class="br"></span><span class="lineNumber">4</span><span class="br"></span>uberius solo: ideo Liberi Cererisque certamen dicitur. Nihil hospitalius mari: hic illi nobiles</p>
</section><notes></notes></section>