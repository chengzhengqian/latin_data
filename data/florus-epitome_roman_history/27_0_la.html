<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">occasione dux hostium Pontius Herennium patrem consuluit. Et ille, mitteret omnes vel occideret, <span class="br"></span><span class="lineNumber">11</span><span class="br"></span>sapienter ut senior suaserat: hic armis exutos mittere sub iugum maluit, ut nec amici forent beneficio et post flagitium hostes magis. Itaque et consules statim magnifice voluntaria deditione turpitudinem foederis dirimunt, et ultionem flagitans miles Papirio duce—horribile dictu—strictis ensibus per ipsam viam ante pugnam furit; et in congressu arsisse omnium oculos hostis auctor fuit. Nec prius finis caedibus datus, quam iugum et hostibus et duci capto reposuerunt.</p>
<h3><span class="sc">XII. Bellvm Etrvscvm Samniticvm Gallicvm</span></h3>
<span class="marginNote left partNote">17</span><p><span class="sc">Hactenus</span> populus Romanus cum singulis gentibus, mox acervatim; sic tamen quoque par omnibus fuit. Etruscorum duodecim populi, Vmbri in id tempus intacti, antiquissimus Italiae populus, Samnitium reliqui in excidium Romani nominis repente <span class="br"></span><span class="lineNumber">2</span><span class="br"></span>coniurant. Erat terror ingens tot simul tantorumque
populorum. Late per Etruriam infesta</p>
</section><notes></notes></section>