<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<h3><span class="sc">XLV. Bellvm Gallicvm</span></h3>
<span class="marginNote left partNote">III, 10</span><p><span class="sc">Asia</span> Pompei manibus subacta reliqua, quae restabant
in Europa, Fortuna in Caesarem transtulit.
<span class="br"></span><span class="lineNumber">2</span><span class="br"></span>Restabant autem inmanissimi gentium Galli atque Germani et quamvis toto orbe divisi, tamen quia vincere libuit, Britanni.</p>
<p>Primus Galliae motus ab Helvetiis coepit, qui Rhodanum inter et Rhenum siti, non sufficientibus terris venere sedem petitum, incensis moenibus suis;
<span class="br"></span><span class="lineNumber">3</span><span class="br"></span>hoc sacramentum fuit, ne redirent. Sed petito tempore ad deliberandum, cum inter moras Caesar Rhodani ponte rescisso fugam abstulisset, statim bellicosissimam gentem sic in sedes suas, quasi
<span class="br"></span><span class="lineNumber">4</span><span class="br"></span>greges in stabulum pastor, reduxit. Sequens longe longeque cruentior pugna Belgarum, quippe pro libertate pugnantium. Hic cum multa Romanorum militum insignia, tum illud egregium ipsius ducis, quod, nutante in fugam<a class="footnoteLink" href="#note_LCL231_200_1" id="target_note_LCL231_200_1"><sup>1</sup></a> exercitu, rapto fugientis e manu scuto in primam volitans aciem manu proelium
<span class="br"></span><span class="lineNumber">5</span><span class="br"></span>restituit. Inde cum Venetis etiam navale bellum, sed maior cum Oceano quam cum ipsis navibus rixa. Quippe illae rudes et informes et statim naufragae, cum rostra sensissent; sed haerebat in vadis pugna,</p>
</section><notes><section class="footnotes"><ul><li class="note" id="note_LCL231_200_1"><a class="footnoteCrossrefLink" href="#target_note_LCL231_200_1" title="Click to highlight in text"><sup class="lineRef">1</sup>fugam <span class="italic">Rhed.</span>: fuga <span class="italic">cet.</span></a></li><script type="text/javascript">document.getElementById('note_LCL231_200_1').style.display = "none";</script></ul></section></notes></section>