<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">Hi iam—quis crederet?—per hiemem, quae altius Alpes levat, Tridentinis iugis in Italiam provoluti
<span class="br"></span><span class="lineNumber">12</span><span class="br"></span>veluti<a class="footnoteLink" href="#note_LCL231_172_1" id="target_note_LCL231_172_1"><sup>1</sup></a> ruina descenderant, Atesim<a class="footnoteLink" href="#note_LCL231_172_2" id="target_note_LCL231_172_2"><sup>2</sup></a> flumen non ponte nec navibus, sed quadam stoliditate barbarica primum corporibus adgressi, postquam retinere amnem manibus et clipeis frustra temptaverant,
<span class="br"></span><span class="lineNumber">13</span><span class="br"></span>ingesta silva obrutum transiluere. Si statim infesto agmine urbem petissent, grande discrimen; sed in Venetia, quo fere tractu Italia mollissima est, ipsa soli caelique clementia robur elanguit. Ad hoc panis usu carnisque coctae et dulcedine vini mitigatos
<span class="br"></span><span class="lineNumber">14</span><span class="br"></span>Marius in tempore adgressus est. Venere ipsi—nam metus in barbaris nulla vestigia—et<a class="footnoteLink" href="#note_LCL231_172_3" id="target_note_LCL231_172_3"><sup>3</sup></a> diem pugnae a nostro imperatore petierunt; et sic proximum dedit. In patentissimo, quem Raudium vocant, campo concurrere. Inde milia sexaginta quinque cecidere, hinc trecentis minus; per omnem
<span class="br"></span><span class="lineNumber">15</span><span class="br"></span>diem conciditur barbarus. Istic quoque imperator addiderat virtuti dolum, secutus Annibalem artemque
Cannarum; primum nebulosum nanctus diem, ut hosti inopinatus occurreret, tum ventosum quoque,
ut pulvis in oculos et ora ferretur, tum acie conversa in orientem, ut, quod ex captivis mox cognitum est, ex splendore galearum aere repercusso<a class="footnoteLink" href="#note_LCL231_172_4" id="target_note_LCL231_172_4"><sup>4</sup></a>
<span class="br"></span><span class="lineNumber">16</span><span class="br"></span>quasi ardere caelum videretur. Nec minor</p>
</section><notes><section class="footnotes"><ul><li class="note" id="note_LCL231_172_1"><a class="footnoteCrossrefLink" href="#target_note_LCL231_172_1" title="Click to highlight in text"><sup class="lineRef">1</sup>veluti <span class="italic">add. N. Heinsius.</span></a></li><script type="text/javascript">document.getElementById('note_LCL231_172_1').style.display = "none";</script><li class="note" id="note_LCL231_172_2"><a class="footnoteCrossrefLink" href="#target_note_LCL231_172_2" title="Click to highlight in text"><sup class="lineRef">2</sup>Atesim <span class="italic">Salmasius</span>: adesim <span class="italic">B</span>: ad hostes in <span class="italic">NL.</span></a></li><script type="text/javascript">document.getElementById('note_LCL231_172_2').style.display = "none";</script><li class="note" id="note_LCL231_172_3"><a class="footnoteCrossrefLink" href="#target_note_LCL231_172_3" title="Click to highlight in text"><sup class="lineRef">3</sup><span class="italic">locus valde corruptus</span>: est—vestigia <span class="italic">om. B</span>: venere—vestigia
<span class="italic">om. L</span>: venere illi quam et in barbaris multa vestigia <span class="italic">ceteri</span>: venere ipsi—nam metus in barbaris nulla vestigia—et <span class="italic">etc. Halmius.</span></a></li><script type="text/javascript">document.getElementById('note_LCL231_172_3').style.display = "none";</script><li class="note" id="note_LCL231_172_4"><a class="footnoteCrossrefLink" href="#target_note_LCL231_172_4" title="Click to highlight in text"><sup class="lineRef">4</sup>aere repercusso <span class="italic">Iahnius</span>: aere percusso <span class="italic">B.</span></a></li><script type="text/javascript">document.getElementById('note_LCL231_172_4').style.display = "none";</script></ul></section></notes></section>