<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<span class="br"></span><span class="lineNumber">3</span><span class="br"></span><p class="noindent">quattuor agminum signa volitabant. Ciminius<a class="footnoteLink" href="#note_LCL231_56_1" id="target_note_LCL231_56_1"><sup>1</sup></a> interim saltus in medio, ante invius plane quasi Caledonius vel Hercynius, adeo tum terrori erat, ut senatus consuli denuntiaret ne tantum periculi
<span class="br"></span><span class="lineNumber">4</span><span class="br"></span>ingredi auderet. Sed nihil horum terruit ducem, quin fratre praemisso exploraret accessus. Ille per noctem pastorali habitu speculatus omnia refert
<span class="br"></span><span class="lineNumber">5</span><span class="br"></span>tutum iter. Sic Fabius Maximus periculosissimum bellum sine periculo explicuit. Nam subito inconditos
atque palantis adgressus est captisque superioribus iugis in subiectos suo iure detonuit.
<span class="br"></span><span class="lineNumber">6</span><span class="br"></span>Ea namque species fuit illius belli, quasi in terrigenas
<span class="br"></span><span class="lineNumber">7</span><span class="br"></span>e caelo ac nubibus tela iacerentur. Nec incruenta tamen illa victoria. Nam oppressus in sinu vallis alter consulum Decius more patrio devotum dis manibus optulit caput, sollemnemque familiae suae consecrationem in victoriae pretium peregit.</p>
<h3><span class="sc">XIII. Bellvm Tarentinvm</span></h3>
<span class="marginNote left partNote">18</span><p><span class="sc">Sequitur</span> bellum Tarentinum, unum quidem titulo et nomine, set victoria multiplex. Hoc enim Campanos, Apulos atque Lucanos et caput belli Tarentinos, id est totam Italiam, et cum iis omnibus Pyrrhum, clarissimum Graeciae regem, una</p>
</section><notes><section class="footnotes"><ul><li class="note" id="note_LCL231_56_1"><a class="footnoteCrossrefLink" href="#target_note_LCL231_56_1" title="Click to highlight in text"><sup class="lineRef">1</sup>Ciminius: Cyminius <span class="italic">Rehd. man. sec.</span>: geminius <span class="italic">B I N.</span></a></li><script type="text/javascript">document.getElementById('note_LCL231_56_1').style.display = "none";</script></ul></section></notes></section>