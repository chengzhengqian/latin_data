<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">lapide oculos trepidae civitatis fumo ac pulvere
<span class="br"></span><span class="lineNumber">25</span><span class="br"></span>inplevit. Eodem postea bis exuto castris, bis saucio et in Graeciam suam trans mare ac terras fugato, pax et quies et tanta de opulentissimis tot gentibus
<span class="br"></span><span class="lineNumber">26</span><span class="br"></span>spolia, ut victoriam suam Roma non caperet. Nec enim temere ullus pulchrior in urbem aut speciosior
<span class="br"></span><span class="lineNumber">27</span><span class="br"></span>triumphus intravit. Ante hunc diem nihil praeter pecora Vulscorum, greges Sabinorum, carpenta Gallorum, fracta Samnitium arma vidisses: tum si captivos aspiceres, Molossi, Thessali, Macedones, Brittius, Apulus atque Lucanus; si pompam, aurum, purpura, signa, tabulae Tarentinaeque deliciae.
<span class="br"></span><span class="lineNumber">28</span><span class="br"></span>Sed nihil libentius populus Romanus aspexit quam illas, quas ita timuerat, cum turribus suis beluas, quae non sine sensu captivitatis summissis cervicibus victores equos sequebantur.</p>
<h3><span class="sc">XIIII. Bellvm Picens<a class="footnoteLink" href="#note_LCL231_66_1" id="target_note_LCL231_66_1"><sup>1</sup></a></span></h3>
<span class="marginNote left partNote">19</span><p><span class="sc">Omnis</span> mox Italia pacem habuit—quid enim post Tarentum auderent?—nisi quod ultro persequi <span class="br"></span><span class="lineNumber">2</span><span class="br"></span>socios hostium placuit. domiti ergo Picentes et caput gentis Asculum Sempronio duce, qui tremente inter proelium campo Tellurem deam promissa aede placavit.</p>
</section><notes><section class="footnotes"><ul><li class="note" id="note_LCL231_66_1"><a class="footnoteCrossrefLink" href="#target_note_LCL231_66_1" title="Click to highlight in text"><sup class="lineRef">1</sup><span class="sc">Picens</span> <span class="italic">N</span>: <span class="sc">Pycense</span> <span class="italic">B.</span></a></li><script type="text/javascript">document.getElementById('note_LCL231_66_1').style.display = "none";</script></ul></section></notes></section>