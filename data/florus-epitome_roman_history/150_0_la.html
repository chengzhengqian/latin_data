<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">Antonius vario ingenio aut successorem Caesaris indignatur Octavium aut amore Cleopatrae desciscit in regem<a class="footnoteLink" href="#note_LCL231_300_1" id="target_note_LCL231_300_1"><sup>1</sup></a> *** . Nam aliter salvus esse non potuit,
<span class="br"></span><span class="lineNumber">5</span><span class="br"></span>nisi confugisset ad servitutem. Gratulandum tamen ut in tanta perturbatione est, quod potissimum ad Octavium Caesarem Augustum summa rerum redit, qui sapientia sua atque sollertia perculsum undique
<span class="br"></span><span class="lineNumber">6</span><span class="br"></span>ac perturbatum ordinavit imperii corpus, quod haud dubie numquam coire et consentire potuisset, nisi unius praesidis nutu quasi anima et mente regeretur.
<span class="br"></span><span class="lineNumber">7</span><span class="br"></span>Marco Antonio Publio Dolabella consulibus imperium Romanum iam ad Caesarem transferente fortuna varius et multiplex motus civitatis fuit. Quodque in annua caeli conversione<a class="footnoteLink" href="#note_LCL231_300_2" id="target_note_LCL231_300_2"><sup>2</sup></a> fieri solet, ut mota
<span class="br"></span><span class="lineNumber">8</span><span class="br"></span>sidera tonent ac suos flexus tempestate significent, sic tum Romanae dominationis, id est humani generis, conversione penitus intremuit omnique genere discriminum, civilibus, externis, servilibus terrestribus ac navalibus bellis omne imperii corpus agitatum est.</p>
<h3><span class="sc">XV. Bellvm Mvtinense</span></h3>
<span class="marginNote left partNote">IIII, 4</span><p><span class="sc">Prima</span> civilium motuum causa testamentum Caesaris
fuit, cuius secundus heres Antonius, praelatum sibi Octavium furens, inexpiabile contra adoptionem</p>
</section><notes><section class="footnotes"><ul><li class="note" id="note_LCL231_300_1"><a class="footnoteCrossrefLink" href="#target_note_LCL231_300_1" title="Click to highlight in text"><sup class="lineRef">1</sup><span class="italic">post</span> regem <span class="italic">spatium vacuum octo circiter litterarum B.</span></a></li><script type="text/javascript">document.getElementById('note_LCL231_300_1').style.display = "none";</script><li class="note" id="note_LCL231_300_2"><a class="footnoteCrossrefLink" href="#target_note_LCL231_300_2" title="Click to highlight in text"><sup class="lineRef">2</sup>conversione; conversatione <span class="italic">B.</span></a></li><script type="text/javascript">document.getElementById('note_LCL231_300_2').style.display = "none";</script></ul></section></notes></section>