<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">tabulasque, sequens arma pecuniam transvexit, tertius captivos ipsumque regem adtonitum adhuc
<span class="br"></span><span class="lineNumber">14</span><span class="br"></span>tamquam subito malo et stupentem. Sed multo prius gaudium victoriae populus Romanus quam epistulis victoris praeceperat. Quippe eodem die, quo victus est Perses in Macedonia, Romae cognitum
<span class="br"></span><span class="lineNumber">15</span><span class="br"></span>est, cum duo iuvenes candidis equis apud Iuturnae lacum pulverem et cruorem abluebant. Hi nuntiavere. Castorem et Pollucem fuisse creditum
volgo, quod gemini fuissent; interfuisse bello, quod sanguine maderent; a Macedonia venire, quod adhuc anhelarent.</p>
<h3><span class="sc">XXVIIII. Bellvm Illyricvm Secvndvm</span></h3>
<span class="marginNote left partNote">II, 13</span><p><span class="sc">Macedonici</span> belli contagio traxit Illyrios; si quidem,<a class="footnoteLink" href="#note_LCL231_132_1" id="target_note_LCL231_132_1"><sup>1</sup></a>
ut Romanum a tergo distringerent, a Perse <span class="br"></span><span class="lineNumber">2</span><span class="br"></span>rege conducti pecunia militaverunt. Sine mora ab Anicio praetore subiguntur. Scodram,<a class="footnoteLink" href="#note_LCL231_132_2" id="target_note_LCL231_132_2"><sup>2</sup></a> caput gentis, delesse suffecit; statim secuta deditio est. Denique hoc bellum ante finitum est quam geri Romae nuntiaretur.</p>
<h3><span class="sc">XXX. Bellvm Macedonicvm Tertivm</span></h3>
<span class="marginNote left partNote">II, 14</span><p><span class="sc">Quodam</span> fato, quasi ita convenisset inter Poenos et Macedonas ut tertio quoque vincerentur, eodem</p>
</section><notes><section class="footnotes"><ul><li class="note" id="note_LCL231_132_1"><a class="footnoteCrossrefLink" href="#target_note_LCL231_132_1" title="Click to highlight in text"><sup class="lineRef">1</sup>si quidem <span class="italic">Iahnius</span>: ipsi quidem <span class="italic">BN</span>: sed ipsi quidem <span class="italic">L.</span></a></li><script type="text/javascript">document.getElementById('note_LCL231_132_1').style.display = "none";</script><li class="note" id="note_LCL231_132_2"><a class="footnoteCrossrefLink" href="#target_note_LCL231_132_2" title="Click to highlight in text"><sup class="lineRef">2</sup>Scodram: scoriadam <span class="italic">B</span>: scordam <span class="italic">NL.</span></a></li><script type="text/javascript">document.getElementById('note_LCL231_132_2').style.display = "none";</script></ul></section></notes></section>