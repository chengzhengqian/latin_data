<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">arma sollicitat. Isset<a class="footnoteLink" href="#note_LCL231_264_1" id="target_note_LCL231_264_1"><sup>1</sup></a> ultra Alpes furor, nisi altera proditione Volturci praetoris litterae tenerentur. Statim Ciceronis imperio iniecta est barbaris manus;
<span class="br"></span><span class="lineNumber">10</span><span class="br"></span>palam praetor in senatu convincitur. De supplicio
agentibus, Caesar parcendum dignitati, Cato
<span class="br"></span><span class="lineNumber">11</span><span class="br"></span>animadvertendum pro scelere censebant. Quam sententiam secutis omnibus in carcere parricidae strangulantur. Quamvis parte coniurationis oppressa,
tamen ab incepto Catilina non destitit; infestis ab Etruria signis patriam petens obvio
<span class="br"></span><span class="lineNumber">12</span><span class="br"></span>Antonii exercitu opprimitur. Quam atrociter dimicatum
sit, exitus docuit. Nemo hostium bello superfuit; quem quis in pugnando ceperat locum, eum amissa anima corpore tegebat. Catilina longe a suis inter hostium cadavera repertus est, pulcherrima
morte, si pro patria sic concidisset.</p>
<h3><span class="sc">XIII. Bellvm Civile Caesaris et Pompei</span></h3>
<span class="marginNote left partNote">IIII, 2</span><p><span class="sc">Iam</span> toto orbe paene pacato maius erat imperium
Romanum, quam ut ullis exteris viribus opprimi
posset. Itaque invidens fortuna principi gentium
<span class="br"></span><span class="lineNumber">2</span><span class="br"></span>populo ipsum illum in exitium sui armavit. Ac</p>
</section><notes><section class="footnotes"><ul><li class="note" id="note_LCL231_264_1"><a class="footnoteCrossrefLink" href="#target_note_LCL231_264_1" title="Click to highlight in text"><sup class="lineRef">1</sup>sollicitat. Isset <span class="italic">Halmius</span>: sollicitatis. Sed <span class="italic">B</span>: sollicitatiset.
Isset <span class="italic">N</span>; sollicitatis isset <span class="italic">L.</span></a></li><script type="text/javascript">document.getElementById('note_LCL231_264_1').style.display = "none";</script></ul></section></notes></section>