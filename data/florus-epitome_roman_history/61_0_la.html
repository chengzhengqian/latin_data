<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<span class="br"></span><span class="lineNumber">11</span><span class="br"></span><p class="noindent">sui nuntio coëgit ab insula fugere. Tum praecipitem
apud Thermopylas adsecutus, locum trecentorum
Laconum speciosa clade memorandum, ne ibi quidem fiducia loci resistentem, mari ac terra
<span class="br"></span><span class="lineNumber">12</span><span class="br"></span>cedere coëgit. Statim et e vestigio itur in Syriam. Classis regia Polyxenidae Annibalique commissa—nam
rex proelium nec spectare poterat,—duce Aemilio Regillo, adremigantibus Rhodiis tota laceratur.
<span class="br"></span><span class="lineNumber">13</span><span class="br"></span>Ne sibi placeant Athenae; in Antiocho vicimus Xerxen, in Aemilio Alcibiaden aequavimus,
<span class="br"></span><span class="lineNumber">14</span><span class="br"></span>Epheso Salamina pensavimus. Tum consule Scipione,
cui frater, ille modo victor Carthaginis Africanus, aderat voluntaria legatione, debellari regem placet. Et iam toto cesserat mari, sed nos
<span class="br"></span><span class="lineNumber">15</span><span class="br"></span>imus ulterius. Maeandrum ad amnem montemque Sipylum castra ponuntur. Hic rex, incredibile dictu
<span class="br"></span><span class="lineNumber">16</span><span class="br"></span>quibus auxiliis, quibus copiis consederat. Trecenta milia peditum, equitum falcatorumque curruum non minor numerus. Elephantis ad hoc inmensae magnitudinis, auro purpura argento et suo ebore
<span class="br"></span><span class="lineNumber">17</span><span class="br"></span>fulgentibus, aciem utrimque vallaverat.<a class="footnoteLink" href="#note_LCL231_122_1" id="target_note_LCL231_122_1"><sup>1</sup></a> Sed haec omnia praepedita magnitudine sua, ad hoc imbre, qui subito superfusus mira felicitate Persicos arcus corruperat.<a class="footnoteLink" href="#note_LCL231_122_2" id="target_note_LCL231_122_2"><sup>2</sup></a> Primum trepidatio, mox fuga, deinde
<span class="br"></span><span class="lineNumber">18</span><span class="br"></span>triumphus fuerunt. Victo et supplici pacem partemque</p>
</section><notes><section class="footnotes"><ul><li class="note" id="note_LCL231_122_1"><a class="footnoteCrossrefLink" href="#target_note_LCL231_122_1" title="Click to highlight in text"><sup class="lineRef">1</sup>vallaverat: vallaverant <span class="italic">NL</span>: variaverat <span class="italic">B.</span></a></li><script type="text/javascript">document.getElementById('note_LCL231_122_1').style.display = "none";</script><li class="note" id="note_LCL231_122_2"><a class="footnoteCrossrefLink" href="#target_note_LCL231_122_2" title="Click to highlight in text"><sup class="lineRef">2</sup>corruperat: perruperat <span class="italic">B.</span></a></li><script type="text/javascript">document.getElementById('note_LCL231_122_2').style.display = "none";</script></ul></section></notes></section>