<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<span class="br"></span><span class="lineNumber">9</span><span class="br"></span><p>Talis domi ac foris, talis pace belloque populus Romanus fretum illud adulescentiae, id est secundam imperii aetatem habuit, in qua totam inter Alpes fretumque Italiam armis subegit.</p>
<h3><span class="sc">XVIII. Bellvm Pvnicvm Primvm</span></h3>
<span class="marginNote left partNote">II, 1</span><p><span class="sc">Domita</span> subactaque Italia populus Romanus prope quingentensimum annum agens, cum bona fide adolevisset, si quod est robur, si qua iuventas, tum ille vere robustus et iuvenis par<a class="footnoteLink" href="#note_LCL231_76_1" id="target_note_LCL231_76_1"><sup>1</sup></a> orbi terrarum esse <span class="br"></span><span class="lineNumber">2</span><span class="br"></span>coepit. Ita—mirum et incredibile dictu—qui prope quingentis annis domi luctatus est—adeo difficile fuerat dare Italiae caput—his ducentis annis qui secuntur Africam, Europam, Asiam, totum denique orbem terrarum bellis victoriisque peragravit.</p>
<span class="marginNote left partNote">II, 2</span><p>Igitur victor Italiae populus Romanus cum ad fretum usque venisset, more ignis, qui obvias<a class="footnoteLink" href="#note_LCL231_76_2" id="target_note_LCL231_76_2"><sup>2</sup></a> populatus
incendio silvas interveniente flumine abrumpitur,
<span class="br"></span><span class="lineNumber">2</span><span class="br"></span>paulisper substitit. Mox cum videret opulentissimam in proximo praedam quodam modo Italiae suae abscissam<a class="footnoteLink" href="#note_LCL231_76_3" id="target_note_LCL231_76_3"><sup>3</sup></a> et quasi revolsam, adeo cupiditate eius exarsit, ut, quatenus nec mole iungi nec pontibus posset, armis belloque iungenda et ad
<span class="br"></span><span class="lineNumber">3</span><span class="br"></span>continentem suam revocanda bello videretur. Sed</p>
</section><notes><section class="footnotes"><ul><li class="note" id="note_LCL231_76_1"><a class="footnoteCrossrefLink" href="#target_note_LCL231_76_1" title="Click to highlight in text"><sup class="lineRef">1</sup>et iuvenis par <span class="italic">Halmius</span>: iuvenis et par <span class="italic">B.</span></a></li><script type="text/javascript">document.getElementById('note_LCL231_76_1').style.display = "none";</script><li class="note" id="note_LCL231_76_2"><a class="footnoteCrossrefLink" href="#target_note_LCL231_76_2" title="Click to highlight in text"><sup class="lineRef">2</sup>obvias <span class="italic">NL</span>: cunctas <span class="italic">B.</span></a></li><script type="text/javascript">document.getElementById('note_LCL231_76_2').style.display = "none";</script><li class="note" id="note_LCL231_76_3"><a class="footnoteCrossrefLink" href="#target_note_LCL231_76_3" title="Click to highlight in text"><sup class="lineRef">3</sup>abscissam <span class="italic">L Halmius</span>: abscisam <span class="italic">BN.</span></a></li><script type="text/javascript">document.getElementById('note_LCL231_76_3').style.display = "none";</script></ul></section></notes></section>