<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">“accipite.” Et excusso in media curia togae gremio non sine horrore, quasi plane sinu bellum ferret, effudit.</p>
<span class="br"></span><span class="lineNumber">8</span><span class="br"></span><p>Similis exitus belli initiis fuit. Nam quasi has inferias sibi Saguntinorum ultimae dirae in illo publico parricidio incendioque mandassent, ita manibus eorum vastatione Italiae, captivitate Africae, ducum et regum qui id gessere bellum exitio
<span class="br"></span><span class="lineNumber">9</span><span class="br"></span>parentatum est. Igitur ubi semel se in Hispania movit illa gravis et luctuosa Punici belli vis atque tempestas destinatumque Romanis iam diu fulmen Saguntino igne conflavit, statim quodam impetu rapta medias perfregit Alpes et in Italiam ab illis fabulosae altitudinis nivibus velut caelo missa descendit.</p>
<span class="br"></span><span class="lineNumber">10</span><span class="br"></span><p>Ac primi quidem impetus turbo inter Padum atque Ticinum valido statim fragore detonuit. Tum Scipione duce fusus exercitus; saucius etiam ipse venisset in hostium manus imperator, nisi protectum patrem praetextatus admodum filius ab ipsa morte
<span class="br"></span><span class="lineNumber">11</span><span class="br"></span>rapuisset. Hic erit Scipio, qui in exitium Africae crescit, nomen ex malis eius habiturus.</p>
<span class="br"></span><span class="lineNumber">12</span><span class="br"></span><p>Ticino Trebia succedit. Hic secunda Punici belli procella desaevit Sempronio consule. Tum callidissimi
hostes, frigidum et nivalem nancti diem, cum</p>
</section><notes></notes></section>