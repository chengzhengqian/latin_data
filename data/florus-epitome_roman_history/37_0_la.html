<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<span class="br"></span><span class="lineNumber">3</span><span class="br"></span><p class="noindent">sanguinis dederat, alteram plebeius Stolo sibi iunxit. Qua<a class="footnoteLink" href="#note_LCL231_74_1" id="target_note_LCL231_74_1"><sup>1</sup></a> quodam tempore, quod lictoriae virgae sonum ignotum penatibus suis expaverat, a sorore satis
<span class="br"></span><span class="lineNumber">4</span><span class="br"></span>insolenter inrisa, iniuriam non tulit. Itaque nanctus tribunatum honorum et magistratuum consortium quamvis invito senatui extorsit.</p>
<span class="br"></span><span class="lineNumber">5</span><span class="br"></span><p>Verum in ipsis seditionibus principem populum non inmerito suspexeris. Si quidem nunc libertatem, nunc pudicitiam, tum natalium dignitatem, tum honorum decora et insignia vindicavit, interque haec omnia nullius acrior custos quam libertatis fuit,
<span class="br"></span><span class="lineNumber">6</span><span class="br"></span>nullaque in pretium eius potuit largitione corrumpi, cum ut in magno et in dies maiore populo interim
<span class="br"></span><span class="lineNumber">7</span><span class="br"></span>perniciosi cives existerent. Spurium<a class="footnoteLink" href="#note_LCL231_74_2" id="target_note_LCL231_74_2"><sup>2</sup></a> largitione, Cassium agraria lege suspectum regiae dominationis praesenti morte multavit. Ac de Spurio quidem supplicium pater ipsius sumpsit, hunc Quinctii dictatoris imperio in medio foro magister equitum
<span class="br"></span><span class="lineNumber">8</span><span class="br"></span>Servilius Ahala confodit. Manlium vero Capitolii vindicem, quia plerosque debitorum liberaverat altius et incivilius se efferentem, ab illa ipsa quam defenderat
arce deiecit.</p>
</section><notes><section class="footnotes"><ul><li class="note" id="note_LCL231_74_1"><a class="footnoteCrossrefLink" href="#target_note_LCL231_74_1" title="Click to highlight in text"><sup class="lineRef">1</sup>qua <span class="italic">add. Ralmius.</span></a></li><script type="text/javascript">document.getElementById('note_LCL231_74_1').style.display = "none";</script><li class="note" id="note_LCL231_74_2"><a class="footnoteCrossrefLink" href="#target_note_LCL231_74_2" title="Click to highlight in text"><sup class="lineRef">2</sup>Spurium <span class="italic">inscruit Salmasius.</span></a></li><script type="text/javascript">document.getElementById('note_LCL231_74_2').style.display = "none";</script></ul></section></notes></section>