<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">quoque, ut videbantur, invia accessit, regemque securum et nihil tale metuentem subita belli inruptione
<span class="br"></span><span class="lineNumber">6</span><span class="br"></span>deprehendit. Cuius tanta trepidatio fuit, ut pecuniam omnem in mare iusserit mergi ne
<span class="br"></span><span class="lineNumber">7</span><span class="br"></span>periret, et classem cremari ne incenderetur. Paulo consule, cum maiora et crebriora essent inposita praesidia, per alias vias Macedonia deprensa est, summa quidem arte et industria ducis, cum alia
<span class="br"></span><span class="lineNumber">8</span><span class="br"></span>minatus alia inrupisset. Cuius adventus ipse adeo terribilis regi fuit, ut interesse non auderet, sed
<span class="br"></span><span class="lineNumber">9</span><span class="br"></span>gerenda ducibus bella mandaverit. Absens ergo victus fugit in maria insulamque Samothracen, fretus celebri religione, quasi templa et arae possent defendere, quem nec montes sui nec arma potuissent.
<span class="br"></span><span class="lineNumber">10</span><span class="br"></span>Nemo regum diutius amissae fortunae conscientiam retinuit. Supplex cum scriberet ad imperatorem ab illo quo confugerat templo nomenque epistolae notaret suum, regem addidit. Sed nec reverentior
<span class="br"></span><span class="lineNumber">11</span><span class="br"></span>captae maiestatis alius Paulo fuit. Cum in conspectum
venisset hostis, in tribunali recepit et conviviis adhibuit liberosque admonuit suos ut
<span class="br"></span><span class="lineNumber">12</span><span class="br"></span>fortunam, cui tantum liceret, revererentur. Inter pulcherrimos hunc quoque populus Romanus de Macedonia duxit ac vidit triumphum, quippe cuius
<span class="br"></span><span class="lineNumber">13</span><span class="br"></span>spectaculo triduum impleverit. Primus dies signa</p>
</section><notes></notes></section>