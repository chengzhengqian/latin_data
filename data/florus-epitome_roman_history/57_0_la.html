<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">cessit, praemiumque victoriae Africa fuit et secutus Africam statim terrarum orbis.</p>
<h3><span class="sc">XXIII. Bellvm Macedonicvm Primvm</span></h3>
<span class="marginNote left partNote">II, 7</span><p><span class="sc">Post</span> Carthaginem vinci neminem puduit. Statim Africam secutae sunt gentes, Macedonia, Graecia, Syria ceteraque omnia quodam quasi aestu et
<span class="br"></span><span class="lineNumber">2</span><span class="br"></span>torrente fortunae, sed primi omnium Macedones, adfectator quondam imperii populus. Itaque quamvis tum Philippus regno praesideret, Romani tamen dimicare sibi cum rege Alexandro videbantur.
<span class="br"></span><span class="lineNumber">3</span><span class="br"></span>Macedonicum bellum nomine amplius quam spectatione
<span class="br"></span><span class="lineNumber">4</span><span class="br"></span>gentis fuit. Causa coepit a foedere Philippi, quo rex iam pridem dominantem in Italia Annibalem sibi socium iunxerat; postea crevit inplorantibus Athenis auxilium contra regis iniurias, cum ille ultra ius victoriae in templa et aras et sepulcra
<span class="br"></span><span class="lineNumber">5</span><span class="br"></span>ipsa saeviret. Placuit senatui opem tantis ferre supplicibus, Quippe iam gentium reges, duces, populi, nationes, praesidia sibi ab hac urbe repetebant.
<span class="br"></span><span class="lineNumber">6</span><span class="br"></span>Primum igitur Laevino consule populus Romanus Ionium mare ingressus, tota Graeciae
<span class="br"></span><span class="lineNumber">7</span><span class="br"></span>litora velut triumphanti classe peragravit. Spolia quippe Siciliae, Sardiniae, Hispaniae, Africae praeferebat,</p>
</section><notes></notes></section>