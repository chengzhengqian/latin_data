<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">comitum manu fatale familiae suae Capitolium
<span class="br"></span><span class="lineNumber">5</span><span class="br"></span>invasit. Inde proximorum caede depulsus cum se in Aventinum recepisset, inde quoque obvia senatus
<span class="br"></span><span class="lineNumber">6</span><span class="br"></span>manu ab Opimio consule oppressus est. Insultatum quoque mortis reliquiis, et illud sacrosanctum caput tribuni plebis percussoribus auro repensatum.</p>
<h3><span class="sc">IIII. Seditio Apvleiana</span></h3>
<span class="marginNote left partNote">III, 16</span><p><span class="sc">Nihilo</span> minus Apuleius Saturninus Gracchanas adserere leges non destitit. Tantum animorum viro Marius dabat, [qui]<a class="footnoteLink" href="#note_LCL231_226_1" id="target_note_LCL231_226_1"><sup>1</sup></a> nobilitati semper inimicus, consulatu suo praeterea confisus. Occiso palam comitiis A. Ninnio conpetitore tribunatus, subrogare conatus est in eius locum C. Gracchum, hominem sine tribu, sine notore, sine nomine; sed subdito
<span class="br"></span><span class="lineNumber">2</span><span class="br"></span>titulo in familiam ipse se adoptabat. Cum tot tantisque ludibriis exultaret inpune, rogandis Gracchorum legibus ita vehementer incubuit, ut senatum quoque cogeret in verba iurare, cum abnuentibus aqua et igni interdicturum minaretur.
<span class="br"></span><span class="lineNumber">3</span><span class="br"></span>Unus tamen extitit, qui mallet exilium. Igitur post Metelli fugam omni nobilitate perculsa cum iam tertium annum dominaretur, eo vesaniae progressus est, ut consularia quoque comitia nova caede turbaret.
<span class="br"></span><span class="lineNumber">4</span><span class="br"></span>Quippe ut satellitem furoris sui Glauciam</p>
</section><notes><section class="footnotes"><ul><li class="note" id="note_LCL231_226_1"><a class="footnoteCrossrefLink" href="#target_note_LCL231_226_1" title="Click to highlight in text"><sup class="lineRef">1</sup>qui <span class="italic">seclusi.</span></a></li><script type="text/javascript">document.getElementById('note_LCL231_226_1').style.display = "none";</script></ul></section></notes></section>