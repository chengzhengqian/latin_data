<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">classis, nam sex fuere rostratae. Sed hic numerus illis initiis navale bellum fuit.</p>
<span class="br"></span><span class="lineNumber">11</span><span class="br"></span><p>Pervicacissimi tamen Latinorum Aequi et Volsci fuere et cotidiani, ut sic dixerim, hostes. Sed hos<a class="footnoteLink" href="#note_LCL231_36_1" id="target_note_LCL231_36_1"><sup>1</sup></a>
<span class="br"></span><span class="lineNumber">12</span><span class="br"></span>
praecipue Titus Quinctius domuit, ille dictator ab aratro, qui obsessa et paene iam capta Manili consulis
<span class="br"></span><span class="lineNumber">13</span><span class="br"></span>castra egregia victoria recuperavit. Medium erat tempus forte sementis, cum patricium virum innixum aratro suo lictor in ipso opere deprehendit. Inde in aciem profectus, victos, ne quid a rustici operis imitatione cessaret, more pecudum sub iugum misit.
<span class="br"></span><span class="lineNumber">14</span><span class="br"></span>sic expeditione finita rediit ad boves rursus triumphalis
agricola—fidem numinum—qua velocitate.
<span class="br"></span><span class="lineNumber">15</span><span class="br"></span>Intra quindecim dies coeptum peractumque bellum, prorsus ut festinasse dictator ad relictum opus videretur.</p>
<h3><span class="sc">VI. Bellvm cvm Etrvscis Faliscis Veientibvs
Fidenatibvs</span></h3>
<span class="marginNote left partNote">12</span><p><span class="sc">Adsidui</span> vero et anniversarii hostes ab Etruria fuere Veientes, adeo ut extraordinariam manum adversus eos promiserit privatumque gesserit bellum gens una Fabiorum. Satis superque nota clades. <span class="br"></span><span class="lineNumber">2</span><span class="br"></span>Caesi apud Cremeram trecenti, patricius exercitus;</p>
</section><notes><section class="footnotes"><ul><li class="note" id="note_LCL231_36_1"><a class="footnoteCrossrefLink" href="#target_note_LCL231_36_1" title="Click to highlight in text"><sup class="lineRef">1</sup>sed hos <span class="italic">om. B.</span></a></li><script type="text/javascript">document.getElementById('note_LCL231_36_1').style.display = "none";</script></ul></section></notes></section>