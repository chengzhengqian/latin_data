<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">et quasi vindicaret exiluit, tum omnia circa quasi
<span class="br"></span><span class="lineNumber">13</span><span class="br"></span>hostilia gravi mole permiscuit. Ac sic eaedem ferae, quae primam victoriam abstulerunt, secundam parem fecerunt, tertiam sine controversia tradiderunt.
<span class="br"></span><span class="lineNumber">14</span><span class="br"></span>Nec vero tantum armis et in campo, sed consiliis quoque et domi<a class="footnoteLink" href="#note_LCL231_62_1" id="target_note_LCL231_62_1"><sup>1</sup></a> cum rege Pyrrho dimicatum
est. Quippe post primam victoriam intellecta vir callidus virtute Romana statim desperavit armis
<span class="br"></span><span class="lineNumber">15</span><span class="br"></span>seque ad dolos contulit. Nam interemptos cremavit,
captivosque indulgenter habuit et sine pretio restituit, missisque legatis in urbem omni modo adnisus est ut facto foedere in amicitiam reciperetur.
<span class="br"></span><span class="lineNumber">16</span><span class="br"></span>Sed et bello et pace et foris et domi omnem in partem Romana virtus tum se adprobavit, nec alia magis quam Tarentina victoria ostendit populi Romani fortitudinem, senatus sapientiam,
<span class="br"></span><span class="lineNumber">17</span><span class="br"></span>ducum magnanimitatem. Quinam illi fuerunt viri quos ab elephantis primo proelio obtritos accepimus?
Omnium vulnera in pectore, quidam hostibus suis morte sua conmortui, omnium in manibus ensis, et relictae in voltibus minae, et in ipsa morte
<span class="br"></span><span class="lineNumber">18</span><span class="br"></span>ira vivebat. Quod adeo Pyrrhus miratus est ut diceret “o quam facile erat orbis imperium occupare,
aut mihi Romanis militibus datis, aut me rege Romanis!” Quae autem eorum in reparando</p>
</section><notes><section class="footnotes"><ul><li class="note" id="note_LCL231_62_1"><a class="footnoteCrossrefLink" href="#target_note_LCL231_62_1" title="Click to highlight in text"><sup class="lineRef">1</sup>intra urbem <span class="italic">ante</span> cum <span class="italic">add. codd.</span>: <span class="italic">del. Iahnius.</span></a></li><script type="text/javascript">document.getElementById('note_LCL231_62_1').style.display = "none";</script></ul></section></notes></section>