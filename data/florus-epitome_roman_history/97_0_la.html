<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">videbantur; sed nihil tamen amplius, quam ut ad primum ictum concurrerent. Mox ubi circumfusa undique rostra viderunt,<a class="footnoteLink" href="#note_LCL231_194_1" id="target_note_LCL231_194_1"><sup>1</sup></a> abiectis statim telis remisque
plausu undique pari, quod supplicantium signum
<span class="br"></span><span class="lineNumber">14</span><span class="br"></span>fuit, vitam petiverunt. Non alia tam incruenta victoria usi umquam sumus, sed nec fidelior in posterum
reperta gens ulla est;<a class="footnoteLink" href="#note_LCL231_194_2" id="target_note_LCL231_194_2"><sup>2</sup></a> idque prospectum singulari
consilio ducis, qui maritimum genus a conspectu longe removit maris et mediterraneis agris quasi obligavit, eodemque tempore et usum maris navibus
<span class="br"></span><span class="lineNumber">15</span><span class="br"></span>recuperavit et terrae homines suos reddidit. Quid prius in hac mirere victoria? velocitatem? quadragensimo
die parta est. An felicitatem? ne una quidem navis amissa est. An vero perpetuitatem? amplius piratae non fuerunt.</p>
<h3><span class="sc">XLII. Bellvm Creticvm</span></h3>
<span class="marginNote left partNote">III, 7</span><p><span class="sc">Creticum</span> bellum, si vera volumus, [nos fecimus]<a class="footnoteLink" href="#note_LCL231_194_3" id="target_note_LCL231_194_3"><sup>3</sup></a> sola vincendi nobilem insulam cupiditas fecit. Favisse Mithridati videbatur; hoc placuit armis
<span class="br"></span><span class="lineNumber">2</span><span class="br"></span>vindicare. Primus invasit insulam Marcus Antonius cum ingenti quidem victoriae spe atque fiducia, adeo ut pluris catenas in navibus quam arma portaret.
<span class="br"></span><span class="lineNumber">3</span><span class="br"></span>Dedit itaque poenas vaecordiae. Nam plerasque naves intercepit hostis, captivaque corpora religantes velis ac funibus suspendere, ac sic velificantes</p>
</section><notes><section class="footnotes"><ul><li class="note" id="note_LCL231_194_1"><a class="footnoteCrossrefLink" href="#target_note_LCL231_194_1" title="Click to highlight in text"><sup class="lineRef">1</sup>viderunt: viderent <span class="italic">B.</span></a></li><script type="text/javascript">document.getElementById('note_LCL231_194_1').style.display = "none";</script><li class="note" id="note_LCL231_194_2"><a class="footnoteCrossrefLink" href="#target_note_LCL231_194_2" title="Click to highlight in text"><sup class="lineRef">2</sup>reperta gens ulla est <span class="italic">om. B.</span></a></li><script type="text/javascript">document.getElementById('note_LCL231_194_2').style.display = "none";</script><li class="note" id="note_LCL231_194_3"><a class="footnoteCrossrefLink" href="#target_note_LCL231_194_3" title="Click to highlight in text"><sup class="lineRef">3</sup>nos fecimus <span class="italic">secl. Iahnius.</span></a></li><script type="text/javascript">document.getElementById('note_LCL231_194_3').style.display = "none";</script></ul></section></notes></section>