<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">si salvi esse vellent, ut migrarent finibus imperavit. Quod pro rei atrocitate adeo movit iras, ut extrema mallent. Comploratum igitur publice statim et pari <span class="br"></span><span class="lineNumber">9</span><span class="br"></span>voce clamatum est “ad arma,” seditque sententia quoquo modo rebellandum; non quia iam spes ulla superesset, sed quia patriam suam mallent hostium
<span class="br"></span><span class="lineNumber">10</span><span class="br"></span>quam suis manibus everti. Qui rebellantium fuerit furor, vel hinc intellegi potest, quod in usum novae classis tecta domuum resciderunt; in armorum officinis aurum et argentum pro aere ferroque conflatum est, in tormentorum vincula crinis suos matronae contulerunt. Mancino deinde consule
<span class="br"></span><span class="lineNumber">11</span><span class="br"></span>terra marique fervebat obsidio. Operti portus, nudatus est primus et sequens, iam et tertius murus, cum tamen Byrsa, quod nomen arci fuit, quasi
<span class="br"></span><span class="lineNumber">12</span><span class="br"></span>altera civitas resistebat. Quamvis profligato urbis excidio tamen fatale Africae nomen Scipionum videbatur. Igitur in alium Scipionem conversa res publica finem belli reposcebat. Hunc Paulo Macedonico
procreatum Africani illius magni filius in<a class="footnoteLink" href="#note_LCL231_138_1" id="target_note_LCL231_138_1"><sup>1</sup></a> decus gentis adsumpserat, hoc scilicet fato, ut, quam
<span class="br"></span><span class="lineNumber">13</span><span class="br"></span>urbem concusserat avus, nepos eius everteret. Sed quem ad modum maxime mortiferi morsus solent esse morientium bestiarum, sic plus negotii fuit cum semiruta Carthagine quam cum integra. Conpulsis
<span class="br"></span><span class="lineNumber">14</span><span class="br"></span>in unam arcem hostibus portum quoque mari</p>
</section><notes><section class="footnotes"><ul><li class="note" id="note_LCL231_138_1"><a class="footnoteCrossrefLink" href="#target_note_LCL231_138_1" title="Click to highlight in text"><sup class="lineRef">1</sup>in <span class="italic">om. B.</span></a></li><script type="text/javascript">document.getElementById('note_LCL231_138_1').style.display = "none";</script></ul></section></notes></section>