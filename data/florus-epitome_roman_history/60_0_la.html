<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">hinc Annibal, qui in Africa victus, profugus et pacis inpatiens hostem populo Romano toto orbe
<span class="br"></span><span class="lineNumber">6</span><span class="br"></span>quaerebat. Et quod illud fuisset periculum, si se consiliis eius rex tradidisset, id est si Asiae viribus usus fuisset miser Annibal? Sed rex suis opibus et nomine regio fretus satis habuit bellum movere.
<span class="br"></span><span class="lineNumber">7</span><span class="br"></span>Europa iam dubio procul iure belli ad Romanos pertinebat. Hic Lysimachiam, urbem in litore Thracio positam a maioribus suis, Antiochus ut
<span class="br"></span><span class="lineNumber">8</span><span class="br"></span>hereditario iure repetebat. Hoc velut sidere Asiatici belli mota tempestas. Sed maximus regum, contentus fortiter indixisse bellum, cum ingenti strepitu ac tumultu movisset ex Asia, occupatis statim insulis Graeciaeque litoribus otia et luxus
<span class="br"></span><span class="lineNumber">9</span><span class="br"></span>quasi victor agitabat. Euboan insulam continenti adhaerentem tenui freto reciprocantibus aquis Euripus abscindit. Hic ille positis aureis sericisque tentoriis sub ipso freti murmure, cum praefluentes aquae tibiis fidibusque concinerent, conlatis undique quamvis per hiemem rosis, ne non aliquo genere ducem agere videretur,<a class="footnoteLink" href="#note_LCL231_120_1" id="target_note_LCL231_120_1"><sup>1</sup></a> virginum puerorumque
<span class="br"></span><span class="lineNumber">10</span><span class="br"></span>dilectus habebat. Talem ergo regem iam luxuria sua debellatum Acilio Glabrione consule populus Romanus in insula adgressus ipso statim adventus</p>
</section><notes><section class="footnotes"><ul><li class="note" id="note_LCL231_120_1"><a class="footnoteCrossrefLink" href="#target_note_LCL231_120_1" title="Click to highlight in text"><sup class="lineRef">1</sup>agere videretur <span class="italic">om. B.</span></a></li><script type="text/javascript">document.getElementById('note_LCL231_120_1').style.display = "none";</script></ul></section></notes></section>