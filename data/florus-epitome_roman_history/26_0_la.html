<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">portus Caieta, Misenus, tepentes fontibus Baiae, <span class="br"></span><span class="lineNumber">5</span><span class="br"></span>Lucrinus et Avernus, quaedam maris otia. Hic amicti<a class="footnoteLink" href="#note_LCL231_52_1" id="target_note_LCL231_52_1"><sup>1</sup></a> vitibus montes Gaurus, Falernus, Massicus et pulcherrimus omnium Vesuvius, Aetnaei ignis <span class="br"></span><span class="lineNumber">6</span><span class="br"></span>imitator. Urbes ad mare Formiae, Cumae, Puteoli, Neapolis, Herculaneum, Pompei, et ipsa caput urbium Capua, quondam inter tres maximas<a class="footnoteLink" href="#note_LCL231_52_2" id="target_note_LCL231_52_2"><sup>2</sup></a>
<span class="br"></span><span class="lineNumber">7</span><span class="br"></span>numerata. Pro hac urbe, his regionibus populus Romanus Samnitas invadit, gentem, si opulentiam quaeras, aureis et argenteis armis et discolori veste usque ad ambitum ornatam<a class="footnoteLink" href="#note_LCL231_52_3" id="target_note_LCL231_52_3"><sup>3</sup></a>; si fallaciam, saltibus fere et montium fraude grassantem; si rabiem ac furorem, sacratis<a class="footnoteLink" href="#note_LCL231_52_4" id="target_note_LCL231_52_4"><sup>4</sup></a> legibus humanisque hostiis in exitium urbis agitatam; si pertinaciam, sexies rupto
<span class="br"></span><span class="lineNumber">8</span><span class="br"></span>foedere cladibusque ipsis animosiorem. Hos tamen quinquaginta annis per Fabios ac Papirios patres eorumque liberos ita subegit ac domuit, ita ruinas ipsas urbium diruit, ut hodie Samnium in ipso Samnio requiratur nec facile appareat materia
<span class="br"></span><span class="lineNumber">9</span><span class="br"></span>quattuor et viginti triumphorum. Maxime tamen nota et inlustris apud Caudinas furculas ex hac gente clades Veturio Postumioque consulibus
<span class="br"></span><span class="lineNumber">10</span><span class="br"></span>accepta est. Cluso per insidias intra eum saltum exercitu, unde non posset evadere, stupens tanta</p>
</section><notes><section class="footnotes"><ul><li class="note" id="note_LCL231_52_1"><a class="footnoteCrossrefLink" href="#target_note_LCL231_52_1" title="Click to highlight in text"><sup class="lineRef">1</sup>amicti: amici <span class="italic">B.</span></a></li><script type="text/javascript">document.getElementById('note_LCL231_52_1').style.display = "none";</script><li class="note" id="note_LCL231_52_2"><a class="footnoteCrossrefLink" href="#target_note_LCL231_52_2" title="Click to highlight in text"><sup class="lineRef">2</sup><span class="italic">post</span> maximas <span class="italic">add. BINL</span> romam carthaginemque, <span class="italic">del. Hauptius.</span></a></li><script type="text/javascript">document.getElementById('note_LCL231_52_2').style.display = "none";</script><li class="note" id="note_LCL231_52_3"><a class="footnoteCrossrefLink" href="#target_note_LCL231_52_3" title="Click to highlight in text"><sup class="lineRef">3</sup>ornatam <span class="italic">Iord. Cod. Bamb., Heinsius</span>: armatam <span class="italic">B I.</span></a></li><script type="text/javascript">document.getElementById('note_LCL231_52_3').style.display = "none";</script><li class="note" id="note_LCL231_52_4"><a class="footnoteCrossrefLink" href="#target_note_LCL231_52_4" title="Click to highlight in text"><sup class="lineRef">4</sup>sacratis: sacris <span class="italic">B I.</span></a></li><script type="text/javascript">document.getElementById('note_LCL231_52_4').style.display = "none";</script></ul></section></notes></section>