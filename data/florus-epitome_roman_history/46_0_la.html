<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">votum; nam de torquibus eorum aureum tropaeum <span class="br"></span><span class="lineNumber">5</span><span class="br"></span>Iovi Flaminius erexit. Viridomaro rege Romana arma Volcano promiserant. Aliorsum vota ceciderunt;
occiso enim rege Marcellus tertia post Romulum patrem Feretrio Iovi opima suspendit.</p>
<h3><span class="sc">XXI. Bellvm Illyricvm</span></h3>
<span class="marginNote left partNote">II, 5</span><p><span class="sc">Illyrii</span> seu Liburni sub extremis Alpium radicibus agunt inter Arsiam Titiumque<a class="footnoteLink" href="#note_LCL231_92_1" id="target_note_LCL231_92_1"><sup>1</sup></a> flumen, longissime
<span class="br"></span><span class="lineNumber">2</span><span class="br"></span>per totum Hadriani maris litus effusi. Hi regnante Teutana muliere populationibus non contenti licentiae
<span class="br"></span><span class="lineNumber">3</span><span class="br"></span>scelus addiderunt. Legatos quippe nostros, ob ea quae deliquerant iure agentes, ne gladio quidem, sed ut victimas securi percutiunt, praefectos navium igne comburunt; idque, quo indignius foret, mulier
<span class="br"></span><span class="lineNumber">4</span><span class="br"></span>imperavit. Itaque Gnaeo Fulvio Centimalo<a class="footnoteLink" href="#note_LCL231_92_2" id="target_note_LCL231_92_2"><sup>2</sup></a> duce late domantur. Strictae secures in principum colla legatorum manibus litavere.</p>
<h3><span class="sc">XXII. Bellvm Pvnicvm Secvndvm.</span></h3>
<span class="marginNote left partNote">II, 6</span><p>Post primum Punicum bellum vix quadriennii requies: ecce alterum bellum, minus quidem spatio—nec
enim amplius decem et octo annos habet—, sed adeo cladium atrocitate terribilius, ut si quis conferat damna utriusque populi, similior victo sit</p>
</section><notes><section class="footnotes"><ul><li class="note" id="note_LCL231_92_1"><a class="footnoteCrossrefLink" href="#target_note_LCL231_92_1" title="Click to highlight in text"><sup class="lineRef">1</sup>Titiumque: titullumque <span class="italic">B</span>: titulumque <span class="italic">I.</span></a></li><script type="text/javascript">document.getElementById('note_LCL231_92_1').style.display = "none";</script><li class="note" id="note_LCL231_92_2"><a class="footnoteCrossrefLink" href="#target_note_LCL231_92_2" title="Click to highlight in text"><sup class="lineRef">2</sup>Centimalo: gentimalo <span class="italic">B I</span>: Centumalum <span class="italic">appellant fast. Capit. CILI</span><a class="footnoteLink" href="#note_LCL231_92_1" id="target_note_LCL231_92_1"><sup>1</sup></a> <span class="italic">p.</span> 456.</a></li><script type="text/javascript">document.getElementById('note_LCL231_92_2').style.display = "none";</script></ul></section></notes></section>