<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">singularem ducis sanctitatem, quippe qui captivos pueros puellasque praecipuae pulchritudinis barbaris restitueret, ne in conspectum suum quidem passus adduci, ne quid de virginitatis integritate delibasse saltem oculis videretur.</p>
<span class="br"></span><span class="lineNumber">41</span><span class="br"></span><p>Haec in diversa terrarum populus Romanus, nec ideo tamen visceribus Italiae inhaerentem summovere poterat Annibalem. Pleraque ad hostem defecerant,
et dux acerrimus contra Romanos Italicis
<span class="br"></span><span class="lineNumber">42</span><span class="br"></span>quoque viribus utebatur. Iam tamen eum plerisque oppidis et regionibus excusseramus, iam Tarentum ad nos redierat, iam et Capua, sedes domus et patria altera Annibalis, tenebatur, cuius amissio tantum Poeno duci dolorem dedit, ut inde totis
<span class="br"></span><span class="lineNumber">43</span><span class="br"></span>viribus Romam converteretur. O populum dignum orbis imperio dignumque omnium favore et admiratione
hominum ac deorum! Conpulsus ad ultimos metus ab incepto non destitit, et de sua urbe sollicitus Capuam tamen non omisit; sed parte exercitus sub Appio consule relicta, parte Flaccum in urbem secuta, absens simul praesensque pugnabat.
<span class="br"></span><span class="lineNumber">44</span><span class="br"></span>Quid ergo miramur moventi castra a tertio lapide Annibali iterum ipsos deos—deos inquam, nec fateri
<span class="br"></span><span class="lineNumber">45</span><span class="br"></span>pudebit—restitisse?<a class="footnoteLink" href="#note_LCL231_108_1" id="target_note_LCL231_108_1"><sup>1</sup></a> Tanta enim ad singulos illius motus vis imbrium effusa est, tanta ventorum violentia coorta est, ut divinitus hostem summoveri non a caelo, sed ab urbis ipsius moenibus et Capitolio</p>
</section><notes><section class="footnotes"><ul><li class="note" id="note_LCL231_108_1"><a class="footnoteCrossrefLink" href="#target_note_LCL231_108_1" title="Click to highlight in text"><sup class="lineRef">1</sup>restitisse <span class="italic">post</span> deos <span class="italic">inser. B.</span></a></li><script type="text/javascript">document.getElementById('note_LCL231_108_1').style.display = "none";</script></ul></section></notes></section>