<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">barbaro inter spolia detraxit, unde Torquati. Iterum
Pomptino agro, cum in simili pugna Valerius, insidente galeae sacra alite adiutus, tulit spolia; et <span class="br"></span><span class="lineNumber">21</span><span class="br"></span>inde Corvini. Nec non tamen post aliquot annos omnis reliquias eorum in Etruria ad lacum Vadimonis
Dolabella delevit, ne quis extaret ex ea gente, qui<a class="footnoteLink" href="#note_LCL231_48_1" id="target_note_LCL231_48_1"><sup>1</sup></a> incensam a se Romanam urbem gloriaretur.</p>
<h3><span class="sc">VIIII. Bellvm Latinvm</span></h3>
<span class="marginNote left partNote">14</span><p><span class="sc">Conversus</span> a Gallis in Latinos Manlio Torquato Decio Mure consulibus, semper quidem aemulatione imperii infestos, tum vero contemptu urbis incensae, cum ius civitatis partem imperii<a class="footnoteLink" href="#note_LCL231_48_2" id="target_note_LCL231_48_2"><sup>2</sup></a> et magistratuum<a class="footnoteLink" href="#note_LCL231_48_3" id="target_note_LCL231_48_3"><sup>3</sup></a> poscerent, apud Capuam proeliis congredi audentes.<a class="footnoteLink" href="#note_LCL231_48_4" id="target_note_LCL231_48_4"><sup>4</sup></a>
<span class="br"></span><span class="lineNumber">2</span><span class="br"></span>Quo tempore quis cessisse hostem mirabitur? Cum alter consulum filium suum, quia contra imperium pugnaverat, quamvis victorem occiderit ostenderitque
<span class="br"></span><span class="lineNumber">3</span><span class="br"></span>plus esse in imperio quam in victoria; alter quasi monitu deorum capite velato primam ante aciem dis manibus se devoverit, ut in confertissima se hostium tela iaculatus novum ad victoriam iter sanguinis sui limite aperiret.</p>
</section><notes><section class="footnotes"><ul><li class="note" id="note_LCL231_48_1"><a class="footnoteCrossrefLink" href="#target_note_LCL231_48_1" title="Click to highlight in text"><sup class="lineRef">1</sup>qui <span class="italic">L</span>: quae <span class="italic">B I N.</span></a></li><script type="text/javascript">document.getElementById('note_LCL231_48_1').style.display = "none";</script><li class="note" id="note_LCL231_48_2"><a class="footnoteCrossrefLink" href="#target_note_LCL231_48_2" title="Click to highlight in text"><sup class="lineRef">2</sup>partem imperii <span class="italic">Rossbachius</span>: pari imperio <span class="italic">B I.</span></a></li><script type="text/javascript">document.getElementById('note_LCL231_48_2').style.display = "none";</script><li class="note" id="note_LCL231_48_3"><a class="footnoteCrossrefLink" href="#target_note_LCL231_48_3" title="Click to highlight in text"><sup class="lineRef">3</sup>magistratuum <span class="italic">Rosshachius</span>: magistratum <span class="italic">B.</span></a></li><script type="text/javascript">document.getElementById('note_LCL231_48_3').style.display = "none";</script><li class="note" id="note_LCL231_48_4"><a class="footnoteCrossrefLink" href="#target_note_LCL231_48_4" title="Click to highlight in text"><sup class="lineRef">4</sup>audentes <span class="italic">Mommsenus</span>: auderent <span class="italic">codd.</span></a></li><script type="text/javascript">document.getElementById('note_LCL231_48_4').style.display = "none";</script></ul></section></notes></section>