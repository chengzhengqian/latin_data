<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<h3><span class="sc">XXXIII. Res in Hispania Gestae</span></h3>
<span class="marginNote left partNote">II, 17</span><p><span class="sc">Vt</span> Carthaginem Corinthus, ita Corinthum Numantia
secuta est; nec deinde orbe toto quicquam
<span class="br"></span><span class="lineNumber">2</span><span class="br"></span>intactum armis fuit. Post illa duo clarissimarum<a class="footnoteLink" href="#note_LCL231_144_1" id="target_note_LCL231_144_1"><sup>1</sup></a> urbium incendia late atque passim, nec per vices, sed simul pariter quasi unum undique bellum fuit; prorsus ut illae<a class="footnoteLink" href="#note_LCL231_144_2" id="target_note_LCL231_144_2"><sup>2</sup></a> quasi agitantibus ventis diffudisse quaedam belli incendia orbe toto viderentur.</p>
<span class="br"></span><span class="lineNumber">3</span><span class="br"></span><p>Hispaniae numquam animus fuit adversum nos universae consurgere, numquam conferre vires suas libuit, neque aut imperium experiri aut libertatem tueri suam publice. Alioquin ita undique mari Pyrenaeoque vallata est, ut ingenio situs ne adiri
<span class="br"></span><span class="lineNumber">4</span><span class="br"></span>quidem potuerit. Sed ante a Romanis obsessa est quam se ipsa cognosceret, et sola omnium provinciarum
<span class="br"></span><span class="lineNumber">5</span><span class="br"></span>vires suas postquam victa est intellexit. In hac prope ducentos per annos dimicatum est a primis Scipionibus in primum Caesarem Augustum, non continuo nec cohaerenter, sed prout causae lacessierant, nec cum Hispanis initio, sed cum Poenis in Hispania; inde contagium serpens<a class="footnoteLink" href="#note_LCL231_144_3" id="target_note_LCL231_144_3"><sup>3</sup></a> causaeque bellorum.</p>
<span class="br"></span><span class="lineNumber">6</span><span class="br"></span><p>Prima per Pyrenaeum iugum signa Romana Publius et Gnaeus Scipiones intulerunt proeliisque ingentibus Annonem et Hasdrubalem fratres Annibalis
ceciderunt; raptaque erat impetu Hispania,</p>
</section><notes><section class="footnotes"><ul><li class="note" id="note_LCL231_144_1"><a class="footnoteCrossrefLink" href="#target_note_LCL231_144_1" title="Click to highlight in text"><sup class="lineRef">1</sup>clarissimarum <span class="italic">Freinshemius</span>: clarissima <span class="italic">codd.</span></a></li><script type="text/javascript">document.getElementById('note_LCL231_144_1').style.display = "none";</script><li class="note" id="note_LCL231_144_2"><a class="footnoteCrossrefLink" href="#target_note_LCL231_144_2" title="Click to highlight in text"><sup class="lineRef">2</sup>illae: ille <span class="italic">BN</span>: favillae <span class="italic">Iahnius</span>: scintillae <span class="italic">Woelfflinus.</span></a></li><script type="text/javascript">document.getElementById('note_LCL231_144_2').style.display = "none";</script><li class="note" id="note_LCL231_144_3"><a class="footnoteCrossrefLink" href="#target_note_LCL231_144_3" title="Click to highlight in text"><sup class="lineRef">3</sup>serpens <span class="italic">Mommsenus</span>: ad series <span class="italic">B</span>: et series <span class="italic">NL.</span></a></li><script type="text/javascript">document.getElementById('note_LCL231_144_3').style.display = "none";</script></ul></section></notes></section>