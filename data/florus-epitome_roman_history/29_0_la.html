<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">veluti ruina pariter involvit, ut eodem tempore et Italiam consummaret et transmarinos triumphos
<span class="br"></span><span class="lineNumber">2</span><span class="br"></span>auspicaretur. Tarentus, Lacedaemoniorum opus, Calabriae quondam et Apuliae totiusque Lucaniae caput, cum magnitudine et muris portuque nobilis,
<span class="br"></span><span class="lineNumber">3</span><span class="br"></span>tum mirabilis<a class="footnoteLink" href="#note_LCL231_58_1" id="target_note_LCL231_58_1"><sup>1</sup></a> situ. Quippe in ipsis Hadriani maris faucibus posita in omnis terras, Histriam, Illyricum, Epiron, Achaiam, Africam, Siciliam vela dimittit. Inminet portui ad prospectum maris positum theatrum, quod quidem causa miserae
<span class="br"></span><span class="lineNumber">4</span><span class="br"></span>civitati fuit omnium calamitatium. Ludos forte celebrabat, cum adremigantes litori Romanas classes vident, atque hostem rati emicant, sine discrimine
<span class="br"></span><span class="lineNumber">5</span><span class="br"></span>insultant. Qui enim aut unde Romani? Nec satis. Aderat sine mora querellam ferens legatio. Hanc quoque foede per obscenam turpemque dictu
<span class="br"></span><span class="lineNumber">6</span><span class="br"></span>contumeliam violant; et hinc bellum. Sed apparatus
horribilis, cum tot simul populi pro Tarentinis consurgerent omnibusque vehementior Pyrrhus, qui semigraecam ex Lacedaemoniis conditoribus
civitatem vindicaturus cum totis viribus Epiri, Thessaliae, Macedoniae incognitisque in id tempus elephantis mari terra, viris equis armis, addito insuper ferarum terrore veniebat.</p>
<span class="br"></span><span class="lineNumber">7</span><span class="br"></span><p>Apud Heracleam Campaniae fluviumque Lirim Laevino consule prima pugna, quae tam atrox fuit ut Ferentaneae turmae praefectus Obsidius, invectus</p>
</section><notes><section class="footnotes"><ul><li class="note" id="note_LCL231_58_1"><a class="footnoteCrossrefLink" href="#target_note_LCL231_58_1" title="Click to highlight in text"><sup class="lineRef">1</sup>mirabilis <span class="italic">N Iahnius</span>: mirabili <span class="italic">B I.</span></a></li><script type="text/javascript">document.getElementById('note_LCL231_58_1').style.display = "none";</script></ul></section></notes></section>