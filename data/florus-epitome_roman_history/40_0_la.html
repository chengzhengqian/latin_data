<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">hostium navis hae graves tardaeque conprehenderent.
Longe illis nauticae artes, detorquere remos <span class="br"></span><span class="lineNumber">9</span><span class="br"></span>et ludificari fuga rostra. Iniectae enim ferreae manus machinaeque validae, ante certamen multum ab hoste derisae, coactique hostes quasi in solido decernere. Victor ergo apud Liparas mersa aut fugata hostium classe primum illum maritimum egit
<span class="br"></span><span class="lineNumber">10</span><span class="br"></span>triumphum. Cuius quod gaudium fuit, cum Duillius imperator, non contentus unius diei triumpho, per vitam omnem, ubi a cena rediret, praelucere funalia et praecinere sibi tibias iussit, quasi cotidie
<span class="br"></span><span class="lineNumber">11</span><span class="br"></span>triumpharet. Prae tanta huius victoria leve damnum<a class="footnoteLink" href="#note_LCL231_80_1" id="target_note_LCL231_80_1"><sup>1</sup></a> fuit alter consulum interceptus Asina Cornelius, qui simulato colloquio evocatus atque ita oppressus, fuit perfidiae Punicae documentum.</p>
<span class="br"></span><span class="lineNumber">12</span><span class="br"></span><p>Calatino dictatore fere omnia praesidia Poenorum Agrigento, Drepanis, Panhormo, Eryce Lilybaeoque
<span class="br"></span><span class="lineNumber">13</span><span class="br"></span>detraxit. Trepidatum est semel circa Camerinensium saltum, sed eximia virtute Calpurni Flammae tribuni militum evasimus. Qui lecta trecentorum manu insessum ab hostibus tumulum occupavit atque moratus hostes est,<a class="footnoteLink" href="#note_LCL231_80_2" id="target_note_LCL231_80_2"><sup>2</sup></a> dum exercitus omnis evaderet.
<span class="br"></span><span class="lineNumber">14</span><span class="br"></span>Ac sic pulcherrimo exitu Thermopylarum et Leonidae famam adaequavit, hoc inlustrior noster, quod</p>
</section><notes><section class="footnotes"><ul><li class="note" id="note_LCL231_80_1"><a class="footnoteCrossrefLink" href="#target_note_LCL231_80_1" title="Click to highlight in text"><sup class="lineRef">1</sup>leve damnum: leve huius proelii damnum <span class="italic">codd.</span></a></li><script type="text/javascript">document.getElementById('note_LCL231_80_1').style.display = "none";</script><li class="note" id="note_LCL231_80_2"><a class="footnoteCrossrefLink" href="#target_note_LCL231_80_2" title="Click to highlight in text"><sup class="lineRef">2</sup>est <span class="italic">add. Iahnius.</span></a></li><script type="text/javascript">document.getElementById('note_LCL231_80_2').style.display = "none";</script></ul></section></notes></section>