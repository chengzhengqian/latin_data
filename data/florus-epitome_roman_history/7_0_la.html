<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2"><p class="noindent">

ingenium; sed oborta tempestas solisque defectio <span class="br"></span><span class="lineNumber">18</span><span class="br"></span>consecrationis speciem praebuere. Cui mox Iulius Proculus fidem fecit, visum a se Romulum adfirmans augustiore forma quam fuisset; mandare praeterea ut se pro numine acciperent; Quirinum in caelo vocari; placitum dis ut gentium Roma poteretur.</p>
<p><span class="marginNote left partNote">2</span>Succedit Romulo Numa Pompilius, quem Curibus Sabinis agentem ultro petiverunt ob inclitam viri
<span class="br"></span><span class="lineNumber">2</span><span class="br"></span>religionem. Ille sacra et caerimonias omnemque cultum deorum inmortalium docuit, ille pontifices, augures, Salios ceteraque sacerdotia, annumque in
<span class="br"></span><span class="lineNumber">3</span><span class="br"></span>duodecim menses, fastos dies nefastosque discripsit,<a class="footnoteLink" href="#note_LCL231_14_1" id="target_note_LCL231_14_1"><sup>1</sup></a> ille ancilia atque Palladium, secreta quaedam imperii
pignora, Ianumque geminum, fidem pacis ac belli, in primis focum Vestae virginibus colendum dedit, ut ad simulacrum caelestium siderum custos imperii flamma vigilaret: haec omnia quasi monitu
<span class="br"></span><span class="lineNumber">4</span><span class="br"></span>deae Egeriae, quo magis barbari acciperent. Eo denique ferocem populum redegit, ut, quod vi et iniuria occuparat imperium, religione atque iustitia gubernaret.</p>
<p><span class="marginNote left partNote">3</span>Excipit Pompilium Numam Tullus Hostilius, cui




</p></section><notes><section class="footnotes"><ul><li class="note" id="note_LCL231_14_1"><a class="footnoteCrossrefLink" href="#target_note_LCL231_14_1" title="Click to highlight in text"><sup class="lineRef">1</sup>discripsit <span class="italic">NI</span>: descripsit <span class="italic">BL.</span></a></li><script type="text/javascript">document.getElementById('note_LCL231_14_1').style.display = "none";</script></ul></section></notes></section>