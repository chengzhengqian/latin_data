<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<span class="br"></span><span class="lineNumber">13</span><span class="br"></span><p class="noindent">trium principum occupatur. Decem annos traxit ista dominatio ex fide, quia mutuo metu tenebantur. Crassi morte apud Parthos, morte Iuliae Caesaris filiae, quae nupta Pompeio generi socerique concordiam
matrimonii foedere continebat, statim
<span class="br"></span><span class="lineNumber">14</span><span class="br"></span>aemulatio erupit. Iam Pompeio suspectae Caesaris opes et Caesari Pompeiana dignitas gravis. Nec ille ferebat parem, nec hic superiorem. Pro nefas! Sic de principatu laborabant, tamquam duos tanti imperii
<span class="br"></span><span class="lineNumber">15</span><span class="br"></span>fortuna non caperet. Ergo Lentulo Marcelloque
consulibus rupta primum coniurationis fides.<a class="footnoteLink" href="#note_LCL231_270_1" id="target_note_LCL231_270_1"><sup>1</sup></a> De successione Caesaris senatus, id est Pompeius, agitabat, nec ille abnuebat, si ratio sui
<span class="br"></span><span class="lineNumber">16</span><span class="br"></span>proximis comitiis haberetur. Ut daretur consulatus absenti, quem decem tribuni favente Pompeio nuper decreverant, dissimulante eodem negabatur: veniret
<span class="br"></span><span class="lineNumber">17</span><span class="br"></span>et peteret more maiorum. Ille contra flagitare decreta, ac, nisi fides permaneret, non remittere exercitum. Ergo ut in hostem decernitur. His Caesar agitatus statuit praemia armorum armis defendere.</p>
<span class="br"></span><span class="lineNumber">18</span><span class="br"></span><p>Prima civilis belli harena Italia fuit, cuius arces levibus praesidiis Pompeius insederat; sed omnia</p>
</section><notes><section class="footnotes"><ul><li class="note" id="note_LCL231_270_1"><a class="footnoteCrossrefLink" href="#target_note_LCL231_270_1" title="Click to highlight in text"><sup class="lineRef">1</sup>primum coniurationis fides <span class="italic">Halmius</span>: prima coniurationis fide <span class="italic">codd.</span></a></li><script type="text/javascript">document.getElementById('note_LCL231_270_1').style.display = "none";</script></ul></section></notes></section>