<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<h3><span class="sc">XV. Bellvm Sallentinvm</span></h3>
<span class="marginNote left partNote">20</span><p><span class="sc">Sallentini</span> Picentibus additi caputque regionis
Brundisium inclito portu M. Atilio duce. In hoc
certamine victoriae pretium templum sibi pastoria Pales ultro poposcit.</p>
<h3><span class="sc">XVI. Bellvm Volsiniense</span></h3>
<span class="marginNote left partNote">21</span><p><span class="sc">Postremi</span> Italicorum in fidem venere Volsinii, opulentissimi
Etruscorum, inplorantes opem adversus servos quondam suos, qui libertatem a dominis datam in ipsos erexerant translataque in se re publica dominabantur. Sed hi quoque duce Fabio Gurgite poenas dederunt.</p>
<h3><span class="sc">XVII. De Seditionibvs</span></h3>
<span class="marginNote left partNote">22</span><p><span class="sc">Haec</span> est secunda aetas populi Romani et quasi adulescentia, qua maxime viruit et quodam flore virtutis exarsit ac ferbuit. Itaque inerat quaedam adhuc ex pastoribus feritas, quiddam adhuc spirabat <span class="br"></span><span class="lineNumber">2</span><span class="br"></span>indomitum. Inde est, quod exercitus Postumium imperatorem, infitiantem quas promiserat praedas, facta in castris seditione lapidavit; quod sub Appio Claudio noluit vincere hostem, cum posset; quod</p>
</section><notes></notes></section>