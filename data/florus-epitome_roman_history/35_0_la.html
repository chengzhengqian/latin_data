<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">duce Volerone detrectantibus plerisque militiam,
<span class="br"></span><span class="lineNumber">3</span><span class="br"></span>fracti consulis fasces, Inde clarissimos principes, quod adversarentur voluntati suae, exulatione multavit, ut Coriolanum colere agros iubentem—nec
minus ille ferociter iniuriam armis vindicasset, nisi quod iam inferentem signa filium mater Veturia
<span class="br"></span><span class="lineNumber">4</span><span class="br"></span>lacrimis suis exarmavit;—ut ipsum Camillum, quod inique inter plebem et exercitum divisisse Veientem praedam videretur. Sed hic melior Veis<a class="footnoteLink" href="#note_LCL231_70_1" id="target_note_LCL231_70_1"><sup>1</sup></a> in capta urbe consenuit et mox supplices de hoste Gallo
<span class="br"></span><span class="lineNumber">5</span><span class="br"></span>vindicavit. Cum senatu quoque vehementius aequo bonoque certatum est, adeo ut relictis sedibus solitudinem et interitum patriae suae minaretur.</p>
<span class="marginNote left partNote">23</span><p>Prima discordia ob inpotentiam feneratorum. Quibus in terga quoque serviliter saevientibus, in sacrum montem plebs armata secessit aegreque, nec nisi tribunos impetrasset, Meneni Agrippae, facundi <span class="br"></span><span class="lineNumber">2</span><span class="br"></span>et sapientis viri, auctoritate revocata est. Extat orationis antiquae satis efficax ad concordiam fabula, qua dissedisse quondam humanos dixit artus, quod omnibus. opere fungentibus solus venter inmunis</p>
</section><notes><section class="footnotes"><ul><li class="note" id="note_LCL231_70_1"><a class="footnoteCrossrefLink" href="#target_note_LCL231_70_1" title="Click to highlight in text"><sup class="lineRef">1</sup>Veis <span class="italic">Seebodius</span>: vis <span class="italic">B.</span></a></li><script type="text/javascript">document.getElementById('note_LCL231_70_1').style.display = "none";</script></ul></section></notes></section>