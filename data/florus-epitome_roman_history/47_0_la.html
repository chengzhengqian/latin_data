<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<span class="br"></span><span class="lineNumber">2</span><span class="br"></span><p class="noindent">populus ille qui vicit. Urebat nobilem populum mare ablatum, raptae insulae, dare tributa, quae iubere consueverat. Hinc ultionem puer Annibal
<span class="br"></span><span class="lineNumber">3</span><span class="br"></span>ad aram patri iuraverat, nec morabatur. Igitur in causam belli Saguntos electa est, vetus Hispaniae civitas et opulenta fideique erga Romanos magnum
<span class="br"></span><span class="lineNumber">4</span><span class="br"></span>quidem sed triste monimentum, quam in libertatem communi foedere exceptam Annibal, causas novorum motuum quaerens, et suis et ipsorum manibus evertit, ut Italiam sibi rupto foedere aperiret.
<span class="br"></span><span class="lineNumber">5</span><span class="br"></span>Summa foederum Romanis religio est; itaque ad auditum sociae civitatis obsidium, memores icti cum Poenis quoque foederis, non statim ad arma pro-currunt, dum prius more legitimo queri malunt.
<span class="br"></span><span class="lineNumber">6</span><span class="br"></span>Saguntini interim iam novem mensibus fessi fame machinis ferro, versa denique in rabiem fide inmanem in foro excitant rogum, tum desuper se suosque cum omnibus opibus suis ferro et igne
<span class="br"></span><span class="lineNumber">7</span><span class="br"></span>corrumpunt. Huius tantae cladis auctor Annibal poscitur. Tergiversantibus Poenis dux legationis
“quae” inquit “mora est?” [Fabius]<a class="footnoteLink" href="#note_LCL231_94_1" id="target_note_LCL231_94_1"><sup>1</sup></a> “in hoc ego sinu bellum pacemque porto; utrum eligitis?” Succlamantibus bellum, “bellum igitur” inquit</p>
</section><notes><section class="footnotes"><ul><li class="note" id="note_LCL231_94_1"><a class="footnoteCrossrefLink" href="#target_note_LCL231_94_1" title="Click to highlight in text"><sup class="lineRef">1</sup>Fabius <span class="italic">del. Graevius.</span></a></li><script type="text/javascript">document.getElementById('note_LCL231_94_1').style.display = "none";</script></ul></section></notes></section>