<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">Atque ille per media hostium tela incolumis religionis
auxilio redivit propitiosque deos renuntiavit.
<span class="br"></span><span class="lineNumber">17</span><span class="br"></span>Novissime cum iam obsidio sua barbaros fatigasset, mille pondo auri recessum suum venditantes, idque ipsum per insolentiam, cum ad iniqua pondera addito adhuc gladio superbe “vae victis”<a class="footnoteLink" href="#note_LCL231_46_1" id="target_note_LCL231_46_1"><sup>1</sup></a> increparent,
subito adgressus a tergo Camillus adeo cecidit, ut omnia incendiorum vestigia Gallici sanguinis
<span class="br"></span><span class="lineNumber">18</span><span class="br"></span>inundatione deleret. Agere gratias dis inmortalibus
ipso tantae cladis nomine libet. Pastorum
casas ignis ille, et flamma paupertatem Romuli abscondit. Incendium illud quid egit aliud, nisi ut destinata hominum ac deorum domicilio civitas non deleta nec obruta, sed expiata potius et lustrata
<span class="br"></span><span class="lineNumber">19</span><span class="br"></span>videatur? Igitur post adsertam a Manlio,<a class="footnoteLink" href="#note_LCL231_46_2" id="target_note_LCL231_46_2"><sup>2</sup></a> restitutam a Camillo urbem acrius etiam vehementiusque in finitimos resurrexit.</p>
<h3><span class="sc">VIII. Bella Gallica</span></h3>
<p><span class="sc">Ac</span> primum omnium illam ipsam Gallicam gentem non contentus moenibus expulisse, cum per Italiam naufragia sua latius traherent, sic persecutus est duce Camillo, ut hodie nulla Senonum vestigia
<span class="br"></span><span class="lineNumber">20</span><span class="br"></span>supersint. Semel apud Anienem trucidati, cum singulari certamine Manlius aureum torquem</p>
</section><notes><section class="footnotes"><ul><li class="note" id="note_LCL231_46_1"><a class="footnoteCrossrefLink" href="#target_note_LCL231_46_1" title="Click to highlight in text"><sup class="lineRef">1</sup>superbe “vae victis” <span class="italic">Aldus</span> (<span class="italic">cf. Liv.</span> V. 48): insuper victis <span class="italic">B</span>: superbe victis <span class="italic">N L.</span></a></li><script type="text/javascript">document.getElementById('note_LCL231_46_1').style.display = "none";</script><li class="note" id="note_LCL231_46_2"><a class="footnoteCrossrefLink" href="#target_note_LCL231_46_2" title="Click to highlight in text"><sup class="lineRef">2</sup>a manlio <span class="italic">L</span>: amillio <span class="italic">B</span>: a manilio <span class="italic">N.</span></a></li><script type="text/javascript">document.getElementById('note_LCL231_46_2').style.display = "none";</script></ul></section></notes></section>