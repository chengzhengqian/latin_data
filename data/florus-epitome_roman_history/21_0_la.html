<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<span class="br"></span><span class="lineNumber">6</span><span class="br"></span><p class="noindent">vagabantur; tum Clusium urbem obsidebant. Pro sociis ac foederatis Romanus intervenit; missi ex more legati. Sed quod ius apud barbaros? Ferocius
<span class="br"></span><span class="lineNumber">7</span><span class="br"></span>agunt, et inde certamen. Conversis igitur a Clusio Romamque venientibus ad Aliam flumen cum exercitu
Fabius consul occurrit. Non temere foedior clades; itaque hunc diem fastis Roma damnavit.
<span class="br"></span><span class="lineNumber">8</span><span class="br"></span>Fuso exercitu iam moenibus urbis propinquabant. Erant nulla praesidia. Tum igitur sic, ut numquam
<span class="br"></span><span class="lineNumber">9</span><span class="br"></span>alias, apparuit vera illa Romana virtus. Iam primum maiores natu, amplissimis usi honoribus, in forum coeunt, ibi devovente pontifice dis se<a class="footnoteLink" href="#note_LCL231_42_1" id="target_note_LCL231_42_1"><sup>1</sup></a> manibus
<span class="br"></span><span class="lineNumber">10</span><span class="br"></span>consecrant, statimque in suas quisque aedes regressi, sic ut in trabeis erant et amplissimo cultu, in curulibus
sellis sese reposuerunt, ut, cum venisset hostis,
<span class="br"></span><span class="lineNumber">11</span><span class="br"></span>in sua quisque dignitate moreretur. Pontifices et flamines quidquid religiosissimi in templis erat partim in doleis defossa terra recondunt, partim inposita
<span class="br"></span><span class="lineNumber">12</span><span class="br"></span>plaustris secum Veios auferunt. Virgines simul ex sacerdotio Vestae nudo pede fugientia sacra comitantur.
Tamen excepisse fugientis unus ex plebe fertur Albinius,<a class="footnoteLink" href="#note_LCL231_42_2" id="target_note_LCL231_42_2"><sup>2</sup></a> qui depositis uxore et liberis virgines in plaustrum recepit. Adeo tunc quoque in ultimis</p>
</section><notes><section class="footnotes"><ul><li class="note" id="note_LCL231_42_1"><a class="footnoteCrossrefLink" href="#target_note_LCL231_42_1" title="Click to highlight in text"><sup class="lineRef">1</sup>se <span class="italic">om. B.</span></a></li><script type="text/javascript">document.getElementById('note_LCL231_42_1').style.display = "none";</script><li class="note" id="note_LCL231_42_2"><a class="footnoteCrossrefLink" href="#target_note_LCL231_42_2" title="Click to highlight in text"><sup class="lineRef">2</sup>Albinius <span class="italic">Liv.</span> V. 40: Atinius <span class="italic">B</span>: Albinus <span class="italic">L.</span></a></li><script type="text/javascript">document.getElementById('note_LCL231_42_2').style.display = "none";</script></ul></section></notes></section>