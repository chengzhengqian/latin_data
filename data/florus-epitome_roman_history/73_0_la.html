<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">nisi fortissimi viri in ipsa victoria sua oppressi Punica fraude cecidissent, terra marique victores.
<span class="br"></span><span class="lineNumber">7</span><span class="br"></span>Igitur quasi novam integramque provinciam ultor patris et patrui Scipio ille mox Africanus invasit, isque statim capta Carthagine et aliis urbibus, non contentus Poenos expulisse, stipendiariam nobis provinciam fecit, omnes citra ultraque Hiberum subiecit imperio, primusque Romanorum ducum victor ad Gades et Oceani ora pervenit. Plus est
<span class="br"></span><span class="lineNumber">8</span><span class="br"></span>provinciam retinere quam facere. Itaque per partes iam huc, iam illuc missi duces, qui ferocissimas et in id tempus liberas gentes ideoque inpatientes iugi multo labore nec incruentis certaminibus servire
<span class="br"></span><span class="lineNumber">9</span><span class="br"></span>docuerunt. Cato ille censorius Celtiberos, id est robur Hispaniae, aliquot proeliis fregit. Gracchus, pater ille Gracchorum, eosdem centum et quinquaginta
<span class="br"></span><span class="lineNumber">10</span><span class="br"></span>urbium eversione multavit. Metellus ille, qui ex Macedonia cognomen meruerat, et Celtibericus fieri meruit, cum et Contrebiam<a class="footnoteLink" href="#note_LCL231_146_1" id="target_note_LCL231_146_1"><sup>1</sup></a> memorabili cepisset
exemplo et Nertobrigae<a class="footnoteLink" href="#note_LCL231_146_2" id="target_note_LCL231_146_2"><sup>2</sup></a> maiore gloria
<span class="br"></span><span class="lineNumber">11</span><span class="br"></span>pepercisset. Lucullus Turdulos atque Vaccaeos, de quibus ille Scipio posterior singulari certamine,
<span class="br"></span><span class="lineNumber">12</span><span class="br"></span>cum rex fuisset provocator, opima rettulerat. Decimus
Brutus aliquanto latius Celticos Lusitanosque et</p>
</section><notes><section class="footnotes"><ul><li class="note" id="note_LCL231_146_1"><a class="footnoteCrossrefLink" href="#target_note_LCL231_146_1" title="Click to highlight in text"><sup class="lineRef">1</sup>Contrebiam: cantabriam <span class="italic">B</span>: cum | trebiam <span class="italic">L.</span></a></li><script type="text/javascript">document.getElementById('note_LCL231_146_1').style.display = "none";</script><li class="note" id="note_LCL231_146_2"><a class="footnoteCrossrefLink" href="#target_note_LCL231_146_2" title="Click to highlight in text"><sup class="lineRef">2</sup>Nertobrigae: nectobricae <span class="italic">B</span>: nersobrigis <span class="italic">L.</span></a></li><script type="text/javascript">document.getElementById('note_LCL231_146_2').style.display = "none";</script></ul></section></notes></section>