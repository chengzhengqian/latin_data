<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">Regulus cum terrorem nominis sui late circumtulisset cumque magnam vim iuventutis ducesque ipsos aut cecidisset<a class="footnoteLink" href="#note_LCL231_84_1" id="target_note_LCL231_84_1"><sup>1</sup></a> aut haberet in vinculis, classemque ingenti praeda onustam et triumpho gravem in urbem praemisisset, iam ipsam, caput belli, Carthaginem
urguebat obsidio ipsisque portis inhaerebat.
<span class="br"></span><span class="lineNumber">22</span><span class="br"></span>Hic paululum circumacta fortuna est, tantum ut plura essent Romanae virtutis insignia, cuius fere
<span class="br"></span><span class="lineNumber">23</span><span class="br"></span>magnitudo calamitatibus adprobatur. Nam conversis
ad externa auxilia hostibus, cum Xanthippum illis ducem Lacedaemon misisset, a viro militiae peritissimo vincimur—foeda clades Romanisque usu incognita—vivus in manus hostium venit fortissimus imperator. Sed ille quidem par tantae calamitati fuit; nam nec Punico carcere infractus est nec
<span class="br"></span><span class="lineNumber">24</span><span class="br"></span>legatione suscepta. Quippe diversa quam hostis mandaverat censuit, ne pax fieret, ne commutatio
<span class="br"></span><span class="lineNumber">25</span><span class="br"></span>captivorum reciperetur. Sed nec illo voluntario ad hostis suos reditu nec ultimo sive carceris seu crucis supplicio deformata maiestas; immo his omnibus admirabilior quid aliud quam victor de victoribus atque etiam., quia Carthago non cesserat, de fortuna
<span class="br"></span><span class="lineNumber">26</span><span class="br"></span>triumphavit? Populus autem Romanus multo acrior intentiorque pro ultione Reguli quam pro victoria fuit.</p>
<span class="br"></span><span class="lineNumber">27</span><span class="br"></span><p>Metello igitur consule spirantibus altius Poenis et</p>
</section><notes><section class="footnotes"><ul><li class="note" id="note_LCL231_84_1"><a class="footnoteCrossrefLink" href="#target_note_LCL231_84_1" title="Click to highlight in text"><sup class="lineRef">1</sup>cecidisset <span class="italic">Iordanis cod. Polling.</span>: coepisset <span class="italic">B</span>: cepisset <span class="italic">NI.</span></a></li><script type="text/javascript">document.getElementById('note_LCL231_84_1').style.display = "none";</script></ul></section></notes></section>