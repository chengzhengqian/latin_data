<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">hinc octo legiones,<a class="footnoteLink" href="#note_LCL231_252_1" id="target_note_LCL231_252_1"><sup>1</sup></a> quingentae cohortes starent in armis, inde ab Asia cum victore exercitu Sulla properaret.
Et sane cum tam ferox in Sullanos Marius fuisset, quanta saevitia opus erat, ut Sulla de Mario vindicaretur? Primum apud Capuam sub amne Vulturno signa concurrunt, et statim omnis Norbani
fusus exercitus, statim Scipionis copiae ostentata spe pacis oppressae. Tum Marius iuvenis et Carbo consules quasi desperata victoria, ne inulti perirent, in antecessum sanguine senatus sibi parentabant, obsessaque curia sic de senatu quasi de carcere qui iugularentur educti. Quantum<a class="footnoteLink" href="#note_LCL231_252_2" id="target_note_LCL231_252_2"><sup>2</sup></a> funerum in foro, in circo, in penitis<a class="footnoteLink" href="#note_LCL231_252_3" id="target_note_LCL231_252_3"><sup>3</sup></a> templis! nam Mucius Scaevola pontifex Vestalis amplexus aras tantum non eodem
<span class="br"></span><span class="lineNumber">22</span><span class="br"></span>igne sepelitur. Lamponius<a class="footnoteLink" href="#note_LCL231_252_4" id="target_note_LCL231_252_4"><sup>4</sup></a>atque Telesinus, Samnitum
duces, atrocius Pyrrho et Annibale Campaniam Etruriamque populantur, et sub specie partium se
<span class="br"></span><span class="lineNumber">23</span><span class="br"></span>vindicant. Apud Sacriportum Collinamque portam debellatae omnes hostium copiae; ibi Marius, hic Telesinus oppressi. Nec idem tamen caedium qui belli finis fuit. Stricti enim et in pace gladii, animadversumque in eos, qui se sponte dediderant. Minus est, quod apud Sacriportum, apud Collinam septuaginta milia amplius Sulla concidit: bellum</p>
</section><notes><section class="footnotes"><ul><li class="note" id="note_LCL231_252_1"><a class="footnoteCrossrefLink" href="#target_note_LCL231_252_1" title="Click to highlight in text"><sup class="lineRef">1</sup>inde <span class="italic">post</span> legiones <span class="italic">add. BNL, del. Iahnius.</span></a></li><script type="text/javascript">document.getElementById('note_LCL231_252_1').style.display = "none";</script><li class="note" id="note_LCL231_252_2"><a class="footnoteCrossrefLink" href="#target_note_LCL231_252_2" title="Click to highlight in text"><sup class="lineRef">2</sup>quantum <span class="italic">Iahnius</span>: quantum id <span class="italic">B</span>: quid <span class="italic">NL.</span></a></li><script type="text/javascript">document.getElementById('note_LCL231_252_2').style.display = "none";</script><li class="note" id="note_LCL231_252_3"><a class="footnoteCrossrefLink" href="#target_note_LCL231_252_3" title="Click to highlight in text"><sup class="lineRef">3</sup>penitis <span class="italic">Rossbachius</span>: penitentibus <span class="italic">B</span>: patentibus <span class="italic">NL.</span></a></li><script type="text/javascript">document.getElementById('note_LCL231_252_3').style.display = "none";</script><li class="note" id="note_LCL231_252_4"><a class="footnoteCrossrefLink" href="#target_note_LCL231_252_4" title="Click to highlight in text"><sup class="lineRef">4</sup>Lamponius (cp. Appian, <span class="italic">Bell. Civ.</span> I. 40; Plutarch, <span class="italic">Sulla,</span> 29): lucius amponius <span class="italic">B</span>: Iamponius <span class="italic">L.</span></a></li><script type="text/javascript">document.getElementById('note_LCL231_252_4').style.display = "none";</script></ul></section></notes></section>