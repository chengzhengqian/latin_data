<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">se ignibus prius oleoque fovissent—horribile dictu—homines
a meridie et sole venientes, nostra nos hieme vicerunt.</p>
<span class="br"></span><span class="lineNumber">13</span><span class="br"></span><p>Thrasymennus lacus, tertium fulmen Annibalis, imperatore Flaminio.<a class="footnoteLink" href="#note_LCL231_98_1" id="target_note_LCL231_98_1"><sup>1</sup></a> Ars nova Punicae fraudis; quippe nebula lacus palustribusque virgultis tectus
<span class="br"></span><span class="lineNumber">14</span><span class="br"></span>equitatus terga subito pugnantium invasit. Nec de dis possumus queri. Inminentem temerario duci cladem praedixerant insidentia signis examina et aquilae prodire nolentes et commissam aciem secutus ingens terrae tremor; nisi illum horrorem soli equitum virorumque discursus et mota vehementius
arma fecerunt.</p>
<span class="br"></span><span class="lineNumber">15</span><span class="br"></span><p>Quartum id et<a class="footnoteLink" href="#note_LCL231_98_2" id="target_note_LCL231_98_2"><sup>2</sup></a> paene ultimum volnus imperii Cannae, ignobilis Apuliae vicus; sed magnitudine cladis emersit et sexaginta milium caede parta nobilitas. Ibi in excidium infelicis exercitus dux, terra, caelum, dies, tota rerum natura consensit.
<span class="br"></span><span class="lineNumber">16</span><span class="br"></span>Si quidem non contentus simulatis transfugis Annibal, qui mox terga pugnantium ceciderunt,<a class="footnoteLink" href="#note_LCL231_98_3" id="target_note_LCL231_98_3"><sup>3</sup></a> insuper callidus imperator in patentibus campis observato loci ingenio, quod et sol ibi acerrimus et plurimus pulvis et eurus ab oriente semper quasi ex constituto, ita instruxit aciem, ut, Romanis</p>
</section><notes><section class="footnotes"><ul><li class="note" id="note_LCL231_98_1"><a class="footnoteCrossrefLink" href="#target_note_LCL231_98_1" title="Click to highlight in text"><sup class="lineRef">1</sup>Flaminio <span class="italic">N</span>: flamminino <span class="italic">B L</span>: flamminio <span class="italic">I.</span></a></li><script type="text/javascript">document.getElementById('note_LCL231_98_1').style.display = "none";</script><li class="note" id="note_LCL231_98_2"><a class="footnoteCrossrefLink" href="#target_note_LCL231_98_2" title="Click to highlight in text"><sup class="lineRef">2</sup>et <span class="italic">scripsi</span>: est <span class="italic">codd.</span></a></li><script type="text/javascript">document.getElementById('note_LCL231_98_2').style.display = "none";</script><li class="note" id="note_LCL231_98_3"><a class="footnoteCrossrefLink" href="#target_note_LCL231_98_3" title="Click to highlight in text"><sup class="lineRef">3</sup>ceciderunt <span class="italic">Aldus</span>: ceciderant <span class="italic">B I L.</span></a></li><script type="text/javascript">document.getElementById('note_LCL231_98_3').style.display = "none";</script></ul></section></notes></section>