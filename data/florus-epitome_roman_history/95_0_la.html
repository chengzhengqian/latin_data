<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<h3><span class="sc">XLI. Bellvm Piraticvm</span></h3>
<span class="marginNote left partNote">III, 6</span><p><span class="sc">Interim</span> cum populus Romanus per diversa terrarum
districtus est, Cilices invaserant maria sublatisque
commerciis, rupto foedere generis humani, sic
<span class="br"></span><span class="lineNumber">2</span><span class="br"></span>maria bello quasi tempestate praecluserant. Audaciam
perditis furiosisque latronibus dabat inquieta Mithridaticis proeliis Asia, dum sub alieni belli tumultu exterique regis invidia inpune grassantur.
<span class="br"></span><span class="lineNumber">3</span><span class="br"></span>Ac primum duce Isidoro contenti proximo mari Cretam inter atque Cyrenas et Achaiam sinumque Maleum, quod ab spoliis aureum ipsi vocavere,
<span class="br"></span><span class="lineNumber">4</span><span class="br"></span>latrocinabantur. Missusque in eos Publius Servilius, quamvis leves et fugaces myoparonas gravi et Martia
<span class="br"></span><span class="lineNumber">5</span><span class="br"></span>classe turbaret, non incruenta victoria superat. Sed nec mari summovisse contentus, validissimas urbes eorum et diutina praeda abundantes, Phaselim et Olympum evertit Isaurosque ipsam arcem Ciliciae, unde conscius sibi magni laboris Isaurici cognomen
<span class="br"></span><span class="lineNumber">6</span><span class="br"></span>adamavit. Non ideo tamen tot cladibus domiti terra se continere potuerunt; sed ut quaedam animalia, quibus aquam terramque incolendi gemina natura est, sub ipso hostis recessu inpatientes soli</p>
</section><notes></notes></section>