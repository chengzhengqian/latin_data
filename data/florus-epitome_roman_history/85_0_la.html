<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">et impetus, quem pro virtute barbari habent, consenesceret.
<span class="br"></span><span class="lineNumber">6</span><span class="br"></span>Recessere igitur increpantes et—tanta erat capiendae urbis fiducia—consulentes, si quid ad uxores suas mandarent. Nec segnius quam minati fuerant tripertito agmine in Alpes, id est claustra
<span class="br"></span><span class="lineNumber">7</span><span class="br"></span>Italiae, ferebantur. Marius mira statim velocitate occupatis compendiis praevenit hostem, prioresque Teutonas sub ipsis Alpium radicibus adsecutus in loco quem Aquas Sextias vocant quo—fidem<a class="footnoteLink" href="#note_LCL231_170_1" id="target_note_LCL231_170_1"><sup>1</sup></a> numinum—proelio
<span class="br"></span><span class="lineNumber">8</span><span class="br"></span>oppressit! Vallem fluviumque medium hostes tenebant, nostris aquarum nulla copia. Consultone id egerit imperator, an errorem in consilium verterit, dubium; certe necessitate
<span class="br"></span><span class="lineNumber">9</span><span class="br"></span>acta virtus victoriae causa fuit. Nam flagitante aquam exercitu,<a class="footnoteLink" href="#note_LCL231_170_2" id="target_note_LCL231_170_2"><sup>2</sup></a> “Si viri estis,” inquit “en, illic habetis.” Itaque tanto ardore pugnatum est, ea caedes hostium fuit, ut victor Romanus cruento flumine non plus aquae biberit quam sanguinis
<span class="br"></span><span class="lineNumber">10</span><span class="br"></span>barbarorum. Certe rex ipse Teutobodus,<a class="footnoteLink" href="#note_LCL231_170_3" id="target_note_LCL231_170_3"><sup>3</sup></a> quaternos senosque equos transilire solitus, vix unum, cum fugeret, ascendit, proximoque in saltu conprehensus insigne spectaculum triumphi fuit Quippe vir proceritatis
eximiae super tropaea sua eminebat.</p>
<span class="br"></span><span class="lineNumber">11</span><span class="br"></span><p>Sublatis funditus Teutonis in Cimbros convertitur.</p>
</section><notes><section class="footnotes"><ul><li class="note" id="note_LCL231_170_1"><a class="footnoteCrossrefLink" href="#target_note_LCL231_170_1" title="Click to highlight in text"><sup class="lineRef">1</sup>quo fidem <span class="italic">Salmasius</span>: pro fide <span class="italic">B</span>: qua fide <span class="italic">L.</span></a></li><script type="text/javascript">document.getElementById('note_LCL231_170_1').style.display = "none";</script><li class="note" id="note_LCL231_170_2"><a class="footnoteCrossrefLink" href="#target_note_LCL231_170_2" title="Click to highlight in text"><sup class="lineRef">2</sup>flagitante aquam exercitu: flagitantem aquam exercitum
<span class="italic">B.</span></a></li><script type="text/javascript">document.getElementById('note_LCL231_170_2').style.display = "none";</script><li class="note" id="note_LCL231_170_3"><a class="footnoteCrossrefLink" href="#target_note_LCL231_170_3" title="Click to highlight in text"><sup class="lineRef">3</sup>Teutobodus: teuto vocatus <span class="italic">B</span>: teutobocus <span class="italic">N L.</span></a></li><script type="text/javascript">document.getElementById('note_LCL231_170_3').style.display = "none";</script></ul></section></notes></section>