<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<span class="br"></span><span class="lineNumber">19</span><span class="br"></span><p class="noindent">exercitu festinatio? Cum Pyrrhus “video me”<a class="footnoteLink" href="#note_LCL231_64_1" id="target_note_LCL231_64_1"><sup>1</sup></a> inquit “plane procreatum Herculis semine, cui quasi ab angue Lernaeo tot caesa hostium capita
<span class="br"></span><span class="lineNumber">20</span><span class="br"></span>quasi de sanguine suo renascuntur.” Qui autem ille senatus fuit, cum perorante Appio Caeco pulsi cum muneribus suis ab urbe legati interroganti regi suo, quid de hostium sede sentirent, urbem templum sibi visam, senatum regum esse concessum<a class="footnoteLink" href="#note_LCL231_64_2" id="target_note_LCL231_64_2"><sup>2</sup></a> confiterentur?
<span class="br"></span><span class="lineNumber">21</span><span class="br"></span>Qui porro ipsi duces? Vel in castris, cum medicum venale regis caput offerentem Curius remisit, Fabricius oblatam sibi a rege imperii partem
<span class="br"></span><span class="lineNumber">22</span><span class="br"></span>repudiavit; vel in pace, cum Curius fictilia sua Samnitico praeferret auro, Fabricius decem pondo argenti circa Rufinum consularem virum quasi
<span class="br"></span><span class="lineNumber">23</span><span class="br"></span>luxuriam censoria gravitate damnaret. Quis ergo miretur his moribus ea virtute militum victorem<a class="footnoteLink" href="#note_LCL231_64_3" id="target_note_LCL231_64_3"><sup>3</sup></a> populum Romanum<a class="footnoteLink" href="#note_LCL231_64_4" id="target_note_LCL231_64_4"><sup>4</sup></a> fuisse, unoque bello Tarentino intra quadriennium maximam partem Italiae, fortissimas
gentes, opulentissimas urbes uberrimasque
<span class="br"></span><span class="lineNumber">24</span><span class="br"></span>regiones subegisse? Aut quid adeo fidem superet, quam si principia belli cum exitu conferantur? Victor primo proelio Pyrrhus, tota tremente Campania
Lirim Fregellasque populatus, prope captam urbem a Praenestina arce prospexit et a vicensimo</p>
</section><notes><section class="footnotes"><ul><li class="note" id="note_LCL231_64_1"><a class="footnoteCrossrefLink" href="#target_note_LCL231_64_1" title="Click to highlight in text"><sup class="lineRef">1</sup>video me <span class="italic">L Voss. Rehd. Palat.</span>: idem omne <span class="italic">BN.</span></a></li><script type="text/javascript">document.getElementById('note_LCL231_64_1').style.display = "none";</script><li class="note" id="note_LCL231_64_2"><a class="footnoteCrossrefLink" href="#target_note_LCL231_64_2" title="Click to highlight in text"><sup class="lineRef">2</sup>concessum <span class="italic">add. Aldus, cf. Plut. Pyrrh.</span> 19, <span class="italic">Liv.</span> ix, 17, 14.</a></li><script type="text/javascript">document.getElementById('note_LCL231_64_2').style.display = "none";</script><li class="note" id="note_LCL231_64_3"><a class="footnoteCrossrefLink" href="#target_note_LCL231_64_3" title="Click to highlight in text"><sup class="lineRef">3</sup>victorem <span class="italic">NL</span>: exercitum <span class="italic">B.</span></a></li><script type="text/javascript">document.getElementById('note_LCL231_64_3').style.display = "none";</script><li class="note" id="note_LCL231_64_4"><a class="footnoteCrossrefLink" href="#target_note_LCL231_64_4" title="Click to highlight in text"><sup class="lineRef">4</sup>populum romanum <span class="italic">NL</span>: populi romani <span class="italic">B.</span></a></li><script type="text/javascript">document.getElementById('note_LCL231_64_4').style.display = "none";</script></ul></section></notes></section>