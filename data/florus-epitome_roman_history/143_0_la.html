<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">quidem in fluctibus paludamento seu fato seu consilio, ut illud ingruentibus hostium telis saxisque
<span class="br"></span><span class="lineNumber">60</span><span class="br"></span>peteretur. Tunc receptus a classicis suis, undique simul hostes adortus de inbelli ac perfida gente iusta generi manibus dedit. Quippe et Theodotus magister auctorque totius belli, et ne virilia quidem portenta, Pothinus atque Ganymedes diversa per mare et terras fuga morte consumpti. Regis ipsius corpus obrutum limo repertum est in aureae loricae honore.</p>
<span class="br"></span><span class="lineNumber">61</span><span class="br"></span><p>In Asia quoque novus rerum motus a Ponto, plane<a class="footnoteLink" href="#note_LCL231_286_1" id="target_note_LCL231_286_1"><sup>1</sup></a> quasi de industria captante fortuna hunc Mithridatico regno exitum, ut a Pompeio pater, a
<span class="br"></span><span class="lineNumber">62</span><span class="br"></span>Caesare filius vinceretur. Rex Pharnaces magis discordiae nostrae fiducia quam suae virtutis infesto
<span class="br"></span><span class="lineNumber">63</span><span class="br"></span>in Cappadociam agmine ruebat. Sed hunc Caesar adgressus uno et, ut sic dixerim, non toto proelio obtrivit, more fulminis, quod uno eodemque momento
venit, percussit, abscessit. Nec vana<a class="footnoteLink" href="#note_LCL231_286_2" id="target_note_LCL231_286_2"><sup>2</sup></a> de se praedicatio est Caesaris, ante hostem victum esse quam visum.</p>
<span class="br"></span><span class="lineNumber">64</span><span class="br"></span><p>Sic cum exteris; at in Africa cum civibus multo atrocius quam in Pharsalia. Hic reliquias partium naufragarum quidam fugae aestus expulerat; nec
<span class="br"></span><span class="lineNumber">65</span><span class="br"></span>reliquias diceres, sed integrum bellum. Sparsae</p>
</section><notes><section class="footnotes"><ul><li class="note" id="note_LCL231_286_1"><a class="footnoteCrossrefLink" href="#target_note_LCL231_286_1" title="Click to highlight in text"><sup class="lineRef">1</sup>plane <span class="italic">om. B.</span></a></li><script type="text/javascript">document.getElementById('note_LCL231_286_1').style.display = "none";</script><li class="note" id="note_LCL231_286_2"><a class="footnoteCrossrefLink" href="#target_note_LCL231_286_2" title="Click to highlight in text"><sup class="lineRef">2</sup>vana: una <span class="italic">B.</span></a></li><script type="text/javascript">document.getElementById('note_LCL231_286_2').style.display = "none";</script></ul></section></notes></section>