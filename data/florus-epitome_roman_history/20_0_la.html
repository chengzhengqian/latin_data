<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">visa est praedae magnitudo, cuius decima<a class="footnoteLink" href="#note_LCL231_40_1" id="target_note_LCL231_40_1"><sup>1</sup></a> Apollini Pythio mitteretur, universusque populus Romanus <span class="br"></span><span class="lineNumber">11</span><span class="br"></span>ad direptionem urbis vocaretur. Hoc tunc Ve√Æ fuere. Nunc fuisse quis meminit? Quae reliquiae? Quod vestigium? Laborat annalium fides, ut Veios fuisse credamus.</p>
<h3><span class="sc">VII. Bellvm Gallicvm</span></h3>
<span class="marginNote left partNote">13</span><p><span class="sc">Hic</span> sive invidia deum sive fato rapidissimus procurrentis imperii cursus parumper Gallorum
<span class="br"></span><span class="lineNumber">2</span><span class="br"></span>Senonum incursione supprimitur. Quod tempus populo Romano nescio utrum clade funestius fuerit,
<span class="br"></span><span class="lineNumber">3</span><span class="br"></span>an virtutis experimentis speciosius. Ea certe fuit vis calamitatis, ut in experimentum inlatam putem divinitus, scire volentibus inmortalibus dis, an Romana virtus imperium orbis mereretur.</p>
<span class="br"></span><span class="lineNumber">4</span><span class="br"></span><p>Galli Senones, gens natura ferox, moribus incondita,
ad hoc ipsa corporum mole, perinde armis ingentibus, adeo omni genere terribilis fuit, ut plane nata ad hominum interitum, urbium stragem videretur.
<span class="br"></span><span class="lineNumber">5</span><span class="br"></span>Hi quondam ab ultimis terrarum oris et cingente omnia Oceano ingenti agmine profecti, cum iam media vastassent, positis inter Alpes et Padum sedibus, ne his quidem contenti per Italiam</p>
</section><notes><section class="footnotes"><ul><li class="note" id="note_LCL231_40_1"><a class="footnoteCrossrefLink" href="#target_note_LCL231_40_1" title="Click to highlight in text"><sup class="lineRef">1</sup>decima <span class="italic">Iahnius</span>: decumae <span class="italic">codd.</span></a></li><script type="text/javascript">document.getElementById('note_LCL231_40_1').style.display = "none";</script></ul></section></notes></section>