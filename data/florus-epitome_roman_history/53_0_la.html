<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<span class="br"></span><span class="lineNumber">35</span><span class="br"></span><p>Sardiniam Gracchus arripuit. Sed nihil illi gentium feritas Insanorumque—nam sic vocantur—inmanitas
montium profuere. Saevitum in urbes urbemque urbium Caralim, ut gens contumax vilisque mortis saltem desiderio patrii soli
domaretur.</p>
<span class="br"></span><span class="lineNumber">36</span><span class="br"></span><p>In Hispaniam missi Gnaeus et Publius Scipiones paene totam Poenis eripuerant, sed insidiis Punicae fraudis oppressi rursum amiserant, magnis quidem illi proeliis cum Punicas opes cecidissent. Sed Punicae insidiae alterum ferro castra metantem, alterum, cum vix<a class="footnoteLink" href="#note_LCL231_106_1" id="target_note_LCL231_106_1"><sup>1</sup></a> evasisset in turrem, cinctum
<span class="br"></span><span class="lineNumber">37</span><span class="br"></span>facibus oppresserant. Igitur in ultionem patris ac patrui missus cum exercitu Scipio, cui iam grande
<span class="br"></span><span class="lineNumber">38</span><span class="br"></span>de Africa nomen fata decreverant, bellatricem illam, viris armisque nobilem Hispaniam, illam seminarium hostilis exercitus, pusilli illam iam<a class="footnoteLink" href="#note_LCL231_106_2" id="target_note_LCL231_106_2"><sup>2</sup></a> Annibalis eruditricem—incredibile
dictu—totam a Pyrenaeis montibus
in Herculis columnas et Oceanum recuperavit,
<span class="br"></span><span class="lineNumber">39</span><span class="br"></span>nescias citius an felicius. Quam velociter, quattuor anni fatentur; quam facile, vel una civitas probat. Eodem quippe quo obsessa est die capta est, omenque<a class="footnoteLink" href="#note_LCL231_106_3" id="target_note_LCL231_106_3"><sup>3</sup></a> Africanae victoriae fuit, quod tam facile
<span class="br"></span><span class="lineNumber">40</span><span class="br"></span>victa est Hispaniae Carthago. Certum est tamen ad profligandam provinciam maxime profecisse</p>
</section><notes><section class="footnotes"><ul><li class="note" id="note_LCL231_106_1"><a class="footnoteCrossrefLink" href="#target_note_LCL231_106_1" title="Click to highlight in text"><sup class="lineRef">1</sup>vix <span class="italic">Rossbachius</span>: vim <span class="italic">B.</span></a></li><script type="text/javascript">document.getElementById('note_LCL231_106_1').style.display = "none";</script><li class="note" id="note_LCL231_106_2"><a class="footnoteCrossrefLink" href="#target_note_LCL231_106_2" title="Click to highlight in text"><sup class="lineRef">2</sup>pusilli illam iam: pusilli iam <span class="italic">B</span>: illam <span class="italic">NL</span>: illam iam <span class="italic">I.</span></a></li><script type="text/javascript">document.getElementById('note_LCL231_106_2').style.display = "none";</script><li class="note" id="note_LCL231_106_3"><a class="footnoteCrossrefLink" href="#target_note_LCL231_106_3" title="Click to highlight in text"><sup class="lineRef">3</sup>omenque: nomenque <span class="italic">B</span>: omnemque <span class="italic">LI.</span></a></li><script type="text/javascript">document.getElementById('note_LCL231_106_3').style.display = "none";</script></ul></section></notes></section>