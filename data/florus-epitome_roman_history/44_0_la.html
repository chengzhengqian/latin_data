<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">ea quasi tota Carthago; quod ipsum exitio fuit.
<span class="br"></span><span class="lineNumber">35</span><span class="br"></span>Romana classis prompta, levis, expedita et quodam genere castrensis ad similitudinem pugnae equestris sic remis quasi habenis agebatur, et in hos vel illos ictus mobilia rostra speciem viventium praeferebant.
<span class="br"></span><span class="lineNumber">36</span><span class="br"></span>Itaque momento temporis laceratae hostium rates totum inter Siciliam Sardiniamque pelagus naufragio
<span class="br"></span><span class="lineNumber">37</span><span class="br"></span>suo operuerunt. Tanta denique fuit illa victoria, ut de excindendis<a class="footnoteLink" href="#note_LCL231_88_1" id="target_note_LCL231_88_1"><sup>1</sup></a> hostium moenibus non quaereretur. Supervacuum visum est in arcem murosque saevire, cum iam in mari esset deleta Carthago.</p>
<h3><span class="sc">XVIIII. Bellvm Ligvricvm</span></h3>
<span class="marginNote left partNote">II, 3</span><p><span class="sc">Peracto</span> Punico bello secuta est brevis sane quasi ad recuperandum spiritum requies, argumentumque pacis et bona fide cessantium armorum tum primum post Numam clausa porta Iani fuit; deinceps statim
<span class="br"></span><span class="lineNumber">2</span><span class="br"></span>ac sine mora patuit. Quippe iam Ligures, iam Insubres Galli, nec non et Illyrici lacessebant, sitae sub Alpibus, id est sub ipsis Italiae faucibus gentes, deo quodam incitante adsidue, ne rubiginem
<span class="br"></span><span class="lineNumber">3</span><span class="br"></span>ac situm scilicet arma sentirent. Denique utrique cotidiani et quasi domestici hostes tirocinia militum inbuebant, nec aliter utraque gente quam quasi cote quadam populus Romanus ferrum suae virtutis acuebat.</p>
</section><notes><section class="footnotes"><ul><li class="note" id="note_LCL231_88_1"><a class="footnoteCrossrefLink" href="#target_note_LCL231_88_1" title="Click to highlight in text"><sup class="lineRef">1</sup>excindendis <span class="italic">Halmius</span>; excidendis <span class="italic">codd.</span></a></li><script type="text/javascript">document.getElementById('note_LCL231_88_1').style.display = "none";</script></ul></section></notes></section>