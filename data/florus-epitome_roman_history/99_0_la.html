<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">praedam putantes, ausi etiam occurrere, et primo impetu ingenti lapidum saxorumque nimbo
<span class="br"></span><span class="lineNumber">5</span><span class="br"></span>classem operuerunt. Tribus quisque fundis proeliantur.
Certos esse quis miretur ictus, cum haec sola genti arma sint, id unum ab infantia studium? cibum puer a matre non accipit,<a class="footnoteLink" href="#note_LCL231_198_1" id="target_note_LCL231_198_1"><sup>1</sup></a> nisi quem ipsa monstrante percusserit. Sed non diu lapidatione
<span class="br"></span><span class="lineNumber">6</span><span class="br"></span>Romanos terruere. Nam postquam comminus ventum
est expertique rostra et pila venientia, pecudum in morem clamore sublato petiverunt fuga litora, dilapsique in proximos tumulos quaerendi fuerunt ut vincerentur.</p>
<h3><span class="sc">XLIIII. Expeditio in Cyprvm</span></h3>
<span class="marginNote left partNote">III, 9</span><p><span class="sc">Aderat</span> fatum insularum. Igitur et Cypros recepta
sine bello. Insulam veteribus divitiis abundantem
<span class="br"></span><span class="lineNumber">2</span><span class="br"></span>et ob hoc Veneri sacram Ptolemaeus regebat.
<span class="br"></span><span class="lineNumber">3</span><span class="br"></span>Sed divitiarum tanta erat fama, nec falso, ut victor gentium populus et donare regna consuetus, P. Clodio tribuno plebis duce, socii vivique regis confiscationem
<span class="br"></span><span class="lineNumber">4</span><span class="br"></span>mandaverit. Et ille quidem ad rei
<span class="br"></span><span class="lineNumber">5</span><span class="br"></span>famam veneno fata praecepit. Ceterum Porcius Cato Cyprias opes Liburnis per Tiberinum ostium invexit. Quae res latius aerarium populi Romani quam ullus triumphus implevit.</p>
</section><notes><section class="footnotes"><ul><li class="note" id="note_LCL231_198_1"><a class="footnoteCrossrefLink" href="#target_note_LCL231_198_1" title="Click to highlight in text"><sup class="lineRef">1</sup>accipit: accepit <span class="italic">B.</span></a></li><script type="text/javascript">document.getElementById('note_LCL231_198_1').style.display = "none";</script></ul></section></notes></section>