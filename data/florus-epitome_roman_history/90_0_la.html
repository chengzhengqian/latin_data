<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<span class="br"></span><span class="lineNumber">4</span><span class="br"></span><p class="noindent">si posset, Europae cupiditate flagrabat. Spem ac fiduciam dabant nostra vitia. Quippe cum civilibus bellis distringeremur, invitabat occasio, nudumque latus imperii ostendebant procul Marius, Sulla,
<span class="br"></span><span class="lineNumber">5</span><span class="br"></span>Sertorius. Inter haec rei publicae vulnera et hos tumultus repente quasi captato tempore in lassos simul atque districtos subitus turbo Pontici belli ab ultima veluti specula septentrionis erupit.</p>
<span class="br"></span><span class="lineNumber">6</span><span class="br"></span><p>Primus statim impetus belli Bithyniam rapuit, Asia inde pari terrore correpta est, nec cunctanter ad regem ab urbibus nostris populisque descitum
<span class="br"></span><span class="lineNumber">7</span><span class="br"></span>est. Aderat, instabat, saevitia quasi virtute utebatur.
Nam quid atrocius uno eius edicto, cum omnes qui in Asia forent Romanae civitatis homines interfici iussit? tum quidem domus, templa et arae,
<span class="br"></span><span class="lineNumber">8</span><span class="br"></span>humana omnia atque divina iura violata sunt. Sed hic terror Asiae Europam quoque regi aperiebat. Itaque missis Archelao Neoptolemoque praefectis, excepta Rhodo, quae pro nobis firmius stetit, ceterae Cyclades, Delos, Euboea et ipsum Graeciae decus
<span class="br"></span><span class="lineNumber">9</span><span class="br"></span>Athenae tenebantur. Italiam iam ipsamque urbem Romam regius terror adflabat. Itaque L. Sulla festinat, vir armis optimus, parique violentia ruentem
<span class="br"></span><span class="lineNumber">10</span><span class="br"></span>ulterius hostem quadam quasi manu reppulit. Primumque
Athenas urbem,—quis crederet?—frugum</p>
</section><notes></notes></section>