<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">milite commissa acies, quodque nemo visurum se umquam speraverat factum, ut fugientes Numantinos
<span class="br"></span><span class="lineNumber">12</span><span class="br"></span>quisquam videret. Dedere etiam se volebant, si toleranda viris imperarentur. Sed cum Scipio veram vellet et sine exceptione victoriam, eo necessitatum conpulsi primum ut destinata morte in proelium ruerent, cum se prius epulis quasi inferiis implevissent
carnis semicrudae et caeliae;<a class="footnoteLink" href="#note_LCL231_154_1" id="target_note_LCL231_154_1"><sup>1</sup></a> sic vocant indigenam
<span class="br"></span><span class="lineNumber">13</span><span class="br"></span>ex frumento potionem. Intellectum ab imperatore consilium, itaque non est permissa pugna morituris. Cum fossa atque lorica quattuorque castris circumdatos fames premeret, a duce orantes proelium, ut tamquam viros occideret, ubi non
<span class="br"></span><span class="lineNumber">14</span><span class="br"></span>impetrabant, placuit eruptio. Sic conserta manu plurimi occisi, et cum urgueret fames, aliquantisper inde vixerunt.<a class="footnoteLink" href="#note_LCL231_154_2" id="target_note_LCL231_154_2"><sup>2</sup></a> Novissime consilium fugae sedit; sed hoc quoque ruptis equorum cingulis<a class="footnoteLink" href="#note_LCL231_154_3" id="target_note_LCL231_154_3"><sup>3</sup></a> uxores
<span class="br"></span><span class="lineNumber">15</span><span class="br"></span>ademere, summo scelere per amorem. Itaque deplorato exitu in ultimam rabiem furoremque conversi, postremo Rhoecogene duce se, suos, patriam ferro veneno, subiecto igne undique peregerunt.
<span class="br"></span><span class="lineNumber">16</span><span class="br"></span>Macte<a class="footnoteLink" href="#note_LCL231_154_4" id="target_note_LCL231_154_4"><sup>4</sup></a> fortissimam et meo iudicio beatissimam
in ipsis malis civitatem. Adseruit cum fide socios, populum orbis terrarum viribus fultum tam parva manu aetate tam longa sustinuit. Novissime</p>
</section><notes><section class="footnotes"><ul><li class="note" id="note_LCL231_154_1"><a class="footnoteCrossrefLink" href="#target_note_LCL231_154_1" title="Click to highlight in text"><sup class="lineRef">1</sup>caeliae <span class="italic">NL</span>: praellae <span class="italic">B.</span></a></li><script type="text/javascript">document.getElementById('note_LCL231_154_1').style.display = "none";</script><li class="note" id="note_LCL231_154_2"><a class="footnoteCrossrefLink" href="#target_note_LCL231_154_2" title="Click to highlight in text"><sup class="lineRef">2</sup>vixerunt: vicerunt <span class="italic">B.</span></a></li><script type="text/javascript">document.getElementById('note_LCL231_154_2').style.display = "none";</script><li class="note" id="note_LCL231_154_3"><a class="footnoteCrossrefLink" href="#target_note_LCL231_154_3" title="Click to highlight in text"><sup class="lineRef">3</sup>cingulis: singuli <span class="italic">B.</span></a></li><script type="text/javascript">document.getElementById('note_LCL231_154_3').style.display = "none";</script><li class="note" id="note_LCL231_154_4"><a class="footnoteCrossrefLink" href="#target_note_LCL231_154_4" title="Click to highlight in text"><sup class="lineRef">4</sup>esse <span class="italic">post</span> macte <span class="italic">add. codd. del. Aldus.</span></a></li><script type="text/javascript">document.getElementById('note_LCL231_154_4').style.display = "none";</script></ul></section></notes></section>