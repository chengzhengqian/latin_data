<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">enim prius quieverunt, quam in ipsa urbe medio senatu eorum, qui victi erant, odia victoris se caede satiarent.</p>
<span class="br"></span><span class="lineNumber">8</span><span class="br"></span><p>Causa tantae calamitatis eadem quae<a class="footnoteLink" href="#note_LCL231_268_1" id="target_note_LCL231_268_1"><sup>1</sup></a> omnium, nimia felicitas. Si quidem Quinto Metello Lucio Afranio<a class="footnoteLink" href="#note_LCL231_268_2" id="target_note_LCL231_268_2"><sup>2</sup></a> consulibus cum Romana maiestas toto orbe polleret recentesque victorias, Ponticos et Armenios triumphos, in Pompeianis theatris Roma cantaret, nimia Pompei potentia apud otiosos, ut solet, cives
<span class="br"></span><span class="lineNumber">9</span><span class="br"></span>movit invidiam. Metellus ob inminutum Cretae triumphum, Cato adversus potentes semper obliquus detrectare Pompeio actisque eius obstrepere. Hic dolor transversum egit et ad praesidia dignitati
<span class="br"></span><span class="lineNumber">10</span><span class="br"></span>paranda inpulit. Forte tunc Crassus genere, divitiis, dignitate florebat, ut<a class="footnoteLink" href="#note_LCL231_268_3" id="target_note_LCL231_268_3"><sup>3</sup></a> vellet tamen auctioris opes; C. Caesar eloquentia et spiritu, ecce iam et consulatu
adlevabatur; Pompeius tamen inter utrumque
<span class="br"></span><span class="lineNumber">11</span><span class="br"></span>eminebat. Sic igitur Caesare dignitatem conparare, Crasso augere, Pompeio retinere cupientibus, omnibusque
pariter potentiae cupidis de invadenda re
<span class="br"></span><span class="lineNumber">12</span><span class="br"></span> publica facile convenit. Ergo cum mutuis viribus in suum quisque decus niterentur, Galliam Caesar invadit, Crassus Asiam, Pompeius Hispaniam: tres maximi exercitus, et in his orbis imperium societate</p>
</section><notes><section class="footnotes"><ul><li class="note" id="note_LCL231_268_1"><a class="footnoteCrossrefLink" href="#target_note_LCL231_268_1" title="Click to highlight in text"><sup class="lineRef">1</sup>eadem quae <span class="italic">Aldus</span>: eademque <span class="italic">codd.</span></a></li><script type="text/javascript">document.getElementById('note_LCL231_268_1').style.display = "none";</script><li class="note" id="note_LCL231_268_2"><a class="footnoteCrossrefLink" href="#target_note_LCL231_268_2" title="Click to highlight in text"><sup class="lineRef">2</sup>Afranio: Africano <span class="italic">B.</span></a></li><script type="text/javascript">document.getElementById('note_LCL231_268_2').style.display = "none";</script><li class="note" id="note_LCL231_268_3"><a class="footnoteCrossrefLink" href="#target_note_LCL231_268_3" title="Click to highlight in text"><sup class="lineRef">3</sup>ut <span class="italic">add. Mommsenus.</span></a></li><script type="text/javascript">document.getElementById('note_LCL231_268_3').style.display = "none";</script></ul></section></notes></section>