<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">in regem, turbaverit coegeritque proiectis
<span class="br"></span><span class="lineNumber">8</span><span class="br"></span>insignibus proelio excedere. Actum erat, nisi elephanti, converso in spectaculum bello, procucurrissent,
quorum cum magnitudine tum deformitate
et novo odore simul ac stridore consternati equi, cum incognitas sibi beluas amplius quam erant suspicarentur, fugam stragemque late dederunt.
<span class="br"></span><span class="lineNumber">9</span><span class="br"></span>In Apulia deinde apud Asculum melius dimicatum est Curio Fabricioque consulibus. Iam quippe terror beluarum exoleverat, et Gaius Numicius quartae legionis hastatus unius proboscide
<span class="br"></span><span class="lineNumber">10</span><span class="br"></span>abscisa mori posse beluas ostenderat. Itaque in ipsas pila congesta sunt, et in turres vibratae faces tota hostium agmina ardentibus ruinis operuerunt, nec alias<a class="footnoteLink" href="#note_LCL231_60_1" id="target_note_LCL231_60_1"><sup>1</sup></a> cladi finis fuit quam nox dirimeret, postremusque fugientium rex ipse a satellitibus
<span class="br"></span><span class="lineNumber">11</span><span class="br"></span>umero saucius in armis suis referretur. Lucaniae suprema pugna fuit Arusinis quos vocant campis, ducibus isdem quibus superius; sed tum tota victoria. Exitum, quem datura virtus fuit, casus
<span class="br"></span><span class="lineNumber">12</span><span class="br"></span>dedit. Nam provectis in primam aciem rursus elephantis, unum ex eis pullum adacti in caput teli gravis ictus avertit; qui cum per stragem suorum recurrens stridore quereretur, mater agnovit</p>
</section><notes><section class="footnotes"><ul><li class="note" id="note_LCL231_60_1"><a class="footnoteCrossrefLink" href="#target_note_LCL231_60_1" title="Click to highlight in text"><sup class="lineRef">1</sup>alias <span class="italic">Salmasius</span>: alius <span class="italic">codd.</span>: citius <span class="italic">Sauppius</span>: ante <span class="italic">Aldus</span>: prius <span class="italic">Mommsenus.</span></a></li><script type="text/javascript">document.getElementById('note_LCL231_60_1').style.display = "none";</script></ul></section></notes></section>