<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2"><p class="noindent">

oppidum. Spolia insuper opima de rege Agrone
<span class="br"></span><span class="lineNumber">12</span><span class="br"></span>Feretrio Iovi manibus suis rex reportavit. Sabinis proditae portae per virginem Tarpeiam. Haec dolose<a class="footnoteLink" href="#note_LCL231_12_1" id="target_note_LCL231_12_1"><sup>1</sup></a>
pretium rei quae gerebant in sinistris petiverat,
dubium clipeos an armillas; illi, ut et fidem
<span class="br"></span><span class="lineNumber">13</span><span class="br"></span>solverent et ulciscerentur, clipeis obruere. Ita admissis intra moenia hostibus, atrox in ipso foro pugna, adeo ut Romulus Iovem oraret, foedam suorum fugam sisteret; hinc templum et Stator
<span class="br"></span><span class="lineNumber">14</span><span class="br"></span>Iuppiter. Tandem furentibus intervenere raptae laceris comis. Sic pax facta cum Tatio foedusque percussum, secutaque res mira dictu, ut relictis sedibus suis novam in urbem hostes demigrarent et cum generis suis avitas opes pro dote sociarent.
<span class="br"></span><span class="lineNumber">15</span><span class="br"></span>Auctis brevi viribus, hunc rex sapientissimus statum rei publicae inposuit: iuventus divisa per tribus in equis et armis ad subita belli excubaret, consilium rei publicae penes senes esset, qui ex auctoritate
<span class="br"></span><span class="lineNumber">16</span><span class="br"></span>patres, ob aetatem senatus vocabantur.<a class="footnoteLink" href="#note_LCL231_12_2" id="target_note_LCL231_12_2"><sup>2</sup></a> His ita ordinatis repente, cum contionem haberet ante urbem aput Caprae paludem, e conspectu ablatus
<span class="br"></span><span class="lineNumber">17</span><span class="br"></span>est. Discerptum aliqui a senatu putant ob asperius







</p></section><notes><section class="footnotes"><ul><li class="note" id="note_LCL231_12_1"><a class="footnoteCrossrefLink" href="#target_note_LCL231_12_1" title="Click to highlight in text"><sup class="lineRef">1</sup>haec dolose <span class="italic">Rossbachius</span>: non dolo sed puella <span class="italic">B I</span>: nec dolos sed puella <span class="italic">N.</span></a></li><script type="text/javascript">document.getElementById('note_LCL231_12_1').style.display = "none";</script><li class="note" id="note_LCL231_12_2"><a class="footnoteCrossrefLink" href="#target_note_LCL231_12_2" title="Click to highlight in text"><sup class="lineRef">2</sup>vocabantur: vocabatur <span class="italic">B I.</span></a></li><script type="text/javascript">document.getElementById('note_LCL231_12_2').style.display = "none";</script></ul></section></notes></section>