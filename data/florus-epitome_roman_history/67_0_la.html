<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<span class="br"></span><span class="lineNumber">2</span><span class="br"></span><p class="noindent">tempore utrique arma moverunt. Sed prior iugum excutit Macedo, aliquanto quam ante gravior, dum
<span class="br"></span><span class="lineNumber">3</span><span class="br"></span>contemnitur. Causa belli prope erubescenda. Quippe regnum pariter et bellum vir ultimae sortis Andriscus invaserat, dubium liber an servus, mercennarius
certe; sed quia vulgo Philippus ex similitudine Philippi Persae filii vocabatur,<a class="footnoteLink" href="#note_LCL231_134_1" id="target_note_LCL231_134_1"><sup>1</sup></a> regiam formam, regium nomen, animum quoque regis
<span class="br"></span><span class="lineNumber">4</span><span class="br"></span>implevit. Igitur dum haec ipsa contemnit populus Romanus, Iuventio praetore contentus, virum non Macedonicis modo sed Thraciae quoque auxiliis ingentibus validum temere temptavit, invictusque<a class="footnoteLink" href="#note_LCL231_134_2" id="target_note_LCL231_134_2"><sup>2</sup></a> a veris regibus, ab illo imaginario et scaenico rege
<span class="br"></span><span class="lineNumber">5</span><span class="br"></span>superatus est. Sed consul Metellus amissum cum legione praetorem plenissime ultus est. Nam et Macedoniam servitute multavit et ducem belli, deditum ab eo ad quem confugerat Thraciae regulo, in urbem in catenis reduxit, hoc quoque illi in malis suis indulgente fortuna, ut de eo populus Romanus quasi de rege vero triumpharet.</p>
</section><notes><section class="footnotes"><ul><li class="note" id="note_LCL231_134_1"><a class="footnoteCrossrefLink" href="#target_note_LCL231_134_1" title="Click to highlight in text"><sup class="lineRef">1</sup>Philippus ex similitudine Philippi Persae filii vocabatur <span class="italic">Sauppius</span>: philippus persae filius vocabatur <span class="italic">B</span>: philippus ex similitudine philippi pseudo filippus (philippus <span class="italic">L</span>) vocabatur <span class="italic">NL.</span></a></li><script type="text/javascript">document.getElementById('note_LCL231_134_1').style.display = "none";</script><li class="note" id="note_LCL231_134_2"><a class="footnoteCrossrefLink" href="#target_note_LCL231_134_2" title="Click to highlight in text"><sup class="lineRef">2</sup>invictusque a veris regibus <span class="italic">Freinshemius</span>: invictusque non a veris regibus sed <span class="italic">NL</span>: invalidus que non veris regibus sed <span class="italic">B.</span></a></li><script type="text/javascript">document.getElementById('note_LCL231_134_2').style.display = "none";</script></ul></section></notes></section>