<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<span class="br"></span><span class="lineNumber">19</span><span class="br"></span><p class="noindent">subito Caesaris impetu oppressa sunt. Prima Arimino
signa cecinerunt. Tum pulsus Etruria Libo, Vmbria Thermus, Domitius Corfinio. Et peractum erat bellum sine sanguine, si Pompeium Brundisii
<span class="br"></span><span class="lineNumber">20</span><span class="br"></span>opprimere potuisset. Et ceperat; sed ille per obsessi claustra portus nocturna fuga evasit. Turpe dictu: modo princeps patrum, pacis bellique moderator,
per triumphatum a se mare lacera et paene
<span class="br"></span><span class="lineNumber">21</span><span class="br"></span>inermi nave fugiebat. Nec Pompei ab Italia quam senatus ab urbe fuga turpior:<a class="footnoteLink" href="#note_LCL231_272_1" id="target_note_LCL231_272_1"><sup>1</sup></a> quam paene vacuam, metu Caesar ingressus consulem se ipse fecit. Aerarium quoque sanctum, quod quia tardius aperiebant tribuni iussit effringi, censumque et patrimonium populi Romani ante rapuit quam imperium.</p>
<span class="br"></span><span class="lineNumber">22</span><span class="br"></span><p>Pulso fugatoque Pompeio maluit prius ordinare provincias quam ipsum sequi. Siciliam et Sardiniam,
<span class="br"></span><span class="lineNumber">23</span><span class="br"></span>annonae pignera, per legatos habet. Nihil hostile erat in Gallia; pacem ipse fecerat. Sed ad Hispanienses
Pompei exercitus transeunti per eam duci portas claudere ausa Massilia est. Misera dum cupit pacem, belli metu in bellum incidit; sed quia tuta muris erat, vinci eam sibi iussit absenti.</p>
</section><notes><section class="footnotes"><ul><li class="note" id="note_LCL231_272_1"><a class="footnoteCrossrefLink" href="#target_note_LCL231_272_1" title="Click to highlight in text"><sup class="lineRef">1</sup>fuga turpior <span class="italic">Gruterus</span>: fugatur prior <span class="italic">BNL.</span></a></li><script type="text/javascript">document.getElementById('note_LCL231_272_1').style.display = "none";</script></ul></section></notes></section>