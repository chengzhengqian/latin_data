<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">in armis argenteoque carpento, qualis
<span class="br"></span><span class="lineNumber">6</span><span class="br"></span>pugnaverat. Utriusque victoriae quod quantumque gaudium fuerit, vel hinc aestimari potest, quod et Domitius Ahenobarbus et Fabius Maximus ipsis quibus dimicaverant locis saxeas erexere turres, et desuper exornata armis hostilibus tropaea fixerunt, cum hic mos inusitatus fuerit nostris. Numquam enim populus Romanus hostibus domitis victoriam exprobravit.</p>
<h3><span class="sc">XXXVIII Bellvm Cimbricvm Tevtonicvm
Tigvrinvm</span></h3>
<span class="marginNote left partNote">III, 3</span><p><span class="sc">Cimbri</span>, Teutoni atque Tigurini ab extremis Galliae
profugi, cum terras eorum inundasset Oceanus,
<span class="br"></span><span class="lineNumber">2</span><span class="br"></span>novas sedes toto orbe quaerebant, exclusique et Gallia et Hispania cum in Italiam demigrarent, misere legatos in castra Silani, inde ad senatum, petentes ut Martius populus aliquid sibi terrae daret quasi stipendium, ceterum ut vellet manibus
<span class="br"></span><span class="lineNumber">3</span><span class="br"></span>atque armis suis uteretur. Sed quas daret terras populus Romanus agrariis legibus inter se dimicaturus?
Repulsi igitur, quod nequiverant precibus,
<span class="br"></span><span class="lineNumber">4</span><span class="br"></span>armis petere coeperunt.<a class="footnoteLink" href="#note_LCL231_168_1" id="target_note_LCL231_168_1"><sup>1</sup></a> Sed nec primum impetum barbarorum Silanus, nec secundum Manilius, nec tertium Caepio sustinere potuerunt; omnes fugati,
<span class="br"></span><span class="lineNumber">5</span><span class="br"></span>exuti castris. Actum erat, nisi Marius illi saeculo contigisset. Ille quoque non ausus congredi statim militem tenuit in castris, donec invicta illa rabies</p>
</section><notes><section class="footnotes"><ul><li class="note" id="note_LCL231_168_1"><a class="footnoteCrossrefLink" href="#target_note_LCL231_168_1" title="Click to highlight in text"><sup class="lineRef">1</sup>coeperunt: ceperunt <span class="italic">B</span>: constituunt <span class="italic">N L.</span></a></li><script type="text/javascript">document.getElementById('note_LCL231_168_1').style.display = "none";</script></ul></section></notes></section>