<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">ecce, ultro ipsis viam pandentibus fatis, nec occasio defuit, cum de Poenorum inpotentia foederata Siciliae civitas Messana quereretur. Adfectabat autem ut Romanus ita Poenus Siciliam, et eodem tempore paribus uterque votis ac viribus imperium
<span class="br"></span><span class="lineNumber">4</span><span class="br"></span>orbis agitabat. Igitur specie quidem socios iuvandi, re autem sollicitante praeda, quamquam territaret novitas rei, tamen—tanta<a class="footnoteLink" href="#note_LCL231_78_1" id="target_note_LCL231_78_1"><sup>1</sup></a> in virtute fiducia est—ille
rudis, ille pastorius populus vereque terrester ostendit nihil interesse virtutis, equis an navibus, terra an mari dimicaretur.</p>
<span class="br"></span><span class="lineNumber">5</span><span class="br"></span><p>Appio Claudio consule primum fretum ingressus est fabulosis infame monstris aestuque violentum; sed adeo non est exterritus, ut illam ipsam ruentis aestus violentiam pro munere amplecteretur,<a class="footnoteLink" href="#note_LCL231_78_2" id="target_note_LCL231_78_2"><sup>2</sup></a> statimque
<span class="br"></span><span class="lineNumber">6</span><span class="br"></span>ac sine mora Hieronem Syracusanum tanta celeritate devicit, ut ille ipse prius se victum quam hostem videret fateretur.</p>
<span class="br"></span><span class="lineNumber">7</span><span class="br"></span><p>Duillio<a class="footnoteLink" href="#note_LCL231_78_3" id="target_note_LCL231_78_3"><sup>3</sup></a> Cornelioque consulibus etiam mari congredi
ausus est. Tum quidem ipsa velocitas classis conparatae victoriae auspicium fuit. Intra enim sexagesimum diem quam caesa silva fuerat centum sexaginta navium classis in anchoris stetit, ut non arte factae, sed quodam munere deorum conversae
<span class="br"></span><span class="lineNumber">8</span><span class="br"></span>in naves atque mutatae arbores viderentur. Proelii vero forma mirabilis, cum illas celeris volucrisque</p>
</section><notes><section class="footnotes"><ul><li class="note" id="note_LCL231_78_1"><a class="footnoteCrossrefLink" href="#target_note_LCL231_78_1" title="Click to highlight in text"><sup class="lineRef">1</sup>tamen tanta <span class="italic">Voss.</span>: tanta tamen <span class="italic">BNL.</span></a></li><script type="text/javascript">document.getElementById('note_LCL231_78_1').style.display = "none";</script><li class="note" id="note_LCL231_78_2"><a class="footnoteCrossrefLink" href="#target_note_LCL231_78_2" title="Click to highlight in text"><sup class="lineRef">2</sup>quod velocitas navium mari iuvaretur <span class="italic">post</span> amplectitur <span class="italic">add. BI.</span></a></li><script type="text/javascript">document.getElementById('note_LCL231_78_2').style.display = "none";</script><li class="note" id="note_LCL231_78_3"><a class="footnoteCrossrefLink" href="#target_note_LCL231_78_3" title="Click to highlight in text"><sup class="lineRef">3</sup>Duillio: ad uilio <span class="italic">B</span>: diullio <span class="italic">L</span>: duellio <span class="italic">I.</span></a></li><script type="text/javascript">document.getElementById('note_LCL231_78_3').style.display = "none";</script></ul></section></notes></section>