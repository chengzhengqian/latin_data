<section class="div1 language" lang="la"><header><hgroup><h1>L. Annaeus Florus</h1></hgroup></header><section class="div2">
<p class="noindent">magis quam oppressae vires erant; auxerat sacramentum
ipsa clades imperatoris, nec degenerabat ducum successio. Quippe satis ample sonabant<a class="footnoteLink" href="#note_LCL231_288_1" id="target_note_LCL231_288_1"><sup>1</sup></a> in Pompeiani nominis locum Cato et Scipio. Accessit
copiis Mauretaniae rex Iuba, videlicet ut
<span class="br"></span><span class="lineNumber">66</span><span class="br"></span> latius vinceret Caesar. Nihil ergo inter Pharsaliam et Thapson, nisi quod amplior; eoque acrior Caesareanorum impetus fuit, indignantium post Pompeium crevisse bellum; denique, quod alias numquam, ante imperium ducis sua sponte signa
<span class="br"></span><span class="lineNumber">67</span><span class="br"></span>cecinerunt. Strages<a class="footnoteLink" href="#note_LCL231_288_2" id="target_note_LCL231_288_2"><sup>2</sup></a> a Iuba coepit, cuius elephanti bellorum rudes et nuperi<a class="footnoteLink" href="#note_LCL231_288_3" id="target_note_LCL231_288_3"><sup>3</sup></a> a silva consternati subito clangore lituorum in suos sese circumegere. Statim exercitus in fugam, nec duces fortiores<a class="footnoteLink" href="#note_LCL231_288_4" id="target_note_LCL231_288_4"><sup>4</sup></a> quam ut effugerent. Non inconspicua tamen mors omnium.
<span class="br"></span><span class="lineNumber">68</span><span class="br"></span>Iam Scipio nave fugiebat; sed adsecutis hostibus gladium per viscera exegit et, ubi esset quodam requirente, respondit hoc ipsum, “Bene se habet
<span class="br"></span><span class="lineNumber">69</span><span class="br"></span>imperator.” Iuba cum se recepisset in regiam, magnifice epulatus est postero die cum Petreio fugae comite superque mensas et pocula interficiendum se ei praebuit. Ille et regi suffecit et sibi, cum interim semesi in medio cibi et parentalia fercula</p>
</section><notes><section class="footnotes"><ul><li class="note" id="note_LCL231_288_1"><a class="footnoteCrossrefLink" href="#target_note_LCL231_288_1" title="Click to highlight in text"><sup class="lineRef">1</sup>sonabant: sonabat <span class="italic">B</span>: sanabant <span class="italic">L.</span></a></li><script type="text/javascript">document.getElementById('note_LCL231_288_1').style.display = "none";</script><li class="note" id="note_LCL231_288_2"><a class="footnoteCrossrefLink" href="#target_note_LCL231_288_2" title="Click to highlight in text"><sup class="lineRef">2</sup>et primum <span class="italic">ante</span> strages <span class="italic">add. B.</span></a></li><script type="text/javascript">document.getElementById('note_LCL231_288_2').style.display = "none";</script><li class="note" id="note_LCL231_288_3"><a class="footnoteCrossrefLink" href="#target_note_LCL231_288_3" title="Click to highlight in text"><sup class="lineRef">3</sup>nuperi <span class="italic">Heinsius</span>: nuper <span class="italic">codd.</span></a></li><script type="text/javascript">document.getElementById('note_LCL231_288_3').style.display = "none";</script><li class="note" id="note_LCL231_288_4"><a class="footnoteCrossrefLink" href="#target_note_LCL231_288_4" title="Click to highlight in text"><sup class="lineRef">4</sup>fortiores <span class="italic">scripsi</span>: fortius <span class="italic">codd.</span></a></li><script type="text/javascript">document.getElementById('note_LCL231_288_4').style.display = "none";</script></ul></section></notes></section>