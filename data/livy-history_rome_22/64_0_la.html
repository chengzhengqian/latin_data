<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">20</span><span class="br"></span>sine timidum pro cauto, tardum pro considerato, imbellem pro perito belli vocent. malo te sapiens hostis metuat quam stulti cives laudent. omnia audentem contemnet Hannibal, nihil temere agentem metuet. <span class="br"></span><span class="lineNumber">21</span><span class="br"></span>nec ego ut nihil agatur &lt;hortor&gt;<a class="footnoteLink" href="#note_LCL233_318_48" id="target_note_LCL233_318_48"><sup>48</sup></a> sed ut agentem te ratio ducat, non fortuna; tuae potestatis semper tu tuaque omnia sint; armatus intentusque sis; neque occasioni tuae desis neque suam occasionem hosti des. <span class="br"></span><span class="lineNumber">22</span><span class="br"></span>omnia non properanti clara certaque erunt; festinatio improvida est et caeca.‚Äù</p>
<p>40. Adversus ea consulis oratio haud sane laeta fuit, magis fatentis ea quae diceret vera quam facilia factu esse; <span class="br"></span><span class="lineNumber">2</span><span class="br"></span>dictatori magistrum equitum intolerabilem fuisse; quid consuli adversus collegam seditiosum ac temerarium virium atque auctoritatis fore? <span class="br"></span><span class="lineNumber">3</span><span class="br"></span>se populare incendium priore consulatu semustum effugisse; optare ut omnia prospere evenirent; sed si quid adversi caderet, hostium se telis potius quam suffragiis iratorum civium caput obiecturum.</p>
<p><span class="br"></span><span class="lineNumber">4</span><span class="br"></span>Ab hoc sermone profectum Paulum tradunt prosequentibus primoribus patrum: plebeium consulem sua plebes prosecuta, turba conspectior cum dignitates deessent.</p>
<p><span class="br"></span><span class="lineNumber">5</span><span class="br"></span>Ut in castra venerunt, permixto novo exercitu ac vetere, castris bifariam factis, ut nova minora essent propius Hannibalem, in veteribus maior pars et omne robur virium esset, <span class="br"></span><span class="lineNumber">6</span><span class="br"></span>consulum anni prioris M. Atilium, aetatem 


</p></section><notes><section class="footnotes"><ul><li class="note" id="note_LCL233_318_48"><a class="footnoteCrossrefLink" href="#target_note_LCL233_318_48" title="Click to highlight in text"><sup class="lineRef">48</sup>&lt;hortor&gt; <span class="italic">Novak</span>: moneo <span class="italic">N<sup>c</sup></span>: &lt;suadeo&gt; <span class="italic">Madvig</span></a></li><script type="text/javascript">document.getElementById('note_LCL233_318_48').style.display = "none";</script></ul></section></notes></section>