<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ab senatu datum ut muros turresque urbis firmarent et praesidia disponerent, quibus locis videretur, pontesque rescinderent fluminum: pro urbe ac penatibus dimicandum esse quando Italiam tueri nequissent.</p>
<p>9. Hannibal recto itinere per Umbriam usque ad Spoletium venit. <span class="br"></span><span class="lineNumber">2</span><span class="br"></span>inde, cum perpopulato agro urbem oppugnare adortus esset, cum magna caede suorum repulsus, coniectans ex unius coloniae minus prospere temptatae viribus quanta moles Romanae urbis esset, <span class="br"></span><span class="lineNumber">3</span><span class="br"></span>in agrum Picenum avertit iter, non copia solum omnis generis frugum abundantem sed refertum praeda, quam effuse avidi atque egentes rapiebant. <span class="br"></span><span class="lineNumber">4</span><span class="br"></span>ibi per dies aliquot stativa habita refectusque miles hibernis itineribus ac palustri via proelioque magis ad eventum secundo quam levi aut facili adfectus. <span class="br"></span><span class="lineNumber">5</span><span class="br"></span>Ubi satis quietis datum praeda ac populationibus magis quam otio aut requie gaudentibus, profectus Praetutianum Hadrianumque agrum, Marsos inde Marrucinosque et Paelignos devastat circaque Arpos et Luceriam proximam Apuliae regionem.</p>
<p><span class="br"></span><span class="lineNumber">6</span><span class="br"></span>Cn. Seruilius consul levibus proeliis cum Gallis factis et uno oppido ignobili expugnato, postquam de collegae exercitusque caede audivit, iam moenibus patriae metuens ne abesset in discrimine extremo, ad urbem iter intendit.</p>
<p><span class="br"></span><span class="lineNumber">7</span><span class="br"></span>Q. Fabius Maximus dictator iterum, quo die magistratum





</p></section><notes></notes></section>