<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>hi nuntiantes si in Campaniam exercitum admovisset, Capuae potiendae copiam fore, cum res maior quam auctores esset, dubium Hannibalem alternisque fidentem ac diffidentem tamen ut Campaniam ex Samnio peteret moverunt.</p>
<p><span class="br"></span><span class="lineNumber">4</span><span class="br"></span>Monitos etiam atque etiam promissa rebus adfirmarent iussosque cum pluribus et aliquibus principum redire ad se dimisit. <span class="br"></span><span class="lineNumber">5</span><span class="br"></span>ipse imperat duci ut se in agrum Casinatem ducat, edoctus a peritis regionum, si eum saltum occupasset, exitum Romano ad opem ferendam sociis interclusurum; <span class="br"></span><span class="lineNumber">6</span><span class="br"></span>sed &lt;os&gt; Punicum abhorrens ab &lt;pronuntiatione&gt; Latinorum nominum &lt;Casilinum&gt;<a class="footnoteLink" href="#note_LCL233_234_12" id="target_note_LCL233_234_12"><sup>12</sup></a> pro Casino dux ut acciperet fecit, aversusque ab suo itinere per Allifanum Caiatinumque et Calenum agrum in campum Stellatem descendit. <span class="br"></span><span class="lineNumber">7</span><span class="br"></span>Ubi cum montibus fluminibusque clausam regionem circumspexisset, vocatum ducem percontatur ubi terrarum esset. <span class="br"></span><span class="lineNumber">8</span><span class="br"></span>cum is Casilini eo die mansurum eum dixisset, tum demum cognitus est error et Casinum longe inde alia regione esse; <span class="br"></span><span class="lineNumber">9</span><span class="br"></span>virgisque caeso duce et ad reliquorum terrorem in crucem sublato, castris communitis Maharbalem cum equitibus in agrum Falernum praedatum dimisit. <span class="br"></span><span class="lineNumber">10</span><span class="br"></span>usque ad aquas Sinuessanas populatio ea pervenit. 




</p></section><notes><section class="footnotes"><ul><li class="note" id="note_LCL233_234_12"><a class="footnoteCrossrefLink" href="#target_note_LCL233_234_12" title="Click to highlight in text"><sup class="lineRef">12</sup>&lt;os&gt; ... &lt;Casilinum&gt; (pronuntiatione <span class="italic">Madvig</span>) <span class="italic">nunc mavult Briscoe</span>: abhorrens ab Latinorum nominum <span class="italic">P</span>: <span class="italic">sic sed add.</span> prolatione <span class="italic">post </span>nominum <span class="italic">E<sup>c</sup></span>, <span class="italic">ante</span> Latinorum <span class="italic">dett. </span></a></li><script type="text/javascript">document.getElementById('note_LCL233_234_12').style.display = "none";</script></ul></section></notes></section>