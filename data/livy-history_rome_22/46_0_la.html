<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>nam et liberam Minuci temeritatem se suo modo captaturum et sollertiae Fabi dimidium virium decessisse.</p>
<p><span class="br"></span><span class="lineNumber">3</span><span class="br"></span>Tumulus erat inter castra Minuci et Poenorum, quem qui occupasset haud dubie iniquiorem erat hosti locum facturus. <span class="br"></span><span class="lineNumber">4</span><span class="br"></span>eum non tam capere sine certamine volebat Hannibal, quamquam id operae pretium erat, quam causam certaminis cum Minucio, quem semper occursurum<a class="footnoteLink" href="#note_LCL233_282_22" id="target_note_LCL233_282_22"><sup>22</sup></a> ad obsistendum satis sciebat, contrahere.</p>
<p><span class="br"></span><span class="lineNumber">5</span><span class="br"></span>Ager omnis medius erat prima specie inutilis insidiatori, quia non modo silvestre quicquam sed ne vepribus quidem vestitum habebat, <span class="br"></span><span class="lineNumber">6</span><span class="br"></span>re ipsa natus tegendis insidiis, eo magis quod in nuda valle nulla talis fraus timeri poterat; et erant in anfractibus cavae rupes, ut quaedam earum ducenos armatos possent capere. <span class="br"></span><span class="lineNumber">7</span><span class="br"></span>in has latebras, quot quemque locum apte insidere poterant, quinque milia conduntur peditum equitumque. <span class="br"></span><span class="lineNumber">8</span><span class="br"></span>necubi tamen aut motus alicuius temere egressi aut fulgor armorum fraudem in valle tam aperta detegeret, missis paucis prima luce ad capiendum quem ante diximus tumulum avertit oculos hostium.</p>
<p><span class="br"></span><span class="lineNumber">9</span><span class="br"></span>Primo statim conspectu contempta paucitas ac sibi quisque deposcere pellendos inde hostes ac locum capiendum; dux ipse inter stolidissimos ferocissimosque ad arma vocat et vanis minis increpat hostem. <span class="br"></span><span class="lineNumber">10</span><span class="br"></span>principio levem armaturam emittit, deinde conferto agmine equites; postremo, cum hostibus quoque subsidia mitti videret, instructis

</p></section><notes><section class="footnotes"><ul><li class="note" id="note_LCL233_282_22"><a class="footnoteCrossrefLink" href="#target_note_LCL233_282_22" title="Click to highlight in text"><sup class="lineRef">22</sup>semper occursurum Î“: perocursurum <span class="italic">P</span>: procursurum <span class="italic">Madvig</span></a></li><script type="text/javascript">document.getElementById('note_LCL233_282_22').style.display = "none";</script></ul></section></notes></section>