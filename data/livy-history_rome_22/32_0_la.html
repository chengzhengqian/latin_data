<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ruentibus in naves simul remigibus militibusque, fugientium magis e terra quam in pugnam euntium modo.</p>
<p><span class="br"></span><span class="lineNumber">10</span><span class="br"></span>Vixdum omnes conscenderant cum alii resolutis oris in ancoras evehuntur, alii, ne quid teneat, ancoralia incidunt; raptimque omnia ac praepropere agendo militum apparatu nautica ministeria impediuntur, trepidatione nautarum capere et aptare arma miles prohibetur.</p>
<p><span class="br"></span><span class="lineNumber">11</span><span class="br"></span>Et iam Romanus non appropinquabat modo sed direxerat etiam in pugnam naves. itaque non ab hoste et proelio magis Poeni quam suomet ipsi tumultu turbati, temptata verius pugna quam inita in fugam averterunt classem; <span class="br"></span><span class="lineNumber">12</span><span class="br"></span>et cum adversi amnis os lato agmini et tam<a class="footnoteLink" href="#note_LCL233_254_14" id="target_note_LCL233_254_14"><sup>14</sup></a> multis simul venientibus haud sane intrabile esset, in litus passim naves egerunt, atque alii vadis alii sicco litore excepti, partim armati partim inermes ad instructam per litus aciem suorum perfugere; duae tamen primo concursu captae erant Punicae naves, quattuor suppressae.</p>
<p>20. Romani, quamquam terra hostium erat armatamque aciem toto praetentam in<a class="footnoteLink" href="#note_LCL233_254_15" id="target_note_LCL233_254_15"><sup>15</sup></a> litore cernebant, haud cunctanter insecuti trepidam hostium classem, <span class="br"></span><span class="lineNumber">2</span><span class="br"></span>naves omnes, quae non aut perfregerant proras litori inlisas aut carinas fixerant vadis, religatas puppibus in altum extraxere;



</p></section><notes><section class="footnotes"><ul><li class="note" id="note_LCL233_254_14"><a class="footnoteCrossrefLink" href="#target_note_LCL233_254_14" title="Click to highlight in text"><sup class="lineRef">14</sup>tam <span class="italic">P</span>: tum <span class="italic">Luchs</span></a></li><script type="text/javascript">document.getElementById('note_LCL233_254_14').style.display = "none";</script><li class="note" id="note_LCL233_254_15"><a class="footnoteCrossrefLink" href="#target_note_LCL233_254_15" title="Click to highlight in text"><sup class="lineRef">15</sup>in <span class="italic">P</span>: <span class="italic">del. Madvig</span></a></li><script type="text/javascript">document.getElementById('note_LCL233_254_15').style.display = "none";</script></ul></section></notes></section>