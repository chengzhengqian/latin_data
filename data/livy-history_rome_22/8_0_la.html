<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Cortonenses †in Trasumennum subit†.<a class="footnoteLink" href="#note_LCL233_206_5" id="target_note_LCL233_206_5"><sup>5</sup></a> via tantum interest perangusta, velut ad id ipsum de industria relicto spatio; deinde paulo latior patescit campus; inde colles adsurgunt. <span class="br"></span><span class="lineNumber">3</span><span class="br"></span>ibi castra in aperto locat, ubi ipse cum Afris modo Hispanisque consideret; Baliares ceteramque levem armaturam post montes circumducit; equites ad ipsas fauces saltus tumulis apte tegentibus locat, ut ubi intrassent Romani, obiecto equitatu clausa omnia lacu ac montibus essent.</p>
<p><span class="br"></span><span class="lineNumber">4</span><span class="br"></span>Flaminius cum pridie solis occasu ad lacum pervenisset, inexplorato postero die vixdum satis certa luce angustiis superatis, postquam in patentiorem campum pandi agmen coepit, id tantum hostium quod ex adverso erat conspexit: ab tergo ac super caput deceptae insidiae. <span class="br"></span><span class="lineNumber">5</span><span class="br"></span>Poenus ubi, id quod petierat, clausum lacu ac montibus et circumfusum suis copiis habuit hostem, signum omnibus dat simul inuadendi. <span class="br"></span><span class="lineNumber">6</span><span class="br"></span>qui ubi, qua cuique proximum fuit, decucurrerunt, eo magis Romanis subita atque improvisa res fuit, quod orta ex lacu nebula campo quam montibus densior sederat agminaque hostium ex pluribus collibus ipsa inter se satis conspecta eoque magis pariter decucurrerant. <span class="br"></span><span class="lineNumber">7</span><span class="br"></span>Romanus clamore prius undique orto quam satis cerneret se circumventum esse sensit, et ante in frontem 


</p></section><notes><section class="footnotes"><ul><li class="note" id="note_LCL233_206_5"><a class="footnoteCrossrefLink" href="#target_note_LCL233_206_5" title="Click to highlight in text"><sup class="lineRef">5</sup>†in ... subit† <span class="italic">P</span>: in ... subeunt <span class="italic">dett</span>.: Transmienus subit <span class="italic">ed. Rom</span>.: in ... sidunt <span class="italic">Gron</span>.: in montes Cortonenses Trasumennus subit <span class="italic">W-C</span></a></li><script type="text/javascript">document.getElementById('note_LCL233_206_5').style.display = "none";</script></ul></section></notes></section>