<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 in adversis rebus nostris dederunt; meliores prudentiores constantiores nos tempus diesque facit.</p>
<p><span class="br"></span><span class="lineNumber">13</span><span class="br"></span>“Hannibal contra in aliena in hostili est terra inter omnia inimica infestaque, procul ab domo ab patria; neque illi terra neque mari est pax; nullae eum urbes accipiunt nulla moenia; nihil usquam sui videt, in diem rapto vivit; <span class="br"></span><span class="lineNumber">14</span><span class="br"></span>partem vix tertiam exercitus eius habet quem Hiberum amnem traiecit; plures fame quam ferro absumpti; nec his paucis iam victus suppeditat. <span class="br"></span><span class="lineNumber">15</span><span class="br"></span>dubitas ergo quin sedendo superaturi simus eum qui senescat in dies, non commeatus non supplementum non pecuniam habeat? <span class="br"></span><span class="lineNumber">16</span><span class="br"></span>quam diu pro Gereoni, castelli Apuliae inopis, tamquam pro Carthaginis moenibus sedet? <span class="br"></span><span class="lineNumber">17</span><span class="br"></span>sed<a class="footnoteLink" href="#note_LCL233_316_45" id="target_note_LCL233_316_45"><sup>45</sup></a> ne adversus te quidem de me<a class="footnoteLink" href="#note_LCL233_316_46" id="target_note_LCL233_316_46"><sup>46</sup></a> gloriabor: Seruilius atque Atilius, proximi consules, vide quemadmodum eum ludificati sint.</p>
<p>“Haec una salutis est via, L. Paulle, quam difficilem infestamque cives tibi magis quam hostes facient.<span class="br"></span><span class="lineNumber">18</span><span class="br"></span> idem enim tui quod hostium milites volent; idem Varro consul Romanus quod Hannibal Poenus imperator cupiet. duobus ducibus unus resistas oportet. resistes autem, adversus famam rumoresque hominum si satis firmus steteris, si te neque collegae vana gloria neque tua falsa infamia moverit. <span class="br"></span><span class="lineNumber">19</span><span class="br"></span>veritatem laborare nimis saepe aiunt, exstingui nunquam. &lt;vanam&gt;<a class="footnoteLink" href="#note_LCL233_316_47" id="target_note_LCL233_316_47"><sup>47</sup></a> gloriam qui spreverit, veram habebit. 




</p></section><notes><section class="footnotes"><ul><li class="note" id="note_LCL233_316_45"><a class="footnoteCrossrefLink" href="#target_note_LCL233_316_45" title="Click to highlight in text"><sup class="lineRef">45</sup>sed&lt;et? sed&gt; <span class="italic">Perizonius</span>: sed <span class="italic">P</span>: sedet <span class="italic">Valla </span>(<span class="italic">A<sup>v</sup></span>)</a></li><script type="text/javascript">document.getElementById('note_LCL233_316_45').style.display = "none";</script><li class="note" id="note_LCL233_316_46"><a class="footnoteCrossrefLink" href="#target_note_LCL233_316_46" title="Click to highlight in text"><sup class="lineRef">46</sup>quidem &lt;de m&gt;e <span class="italic">Alschefski</span>: quidem e <span class="italic">P</span>: quid de me <span class="italic">M<sup>c</sup></span></a></li><script type="text/javascript">document.getElementById('note_LCL233_316_46').style.display = "none";</script><li class="note" id="note_LCL233_316_47"><a class="footnoteCrossrefLink" href="#target_note_LCL233_316_47" title="Click to highlight in text"><sup class="lineRef">47</sup>&lt;vanam&gt; <span class="italic">hic</span> <span class="italic">Wölfflin, pos</span>t gloriam <span class="italic">Muret</span>: <span class="italic">om. P</span></a></li><script type="text/javascript">document.getElementById('note_LCL233_316_47').style.display = "none";</script></ul></section></notes></section>