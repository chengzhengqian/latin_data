<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Philo collegae paucos post dies Canusium magnis itineribus contendit.</p>
<p><span class="br"></span><span class="lineNumber">9</span><span class="br"></span>Inde dictator ex auctoritate patrum dictus M. Iunius et Ti. Sempronius magister equitum dilectu edicto iuniores ab annis septemdecim et quosdam praetextatos scribunt; quattuor ex his legiones et mille equites effecti. <span class="br"></span><span class="lineNumber">10</span><span class="br"></span>item ad socios Latinumque nomen ad milites ex formula accipiendos mittunt. arma tela, alia parari iubent et vetera spolia hostium detrahunt templis porticibusque. <span class="br"></span><span class="lineNumber">11</span><span class="br"></span>et formam novi dilectus inopia liberorum capitum ac necessitas dedit: octo milia iuvenum validorum ex servitiis, prius sciscitantes singulos vellentne militare, empta publice armaverunt. <span class="br"></span><span class="lineNumber">12</span><span class="br"></span>hic miles magis placuit, cum pretio minore redimendi captivos copia fieret.</p>
<p>58. Namque Hannibal secundum tam prosperam ad Cannas pugnam victoris magis quam bellum gerentis intentus curis, cum captivis productis segregatisque socios, <span class="br"></span><span class="lineNumber">2</span><span class="br"></span>sicut ante ad Trebiam Trasumennumque lacum, benigne adlocutus sine pretio dimisisset, Romanos quoque vocatos, quod nunquam alias antea, satis miti sermone adloquitur: <span class="br"></span><span class="lineNumber">3</span><span class="br"></span>non internecivum sibi esse cum Romanis bellum; de dignitate atque imperio certare. et patres virtuti Romanae


</p></section><notes></notes></section>