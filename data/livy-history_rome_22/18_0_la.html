<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
praeterea bubus Iovi trecentis, multis aliis divis bubus albis atque ceteris hostiis. <span class="br"></span><span class="lineNumber">8</span><span class="br"></span>votis rite nuncupatis supplicatio edicta; supplicatumque iere cum coniugibus ac liberis non urbana multitudo tantum sed agrestium etiam, quos in aliqua sua fortuna publica quoque contingebat cura. <span class="br"></span><span class="lineNumber">9</span><span class="br"></span>tum lectisternium per triduum habitum decemviris sacrorum curantibus: sex pulvinaria in conspectu fuerunt, Iovi ac Iunoni unum, alterum Neptuno ac Mineruae, tertium Marti ac Veneri, quartum Apollini ac Dianae, quintum Volcano ac Vestae, sextum Mercurio et Cereri. <span class="br"></span><span class="lineNumber">10</span><span class="br"></span>tum aedes votae. Veneri Erycinae aedem Q. Fabius Maximus dictator vovit, quia ita ex fatalibus libris editum erat ut is voveret cuius maximum imperium in civitate esset; Menti aedem T. Otacilius praetor vovit.</p>
<p>11. Ita rebus divinis peractis, tum de bello deque re publica dictator rettulit, quibus quotve legionibus victori hosti obviam eundum esse patres censerent. <span class="br"></span><span class="lineNumber">2</span><span class="br"></span>decretum ut ab Cn. Servilio consule exercitum acciperet; scriberet praeterea ex civibus sociisque quantum equitum ac peditum videretur; cetera omnia ageret faceretque ut e re publica duceret.</p>
<p><span class="br"></span><span class="lineNumber">3</span><span class="br"></span>Fabius duas legiones se adiecturum ad Servilianum exercitum dixit. iis per magistrum equitum scriptis Tibur diem ad conveniendum edixit. <span class="br"></span><span class="lineNumber">4</span><span class="br"></span>edictoque proposito ut quibus




</p></section><notes></notes></section>