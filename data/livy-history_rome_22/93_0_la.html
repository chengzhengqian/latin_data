<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
aliud quam admonendi essetis ut morem traditum a patribus necessario ad rem militarem exemplo servaretis? nunc autem, cum prope gloriati sint quod se hostibus dediderint, praeferrique non captis modo in acie ab hostibus sed etiam iis qui Venusiam Canusiumque peruenerunt atque ipsi C. Terentio consuli aequum censuerint, nihil vos eorum, patres conscripti, quae illic acta sunt ignorare patiar.</p>
<p><span class="br"></span><span class="lineNumber">8</span><span class="br"></span>“Atque utinam haec, quae apud vos acturus sum, Canusii apud ipsum exercitum agerem, optimum testem ignaviae cuiusque et virtutis, aut unus hic saltem adesset P. Sempronius, quem si isti ducem secuti essent, milites hodie in castris Romanis non captivi in hostium potestate essent. <span class="br"></span><span class="lineNumber">9</span><span class="br"></span>sed cum fessis pugnando hostibus, tum victoria laetis et ipsis plerisque regressis in castra sua, noctem ad erumpendum liberam habuissent et septem milia armatorum hominum erumpere etiam &lt;per&gt;<a class="footnoteLink" href="#note_LCL233_376_69" id="target_note_LCL233_376_69"><sup>69</sup></a> confertos hostes possent, neque per se ipsi id facere conati sunt neque alium sequi voluerunt. <span class="br"></span><span class="lineNumber">10</span><span class="br"></span>nocte prope tota P. Sempronius Tuditanus non destitit monere adhortari eos, dum paucitas hostium circa castra, dum quies ac silentium esset, dum nox inceptum tegere posset, se ducem sequerentur: ante lucem pervenire in tuta loca, in sociorum urbes posse.</p>
<p><span class="br"></span><span class="lineNumber">11</span><span class="br"></span>“Si ut avorum memoria P. Decius tribunus militum in Samnio, si ut nobis adulescentibus priore Punico bello 

</p></section><notes><section class="footnotes"><ul><li class="note" id="note_LCL233_376_69"><a class="footnoteCrossrefLink" href="#target_note_LCL233_376_69" title="Click to highlight in text"><sup class="lineRef">69</sup>&lt;per&gt; <span class="italic">Alschefski</span>: <span class="italic">om</span>. <span class="italic">P</span>: inter Λ</a></li><script type="text/javascript">document.getElementById('note_LCL233_376_69').style.display = "none";</script></ul></section></notes></section>