<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
gloriatique sint in se plus quam in nobis praesidii rei publicae esse. <span class="br"></span><span class="lineNumber">11</span><span class="br"></span>sed illis et bonis ac fortibus militibus utemini et nobis etiam promptioribus pro patria, quod beneficio vestro redempti atque in patriam restituti fuerimus.</p>
<p><span class="br"></span><span class="lineNumber">12</span><span class="br"></span>“Dilectum ex omni aetate et fortuna habetis; octo milia servorum audio armari. non minor numerus noster est nec maiore pretio redimi possumus quam ii emuntur; nam si conferam nos cum illis, iniuriam nomini Romano faciam.</p>
<p><span class="br"></span><span class="lineNumber">13</span><span class="br"></span>“Illud etiam in tali consilio animadvertendum vobis censeam, patres conscripti, si iam duriores esse velitis, quod nullo nostro merito faciatis, cui nos hosti relicturi sitis. <span class="br"></span><span class="lineNumber">14</span><span class="br"></span>Pyrrho videlicet, qui hospitum numero captivos habuit? an barbaro ac Poeno, qui utrum avarior an crudelior sit vix existimari potest? <span class="br"></span><span class="lineNumber">15</span><span class="br"></span>si videatis catenas, squalorem, deformitatem civium vestrorum, non minus profecto vos ea species moveat quam si ex altera parte cernatis stratas Cannensibus campis legiones vestras. <span class="br"></span><span class="lineNumber">16</span><span class="br"></span>intueri potestis sollicitudinem et lacrimas in vestibulo curiae stantium cognatorum nostrorum exspectantiumque responsum vestrum. cum ii pro nobis proque iis qui absunt ita suspensi ac solliciti sint, quem censetis animum ipsorum esse quorum in discrimine vita libertasque est? <span class="br"></span><span class="lineNumber">17</span><span class="br"></span>si, mediusfidius, ipse in nos mitis Hannibal contra naturam suam esse velit, nihil 

</p></section><notes></notes></section>