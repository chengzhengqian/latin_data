<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
temporibus sis certaturus et adversus Hannibalem legionesque eius tuis equitibus ac peditibus pugnandum tibi sit, Varro dux tuis militibus te sit oppugnaturus.</p>
<p><span class="br"></span><span class="lineNumber">6</span><span class="br"></span>“Ominis etiam tibi causa absit C. Flamini memoria. tamen ille consul demum et in provincia et ad exercitum coepit furere: hic, priusquam peteret consulatum, deinde in petendo consulatu, nunc quoque consul, priusquam castra videat aut hostem, insanit. <span class="br"></span><span class="lineNumber">7</span><span class="br"></span>et qui tantas iam nunc procellas proelia atque acies iactando inter togatos ciet, quid inter armatam iuventutem censes facturum et ubi extemplo res verba sequitur? <span class="br"></span><span class="lineNumber">8</span><span class="br"></span>atqui si hic,<a class="footnoteLink" href="#note_LCL233_314_43" id="target_note_LCL233_314_43"><sup>43</sup></a> quod facturum se denuntiat, extemplo pugnaverit, aut ego rem militarem, belli hoc genus, hostem hunc ignoro, aut nobilior alius Trasumenno locus nostris cladibus erit.</p>
<p><span class="br"></span><span class="lineNumber">9</span><span class="br"></span>“Nec gloriandi tempus adversus unum est, et ego contemnendo potius quam appetendo gloriam modum excesserim; sed ita res se habet: una ratio belli gerendi adversus Hannibalem est qua ego gessi. <span class="br"></span><span class="lineNumber">10</span><span class="br"></span>nec eventus modo hoc docet—stultorum iste magister est—sed eadem ratio, quae fuit futuraque<a class="footnoteLink" href="#note_LCL233_314_44" id="target_note_LCL233_314_44"><sup>44</sup></a> donec res eaedem manebunt, immutabilis est. <span class="br"></span><span class="lineNumber">11</span><span class="br"></span>in Italia bellum gerimus, in sede ac solo nostro; omnia circa plena civium ac sociorum sunt; armis viris equis commeatibus iuvant iuvabuntque: <span class="br"></span><span class="lineNumber">12</span><span class="br"></span>id iam fidei documentum



</p></section><notes><section class="footnotes"><ul><li class="note" id="note_LCL233_314_43"><a class="footnoteCrossrefLink" href="#target_note_LCL233_314_43" title="Click to highlight in text"><sup class="lineRef">43</sup>si hic Λ: sic <span class="italic">P</span>: si <span class="italic">E<sup>c</sup></span>: si, id <span class="italic">Harant</span></a></li><script type="text/javascript">document.getElementById('note_LCL233_314_43').style.display = "none";</script><li class="note" id="note_LCL233_314_44"><a class="footnoteCrossrefLink" href="#target_note_LCL233_314_44" title="Click to highlight in text"><sup class="lineRef">44</sup>futuraque <span class="italic">C<sup>c</sup></span> (<span class="italic">ut vid.</span>) Γ: futura quae <span class="italic">P</span></a></li><script type="text/javascript">document.getElementById('note_LCL233_314_44').style.display = "none";</script></ul></section></notes></section>