<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
detrimento rei publicae abscedi non posse ab hoste; itaque per interregem comitia habenda esse potius quam consul alter a bello avocaretur. <span class="br"></span><span class="lineNumber">11</span><span class="br"></span>patribus rectius visum est dictatorem a consule<a class="footnoteLink" href="#note_LCL233_298_28" id="target_note_LCL233_298_28"><sup>28</sup></a> dici comitiorum habendorum causa. dictus L. Veturius Philo M. Pomponium Mathonem magistrum equitum dixit. <span class="br"></span><span class="lineNumber">12</span><span class="br"></span>iis vitio creatis iussisque die quarto decimo se magistratu abdicare, ad interregnum res rediit.</p>
<p>34. Consulibus prorogatum in annum imperium. interreges proditi<a class="footnoteLink" href="#note_LCL233_298_29" id="target_note_LCL233_298_29"><sup>29</sup></a> a patribus C. Claudius Appi filius Centho, inde P. Cornelius Asina. in eius interregno comitia habita magno certamine patrum ac plebis.</p>
<p><span class="br"></span><span class="lineNumber">2</span><span class="br"></span>C. Terentio Varroni, quem sui generis hominem, plebi insectatione principum popularibusque artibus conciliatum, ab Q. Fabi opibus et dictatorio imperio concusso aliena inuidia splendentem volgus extrahere ad consulatum nitebatur, patres summa ope obstabant ne se insectando sibi aequari adsuescerent homines. <span class="br"></span><span class="lineNumber">3</span><span class="br"></span>Q. Baebius Herennius tribunus plebis, cognatus C. Terenti, criminando non senatum modo sed etiam augures, quod dictatorem






</p></section><notes><section class="footnotes"><ul><li class="note" id="note_LCL233_298_28"><a class="footnoteCrossrefLink" href="#target_note_LCL233_298_28" title="Click to highlight in text"><sup class="lineRef">28</sup>consule <span class="italic">P</span>: consulibus <span class="italic">Ruperti</span></a></li><script type="text/javascript">document.getElementById('note_LCL233_298_28').style.display = "none";</script><li class="note" id="note_LCL233_298_29"><a class="footnoteCrossrefLink" href="#target_note_LCL233_298_29" title="Click to highlight in text"><sup class="lineRef">29</sup>proditi <span class="italic">A<sup>c</sup></span>:<span class="italic"><sup> </sup></span>proditius <span class="italic">P</span>:<span class="italic"> </span>proditi sunt <span class="italic">E<sup>c</sup></span></a></li><script type="text/javascript">document.getElementById('note_LCL233_298_29').style.display = "none";</script></ul></section></notes></section>