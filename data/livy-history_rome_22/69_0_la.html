<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 levibus ingeniis essent. <span class="br"></span><span class="lineNumber">6</span><span class="br"></span>profectus est nocte ignibus similiter factis tabernaculisque paucis in speciem relictis, ut insidiarum par priori metus contineret Romanos.</p>
<p><span class="br"></span><span class="lineNumber">7</span><span class="br"></span>Sed per eundem Lucanum Statilium omnibus ultra castra transque montes exploratis, cum relatum esset visum procul hostium agmen, tum de insequendo eo consilia agitari coepta. <span class="br"></span><span class="lineNumber">8</span><span class="br"></span>cum utriusque consulis eadem quae ante semper fuisset sententia, ceterum Varroni fere omnes, Paullo nemo praeter Seruilium, prioris anni consulem, adsentiretur, <span class="br"></span><span class="lineNumber">9</span><span class="br"></span>ex maioris partis sententia ad nobilitandas clade Romana Cannas urgente fato profecti sunt.</p>
<p><span class="br"></span><span class="lineNumber">10</span><span class="br"></span>Prope eum vicum Hannibal castra posuerat aversa a Volturno vento, qui campis torridis siccitate nubes pulveris vehit. <span class="br"></span><span class="lineNumber">11</span><span class="br"></span>id cum ipsis castris percommodum fuit, tum salutare praecipue futurum erat cum aciem derigerent, ipsi aversi terga tantum adflante vento in occaecatum pulvere offuso hostem pugnaturi.</p>
<p>44. Consules satis exploratis itineribus sequentes Poenum, ut ventum ad Cannas est et in conspectu Poenum habebant, bina castra communiunt, eodem ferme intervallo quo ad Gereonium sicut ante copiis divisis. <span class="br"></span><span class="lineNumber">2</span><span class="br"></span>Aufidus amnis, utrisque castris adfluens, aditum aquatoribus ex sua cuiusque opportunitate haud sine certamine dabat; <span class="br"></span><span class="lineNumber">3</span><span class="br"></span>ex minoribus tamen castris, quae posita trans Aufidum erant, 


</p></section><notes></notes></section>