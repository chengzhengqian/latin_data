<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 Appia via ac simulacra luporum sudasse, et Capuae speciem caeli ardentis fuisse lunaeque inter imbrem cadentis. <span class="br"></span><span class="lineNumber">13</span><span class="br"></span>inde minoribus etiam dictu prodigiis fides habita: capras lanatas quibusdam factas, et gallinam in marem, gallum in feminam sese vertisse.</p>
<p><span class="br"></span><span class="lineNumber">14</span><span class="br"></span>His, sicut erant nuntiata, expositis auctoribusque in curiam introductis, consul de religione patres consuluit. <span class="br"></span><span class="lineNumber">15</span><span class="br"></span>decretum ut ea prodigia partim maioribus hostiis partim lactentibus procurarentur, et uti supplicatio per triduum ad omnia pulvinaria haberetur; <span class="br"></span><span class="lineNumber">16</span><span class="br"></span>cetera, cum decemviri libros inspexissent, ut ita fierent quemadmodum cordi esse dis e †divinis†<a class="footnoteLink" href="#note_LCL233_196_3" id="target_note_LCL233_196_3"><sup>3</sup></a> carminibus praefarentur.</p>
<p><span class="br"></span><span class="lineNumber">17</span><span class="br"></span>Decemvirorum monitu decretum est Iovi primum donum fulmen aureum pondo quinquaginta fieret, Iunoni Minervaeque ex argento dona darentur, et Iunoni reginae in Aventino Iunonique Sospitae Lanuvi maioribus hostiis sacrificaretur, <span class="br"></span><span class="lineNumber">18</span><span class="br"></span>matronaeque pecunia conlata quantum conferre cuique commodum esset donum Iunoni reginae in Aventinum ferrent lectisterniumque fieret, et ut libertinae et ipsae unde Feroniae donum daretur pecuniam pro facultatibus suis conferrent.</p>
</section><notes><section class="footnotes"><ul><li class="note" id="note_LCL233_196_3"><a class="footnoteCrossrefLink" href="#target_note_LCL233_196_3" title="Click to highlight in text"><sup class="lineRef">3</sup>divinis <span class="italic">P</span>: divi in <span class="italic">J. Gron</span>: divis <span class="italic">Stroth</span>: divis e <span class="italic">Madvig</span></a></li><script type="text/javascript">document.getElementById('note_LCL233_196_3').style.display = "none";</script></ul></section></notes></section>