<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 proelium extraxissemus, in castra recepimus nos; <span class="br"></span><span class="lineNumber">4</span><span class="br"></span>diei reliquum ac noctem insequentem, fessi labore ac volneribus, vallum sumus tutati; <span class="br"></span><span class="lineNumber">5</span><span class="br"></span>postero die, cum circumsessi ab exercitu victore aqua arceremur nec ulla iam per confertos hostes erumpendi spes esset nec esse nefas duceremus quinquaginta milibus hominum ex acie nostra trucidatis aliquem ex Cannensi pugna Romanum militem restare, <span class="br"></span><span class="lineNumber">6</span><span class="br"></span>tunc demum pacti sumus pretium quo redempti dimitteremur, arma in quibus nihil iam auxilii erat hosti tradidimus.</p>
<p><span class="br"></span><span class="lineNumber">7</span><span class="br"></span>“Maiores quoque acceperamus se a Gallis auro redemisse et patres vestros, asperrimos illos ad condiciones pacis, legatos tamen captivorum redimendorum gratia Tarentum misisse. <span class="br"></span><span class="lineNumber">8</span><span class="br"></span>atqui et ad Alliam cum Gallis et ad Heracleam cum Pyrrho utraque non tam clade infamis quam pavore et fuga pugna fuit: Cannenses campos acervi Romanorum corporum tegunt, nec supersumus pugnae nisi in quibus trucidandis et ferrum et vires hostem defecerunt.</p>
<p><span class="br"></span><span class="lineNumber">9</span><span class="br"></span>“Sunt etiam de nostris quidam qui ne in acie quidem fuerunt sed praesidio castris relicti, cum castra traderentur, in potestatem hostium venerunt. <span class="br"></span><span class="lineNumber">10</span><span class="br"></span>haud equidem ullius civis et commilitonis fortunae aut condicioni invideo, nec premendo alium me extulisse velim: ne illi quidem, nisi pernicitatis pedum et cursus aliquod praemium est, qui plerique inermes ex acie fugientes non prius quam Venusiae aut Canusii constiterunt, se nobis merito praetulerint 


</p></section><notes></notes></section>