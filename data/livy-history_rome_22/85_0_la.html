<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 post proelium contulerit, quid paret, quid agat acturusque sit. <span class="br"></span><span class="lineNumber">6</span><span class="br"></span>haec exploranda noscendaque per impigros iuvenes esse; illud per patres ipsos agendum, quoniam magistratuum parum sit, ut tumultum ac trepidationem in urbe tollant, matronas publico arceant continerique intra suum quamque limen cogant, <span class="br"></span><span class="lineNumber">7</span><span class="br"></span>comploratus familiarum coerceant, silentium per urbem faciant, nuntios rerum omnium ad praetores deducendos curent, suae quisque fortunae domi auctorem exspectent, <span class="br"></span><span class="lineNumber">8</span><span class="br"></span>custodesque praeterea ad portas ponant qui prohibeant quemquam egredi urbe cogantque homines nullam nisi urbe ac moenibus salvis salutem sperare. ubi conticuerit tumultus, tum in curiam patres revocandos consulendumque de urbis custodia esse.</p>
<p>56. Cum in hanc sententiam pedibus omnes issent summotaque foro per<a class="footnoteLink" href="#note_LCL233_360_65" id="target_note_LCL233_360_65"><sup>65</sup></a> magistratus turba patres diversi adsedandos tumultus discessissent, tum demum litterae a C. Terentio consule allatae sunt: <span class="br"></span><span class="lineNumber">2</span><span class="br"></span>L. Aemilium consulem exercitumque caesum; sese Canusi esse, reliquias tantae cladis velut ex naufragio colligentem; ad decem milia militum ferme esse incompositorum inordinatorumque; <span class="br"></span><span class="lineNumber">3</span><span class="br"></span>Poenum sedere ad Cannas, in captivorum pretiis praedaque alia nec victoris animo nec magni ducis more nundinantem.</p>
<p><span class="br"></span><span class="lineNumber">4</span><span class="br"></span>Tum privatae quoque per domos clades volgatae sunt 


</p></section><notes><section class="footnotes"><ul><li class="note" id="note_LCL233_360_65"><a class="footnoteCrossrefLink" href="#target_note_LCL233_360_65" title="Click to highlight in text"><sup class="lineRef">65</sup>&lt;per&gt; magistratus <span class="italic">ed. Ven. 1495</span>: magistratus <span class="italic">P</span>: &lt;a&gt; magistrat&lt;ib&gt;us <span class="italic">Walters</span></a></li><script type="text/javascript">document.getElementById('note_LCL233_360_65').style.display = "none";</script></ul></section></notes></section>