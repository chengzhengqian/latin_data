<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 et aeris gravis viginti milia. <span class="br"></span><span class="lineNumber">3</span><span class="br"></span>legati et ad Philippum Macedonum regem missi ad deposcendum Demetrium Pharium, qui bello victus ad eum fugisset, <span class="br"></span><span class="lineNumber">4</span><span class="br"></span>et alii in Ligures ad expostulandum quod Poenum opibus auxiliisque suis iuvissent, simul ad visendum ex propinquo quae in Boiis atque Insubribus gererentur. <span class="br"></span><span class="lineNumber">5</span><span class="br"></span>ad Pinnem quoque regem inIllyrios legati missi ad stipendium, cuius dies exierat, poscendum aut, si diem proferri vellet, obsides accipiendos. <span class="br"></span><span class="lineNumber">6</span><span class="br"></span>adeo, etsi bellum ingens in cervicibus erat, nullius usquam terrarum rei cura Romanos, ne longinquae quidem, effugiebat.</p>
<p><span class="br"></span><span class="lineNumber">7</span><span class="br"></span>In religionem etiam venit aedem Concordiae, quam per seditionem militarem biennio ante L. Manlius praetor in Gallia vovisset, locatam ad id tempus non esse. <span class="br"></span><span class="lineNumber">8</span><span class="br"></span>itaque duumviri ad eam rem creati a M. Aemilio praetore urbano, C. Pupius et Caeso Quinctius Flamininus, aedem in arce faciendam locaverunt.</p>
<p><span class="br"></span><span class="lineNumber">9</span><span class="br"></span>Ab eodem praetore ex senatus consulto litterae ad consules missae ut, si iis videretur, alter eorum ad consules creandos Romam veniret; se in eam diem quam iussissent comitia edicturum. <span class="br"></span><span class="lineNumber">10</span><span class="br"></span>ad haec a consulibus rescriptum sine 





</p></section><notes></notes></section>