<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
negat consilii rem esse Scipio iuvenis, fatalis dux huiusce belli: <span class="br"></span><span class="lineNumber">7</span><span class="br"></span>audendum atque agendum, non consultandum ait in tanto malo esse. irent secum extemplo armati qui rem publicam salvam vellent; <span class="br"></span><span class="lineNumber">8</span><span class="br"></span>nulla verius quam ubi ea cogitentur hostium castra esse.</p>
<p><span class="br"></span><span class="lineNumber">9</span><span class="br"></span>Pergit ire sequentibus paucis in hospitium Metelli, et cum concilium ibi iuvenum de quibus allatum erat invenisset, stricto super capita consultantium gladio, <span class="br"></span><span class="lineNumber">10</span><span class="br"></span>“Ex mei animi sententia” inquit “ut ego rem publicam populi Romani non deseram neque alium civem Romanum deserere patiar; <span class="br"></span><span class="lineNumber">11</span><span class="br"></span>si sciens fallo, tum me, Iuppiter optime maxime,<a class="footnoteLink" href="#note_LCL233_354_60" id="target_note_LCL233_354_60"><sup>60</sup></a> domum familiam remque meam pessimo leto adficias.<a class="footnoteLink" href="#note_LCL233_354_61" id="target_note_LCL233_354_61"><sup>61</sup></a> <span class="br"></span><span class="lineNumber">12</span><span class="br"></span>in haec verba, L. Caecili, iures postulo, ceterique qui adestis. qui non iuraverit in se hunc gladium strictum esse sciat.”</p>
<p><span class="br"></span><span class="lineNumber">13</span><span class="br"></span>Haud secus pavidi quam si victorem Hannibalem cernerent, iurant omnes custodiendosque semet ipsos Scipioni tradunt.</p>
<p>54. Eo tempore quo haec Canusi agebantur Venusiam ad consulem ad quattuor milia et quingenti pedites equitesque, qui sparsi fuga per agros fuerant, pervenere. <span class="br"></span><span class="lineNumber">2</span><span class="br"></span>eos omnes Venusini per familias benigne accipiendos curandosque cum divisissent, in singulos equites togas et tunicas et quadrigatos nummos quinos vicenos, et pediti denos et arma quibus deerant dederunt, <span class="br"></span><span class="lineNumber">3</span><span class="br"></span>ceteraque publice ac 




</p></section><notes><section class="footnotes"><ul><li class="note" id="note_LCL233_354_60"><a class="footnoteCrossrefLink" href="#target_note_LCL233_354_60" title="Click to highlight in text"><sup class="lineRef">60</sup>optime maxime <span class="italic">P</span>: optimus Maximus <span class="italic">A<sup>v</sup></span></a></li><script type="text/javascript">document.getElementById('note_LCL233_354_60').style.display = "none";</script><li class="note" id="note_LCL233_354_61"><a class="footnoteCrossrefLink" href="#target_note_LCL233_354_61" title="Click to highlight in text"><sup class="lineRef">61</sup>adficias <span class="italic">C<sup>c</sup>A</span>: adficiat <span class="italic">P</span></a></li><script type="text/javascript">document.getElementById('note_LCL233_354_61').style.display = "none";</script></ul></section></notes></section>