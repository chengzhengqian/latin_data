<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
octo milia peditum et equites ad quingentos ducentem in castra, ab tergo cum apparuisset Hannibali, speciem parti utrique praebuisse novi praesidii cum Q. Fabio ab Roma venientis. <span class="br"></span><span class="lineNumber">13</span><span class="br"></span>Hannibalem, insidiarum quoque aliquid timentem, recepisse suos, Romanum insecutum adiuvante Samnite duo castella eo die expugnasse. <span class="br"></span><span class="lineNumber">14</span><span class="br"></span>sex milia hostium caesa, quinque admodum Romanorum; tamen in tam pari prope clade famam vanam egregiae victoriae cum vanioribus litteris magistri equitum Romam perlatam.</p>
<p>25. De iis rebus persaepe et in senatu et in contione actum est. <span class="br"></span><span class="lineNumber">2</span><span class="br"></span>cum laeta civitate dictator unus nihil nec famae nec litteris crederet, ut vera omnia essent, secunda se magis quam adversa timere diceret, <span class="br"></span><span class="lineNumber">3</span><span class="br"></span>tum M. Metilius tribunus plebis id enimvero ferendum esse negat, <span class="br"></span><span class="lineNumber">4</span><span class="br"></span>non praesentem solum dictatorem obstitisse rei bene gerendae sed absentem etiam gestae obstare, et in ducendo bello sedulo<a class="footnoteLink" href="#note_LCL233_272_19" id="target_note_LCL233_272_19"><sup>19</sup></a> tempus terere quo diutius in magistratu sit solusque et Romae et in exercitu imperium habeat. <span class="br"></span><span class="lineNumber">5</span><span class="br"></span>quippe consulum alterum in acie cecidisse, alterum specie classis Punicae persequendae procul ab Italia ablegatum; <span class="br"></span><span class="lineNumber">6</span><span class="br"></span>duos praetores Sicilia atque Sardinia occupatos, quarum neutra hoc tempore provincia praetore egeat; M. Minucium magistrum 



</p></section><notes><section class="footnotes"><ul><li class="note" id="note_LCL233_272_19"><a class="footnoteCrossrefLink" href="#target_note_LCL233_272_19" title="Click to highlight in text"><sup class="lineRef">19</sup>et in ducendo bello sedulo <span class="italic">A<sup>c</sup></span>: <span class="italic">sic, sed</span> ac sedulo <span class="italic">P</span>: <span class="italic">del. </span>et in ducendo bello <span class="italic">Frigell</span>: et &lt;de&gt; indu&lt;stria trah&gt;endo bello ac sedulo <span class="italic">M. MÃ¼ller</span></a></li><script type="text/javascript">document.getElementById('note_LCL233_272_19').style.display = "none";</script></ul></section></notes></section>