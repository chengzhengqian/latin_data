<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
adeoque totam urbem opplevit luctus ut sacrum anniversarium Cereris intermissum sit, quia nec lugentibus id facere est fas nec ulla in illa tempestate matrona expers luctus fuerat. <span class="br"></span><span class="lineNumber">5</span><span class="br"></span>itaque ne ob eandem causam alia quoque sacra publica aut privata desererentur, senatus consulto diebus triginta luctus est finitus.</p>
<p><span class="br"></span><span class="lineNumber">6</span><span class="br"></span>Ceterum cum sedato urbis tumultu revocati in curiam patres essent, aliae insuper ex Sicilia litterae allatae sunt ab T. Otacilio propraetore, <span class="br"></span><span class="lineNumber">7</span><span class="br"></span>regnum Hieronis classe Punica vastari; cui cum opem imploranti ferre †vellent nuntiatum his est†<a class="footnoteLink" href="#note_LCL233_362_66" id="target_note_LCL233_362_66"><sup>66</sup></a> aliam classem ad Aegates insulas stare paratam instructamque, <span class="br"></span><span class="lineNumber">8</span><span class="br"></span>ut ubi se versum ad tuendam Syracusanam oram Poeni sensissent, Lilybaeum extemplo provinciamque aliam Romanam adgrederentur; itaque classe opus esse, si regem socium Siciliamque tueri vellent.</p>
<p>57. Litteris consulis praetorisque &lt;...&gt;<a class="footnoteLink" href="#note_LCL233_362_67" id="target_note_LCL233_362_67"><sup>67</sup></a> M. Claudium, qui classi ad Ostiam stanti praeesset, Canusium ad exercitum mittendum scribendumque consuli ut cum praetori exercitum tradidisset, primo quoque tempore, quantum per commodum rei publicae fieri posset, Romam veniret.</p>
</section><notes><section class="footnotes"><ul><li class="note" id="note_LCL233_362_66"><a class="footnoteCrossrefLink" href="#target_note_LCL233_362_66" title="Click to highlight in text"><sup class="lineRef">66</sup>†vellent ... his est† <span class="italic">P</span>: vellet ... sibi esse <span class="italic">Mog</span>.: vellent &lt;sui&gt; ... his esse <span class="italic">Heerwagen</span>: <span class="italic">sic, sed</span> &lt;a se missi&gt; <span class="italic">Weiss</span>., &lt;praefecti ab se missi&gt; <span class="italic">W-C</span></a></li><script type="text/javascript">document.getElementById('note_LCL233_362_66').style.display = "none";</script><li class="note" id="note_LCL233_362_67"><a class="footnoteCrossrefLink" href="#target_note_LCL233_362_67" title="Click to highlight in text"><sup class="lineRef">67</sup><span class="italic">lac. ind.</span> <span class="italic">Briscoe</span>: perlectis <span class="italic">E<sup>z</sup></span>: lectis censent <span class="italic">vel</span> perlectis censuerunt <span class="italic">dett</span>: (<span class="italic">om</span>. litteris) &lt;censuerent praetorem&gt; <span class="italic">Gron</span>.: &lt;lectis, senatus&gt; censuere patres (<span class="italic">vel</span> censuit senatus) <span class="italic">Walters</span></a></li><script type="text/javascript">document.getElementById('note_LCL233_362_67').style.display = "none";</script></ul></section></notes></section>