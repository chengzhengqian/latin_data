<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ad octo milia fuisse dicuntur fortissimorum virorum. consulem quoque Romanum conquisitum sepultumque quidam auctores sunt.</p>
<p><span class="br"></span><span class="lineNumber">7</span><span class="br"></span>Eos qui Canusium perfugerant mulier Apula nomine Busa, genere clara ac divitiis, moenibus tantum tectisque a Canusinis acceptos, frumento veste viatico etiam iuvit, pro qua ei munificentia postea bello perfecto ab senatu honores habiti sunt.</p>
<p>53. Ceterum cum ibi tribuni militum quattuor essent, Fabius<a class="footnoteLink" href="#note_LCL233_352_59" id="target_note_LCL233_352_59"><sup>59</sup></a> Maximus de legione prima, cuius pater priore anno dictator fuerat, <span class="br"></span><span class="lineNumber">2</span><span class="br"></span>et de legione secunda L. Publicius Bibulus et P. Cornelius Scipio, et de legione tertia Ap. Claudius Pulcher, qui proxime aedilis fuerat,<span class="br"></span><span class="lineNumber">3</span><span class="br"></span> omnium consensu ad P. Scipionem, admodum adulescentem, et ad Ap. Claudium summa imperii delata est. <span class="br"></span><span class="lineNumber">4</span><span class="br"></span>quibus consultantibus inter paucos de summa rerum nuntiat P. Furius Philus, consularis viri filius, nequiquam eos perditam spem fovere; desperatam comploratamque rem esse publicam: <span class="br"></span><span class="lineNumber">5</span><span class="br"></span>nobiles iuvenes quosdam, quorum principem L. Caecilium Metellum, mare ac naves spectare, ut deserta Italia ad regum aliquem transfugiant.</p>
<p><span class="br"></span><span class="lineNumber">6</span><span class="br"></span>Quod malum, praeterquam atrox, super tot clades etiam novum, cum stupore ac miraculo torpidos defixisset qui aderant et consilium advocandum de eo censerent, 



</p></section><notes><section class="footnotes"><ul><li class="note" id="note_LCL233_352_59"><a class="footnoteCrossrefLink" href="#target_note_LCL233_352_59" title="Click to highlight in text"><sup class="lineRef">59</sup>Fabius <span class="italic">P</span>: &lt;Q.&gt; Fabius <span class="italic">Weiss</span>.</a></li><script type="text/javascript">document.getElementById('note_LCL233_352_59').style.display = "none";</script></ul></section></notes></section>