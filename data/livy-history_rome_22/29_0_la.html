<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
spirantium miraculo attoniti constiterunt; <span class="br"></span><span class="lineNumber">6</span><span class="br"></span>deinde ut humana apparuit fraus, tum vero insidias rati esse, cum maiore tumultu concitant se in fugam. levi quoque armaturae hostium incurrere; ceterum nox aequato timore neutros pugnam incipientes ad lucem tenuit. <span class="br"></span><span class="lineNumber">7</span><span class="br"></span>interea toto agmine Hannibal transducto per saltum et quibusdam in ipso saltu hostium oppressis in agro Allifano posuit castra.</p>
<p>18. Hunc tumultum sensit Fabius; ceterum et insidias esse ratus et ab nocturno utique abhorrens certamine, suos munimentis tenuit. <span class="br"></span><span class="lineNumber">2</span><span class="br"></span>luce prima sub iugo montis proelium fuit, quo interclusam ab suis levem armaturam facile (etenim numero aliquantum praestabant) Romani superassent, nisi Hispanorum cohors ad id ipsum remissa ab Hannibale supervenisset. <span class="br"></span><span class="lineNumber">3</span><span class="br"></span>ea adsuetior montibus et ad concursandum inter saxa rupesque aptior ac levior cum velocitate corporum, tum armorum habitu, campestrem hostem, gravem armis statariumque, pugnae genere facile elusit. <span class="br"></span><span class="lineNumber">4</span><span class="br"></span>ita haudquaquam pari certamine digressi, Hispani fere omnes incolumes, Romani aliquot suis amissis in castra contenderunt.</p>
<p><span class="br"></span><span class="lineNumber">5</span><span class="br"></span>Fabius quoque movit castra transgressusque saltum super Allifas loco alto ac munito consedit. <span class="br"></span><span class="lineNumber">6</span><span class="br"></span>tum, per Samnium Romam se petere simulans, Hannibal usque in Paelignos
</p></section><notes></notes></section>