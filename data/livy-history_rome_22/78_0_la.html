<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>P. Sempronius Tuditanus tribunus militum “capi ergo mavoltis” inquit “ab avarissimo et crudelissimo hoste aestimarique capita vestra et exquiri pretia ab interrogantibus Romanus civis sis an Latinus socius, et ex tua contumelia et miseria alteri honos quaeratur? <span class="br"></span><span class="lineNumber">7</span><span class="br"></span>non tu, si quidem L. Aemili consulis, qui se bene mori quam turpiter vivere maluit, et tot fortissimorum virorum qui circa eum cumulati iacent cives estis. <span class="br"></span><span class="lineNumber">8</span><span class="br"></span>sed antequam opprimit lux maioraque hostium agmina obsaepiunt iter, per hos, qui inordinati atque incompositi obstrepunt portis, erumpamus. <span class="br"></span><span class="lineNumber">9</span><span class="br"></span>ferro atque audacia via fit quamvis per confertos hostes. cuneo quidem hoc laxum atque solutum agmen, ut si nihil obstet, disicias. itaque ite mecum qui et vosmet ipsos et rem publicam salvam voltis.”</p>
<p><span class="br"></span><span class="lineNumber">10</span><span class="br"></span>Haec ubi dicta dedit, stringit gladium cuneoque facto per medios vadit hostes, <span class="br"></span><span class="lineNumber">11</span><span class="br"></span>et cum in latus dextrum quod patebat Numidae iacularentur, translatis in dextrum scutis in maiora castra ad sescenti evaserunt atque inde protinus alio magno agmine adiuncto Canusium incolumes perveniunt. <span class="br"></span><span class="lineNumber">12</span><span class="br"></span>haec apud victos magis impetu animorum, quos ingenium suum cuique aut fors dabat, quam ex consilio ipsorum aut imperio cuiusquam agebatur.</p>
<p>51. Hannibali victori cum ceteri circumfusi gratularentur suaderentque ut tanto perfunctus bello diei quod reliquum

</p></section><notes></notes></section>