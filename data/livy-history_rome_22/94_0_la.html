<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Calpurnius<a class="footnoteLink" href="#note_LCL233_378_70" id="target_note_LCL233_378_70"><sup>70</sup></a> Flamma trecentis voluntariis, cum ad tumulum eos capiendum situm inter medios duceret hostes, dixit ‘Moriamur, milites, et morte nostra eripiamus ex obsidione circumventas legiones,’ <span class="br"></span><span class="lineNumber">12</span><span class="br"></span>si hoc P. Sempronius diceret, nec viros quidem nec Romanos vos duceret,<a class="footnoteLink" href="#note_LCL233_378_71" id="target_note_LCL233_378_71"><sup>71</sup></a> si nemo tantae virtutis exstitisset comes. <span class="br"></span><span class="lineNumber">13</span><span class="br"></span>viam non ad gloriam magis quam ad salutem ferentem demonstrat; reduces in patriam ad parentes, ad coniuges ac liberos facit. ut servemini, deest vobis animus: <span class="br"></span><span class="lineNumber">14</span><span class="br"></span>quid, si moriendum pro patria esset, faceretis?</p>
<p>“Quinquaginta milia civium sociorumque circa vos eo ipso die caesa iacent. si tot exempla virtutis non movent, nihil unquam movebit; si tanta clades vilem vitam non fecit, nulla faciet.</p>
<p><span class="br"></span><span class="lineNumber">15</span><span class="br"></span>“Liberi atque incolumes desiderate patriam; immo desiderate, dum patria est, dum cives eius estis. sero nunc desideratis, deminuti capite, abalienati iure civium, servi Carthaginiensium facti. <span class="br"></span><span class="lineNumber">16</span><span class="br"></span>pretio redituri estis eo unde ignavia ac nequitia abistis? P. Sempronium civem vestrum non audistis arma capere ac sequi se iubentem; Hannibalem post paulo audistis castra prodi et arma tradi iubentem.</p>
</section><notes><section class="footnotes"><ul><li class="note" id="note_LCL233_378_70"><a class="footnoteCrossrefLink" href="#target_note_LCL233_378_70" title="Click to highlight in text"><sup class="lineRef">70</sup>Calpurnius <span class="italic">P</span>: &lt;M.&gt; Calpurnius <span class="italic">H.J.M.</span></a></li><script type="text/javascript">document.getElementById('note_LCL233_378_70').style.display = "none";</script><li class="note" id="note_LCL233_378_71"><a class="footnoteCrossrefLink" href="#target_note_LCL233_378_71" title="Click to highlight in text"><sup class="lineRef">71</sup>quidem ... duceret <span class="italic">P</span>: &lt;e&gt;quidem ... ducerem <span class="italic">Koch</span></a></li><script type="text/javascript">document.getElementById('note_LCL233_378_71').style.display = "none";</script></ul></section></notes></section>