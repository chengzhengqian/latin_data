<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
et viginti additae, permissumque est ut, si e re publica censeret esse, in Africam traiceret.</p>
<p>38. Dilectu perfecto consules paucos morati dies dum ab sociis ac nomine Latino venirent milites. <span class="br"></span><span class="lineNumber">2</span><span class="br"></span>tum, quod nunquam antea factum erat, iure iurando ab tribunis militum adacti milites; <span class="br"></span><span class="lineNumber">3</span><span class="br"></span>nam ad eam diem nihil praeter sacramentum fuerat iussu consulum conventuros neque iniussu abituros; et ubi ad decuriandum aut centuriandum<a class="footnoteLink" href="#note_LCL233_310_39" id="target_note_LCL233_310_39"><sup>39</sup></a> convenissent, sua voluntate ipsi inter sese decuriati equites, <span class="br"></span><span class="lineNumber">4</span><span class="br"></span>centuriati pedites coniurabant sese fugae atque formidinis ergo non abituros neque ex ordine recessuros nisi teli sumendi aut petendi et aut hostis feriendi aut civis servandi causa. <span class="br"></span><span class="lineNumber">5</span><span class="br"></span>id ex voluntario inter ipsos foedere ad tribunos ac legitimam iuris iurandi adactionem translatum.</p>
<p><span class="br"></span><span class="lineNumber">6</span><span class="br"></span>Contiones, priusquam ab urbe signa moverentur, consulis Varronis multae ac feroces fuere denuntiantis bellum arcessitum in Italiam ab nobilibus, mansurumque in visceribus rei publicae <span class="br"></span><span class="lineNumber">7</span><span class="br"></span>si plures Fabios imperatores haberet, se quo die hostem vidisset perfecturum. <span class="br"></span><span class="lineNumber">8</span><span class="br"></span>collegae eius Pauli una, pridie quam ex urbe proficisceretur, contio fuit, verior quam gratior populo, qua nihil inclementer in Varronem dictum nisi id modo, <span class="br"></span><span class="lineNumber">9</span><span class="br"></span>mirari se †quod ne qui†<a class="footnoteLink" href="#note_LCL233_310_40" id="target_note_LCL233_310_40"><sup>40</sup></a> dux 




</p></section><notes><section class="footnotes"><ul><li class="note" id="note_LCL233_310_39"><a class="footnoteCrossrefLink" href="#target_note_LCL233_310_39" title="Click to highlight in text"><sup class="lineRef">39</sup>ad decuriandum aut centuriandum <span class="italic">Madvig</span>: ad decuriatum aut centuriatum <span class="italic">P</span>:<span class="italic"> del</span>. ad <span class="italic">Lipsius</span>: <span class="italic">del.</span> <span class="italic">C.F. Müller</span></a></li><script type="text/javascript">document.getElementById('note_LCL233_310_39').style.display = "none";</script><li class="note" id="note_LCL233_310_40"><a class="footnoteCrossrefLink" href="#target_note_LCL233_310_40" title="Click to highlight in text"><sup class="lineRef">40</sup>†quod ne qui† <span class="italic">P</span>: quidni, qui <span class="italic">Zachariae</span>: quo modo <span class="italic">Valla</span>: qui <span class="italic">Haupt</span>: quo modo qui <span class="italic">Conway</span></a></li><script type="text/javascript">document.getElementById('note_LCL233_310_40').style.display = "none";</script></ul></section></notes></section>