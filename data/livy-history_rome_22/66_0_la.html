<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ac novorum maxime militum esse. <span class="br"></span><span class="lineNumber">5</span><span class="br"></span>et omnia ei hostium haud secus quam sua nota erant: dissimiles discordesque imperitare, duas prope partes tironum militum in exercitu esse. <span class="br"></span><span class="lineNumber">6</span><span class="br"></span>itaque locum et tempus insidiis aptum se habere ratus, nocte proxima nihil praeter arma ferente secum milite castra plena omnis fortunae publicae privataeque relinquit, <span class="br"></span><span class="lineNumber">7</span><span class="br"></span>transque proximos montes laeva pedites instructos condit, dextra equites, impedimenta per conuallem mediam traducit, <span class="br"></span><span class="lineNumber">8</span><span class="br"></span>ut diripiendis velut desertis fuga dominorum castris occupatum impeditumque hostem opprimeret. <span class="br"></span><span class="lineNumber">9</span><span class="br"></span>crebri relicti in castris ignes, ut fides fieret dum ipse longius spatium fuga praeciperet falsa imagine castrorum, sicut Fabium priore anno frustratus esset, tenere in locis consules voluisse.</p>
<p>42. Ubi inluxit, subductae primo stationes, deinde propius adeuntibus insolitum silentium admirationem fecit. <span class="br"></span><span class="lineNumber">2</span><span class="br"></span>tum satis comperta solitudine in castris concursus fit ad praetoria consulum nuntiantium fugam hostium adeo trepidam ut tabernaculis stantibus castra reliquerint, quoque fuga obscurior esset, crebros etiam relictos ignes. <span class="br"></span><span class="lineNumber">3</span><span class="br"></span>clamor inde ortus ut signa proferri iuberent ducerentque ad persequendos hostes ac protinus castra diripienda et consul alter velut unus turbae militaris erat: <span class="br"></span><span class="lineNumber">4</span><span class="br"></span>Paullus etiam atque etiam dicere providendum praecavendumque esse; postremo,

</p></section><notes></notes></section>