<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ingentem cladem, fugam tamen terroremque latius Numidae fecerunt; <span class="br"></span><span class="lineNumber">11</span><span class="br"></span>nec tamen is terror, cum omnia bello flagrarent, fide socios dimovit, videlicet quia iusto et moderato regebantur imperio nec abnuebant, quod unum vinculum fidei est, melioribus parere.</p>
<p>14. Ut vero, postquam ad Volturnum flumen castra sunt posita, exurebatur amoenissimus Italiae ager villaeque passim incendiis fumabant, per iuga Massici montis Fabio ducente, tum prope de integro seditio accensa; <span class="br"></span><span class="lineNumber">2</span><span class="br"></span>quieverant enim per paucos dies, quia, cum celerius solito ductum agmen esset, festinari ad prohibendam populationibus Campaniam crediderant. <span class="br"></span><span class="lineNumber">3</span><span class="br"></span>Ut vero in extrema iuga Massici montis ventum est et hostes sub oculis erant Falerni agri colonorumque Sinuessae tecta urentes, nec ulla erat mentio pugnae, <span class="br"></span><span class="lineNumber">4</span><span class="br"></span>“Spectatum huc” inquit Minucius “ad rem fruendam oculis, sociorum caedes et incendia venimus? nec, si nullius alterius nos ne civium quidem horum pudet, quos Sinuessam colonos patres nostri miserunt, ut ab Samnite hoste tuta haec ora esset, <span class="br"></span><span class="lineNumber">5</span><span class="br"></span>quam nunc non vicinus Samnis urit sed Poenus advena, ab extremis orbis terrarum terminis nostra cunctatione et socordia iam huc progressus? <span class="br"></span><span class="lineNumber">6</span><span class="br"></span>tantum pro! degeneramus a patribus nostris ut praeter quam oram illi Punicas vagari classes dedecus esse imperii sui duxerint, eam nunc plenam hostium Numidarumque



</p></section><notes></notes></section>