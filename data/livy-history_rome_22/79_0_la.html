<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 esset noctisque insequentis quietem et ipse sibi sumeret et fessis daret militibus, <span class="br"></span><span class="lineNumber">2</span><span class="br"></span>Maharbal praefectus equitum, minime cessandum ratus, “Immo ut quid hac pugna sit actum scias, die quinto” inquit “victor in Capitolio epulaberis. sequere; cum equite, ut prius venisse quam venturum sciant, praecedam.”</p>
<p><span class="br"></span><span class="lineNumber">3</span><span class="br"></span>Hannibali nimis laeta res est visa maiorque quam ut eam statim capere animo posset. itaque voluntatem se laudare Maharbalis ait; ad consilium pensandum temporis opus esse. <span class="br"></span><span class="lineNumber">4</span><span class="br"></span>tum Maharbal, “non omnia nimirum eidem di dedere. vincere scis, Hannibal, victoria uti nescis.” mora eius diei satis creditur saluti fuisse urbi atque imperio.</p>
<p><span class="br"></span><span class="lineNumber">5</span><span class="br"></span>Postero die ubi primum inluxit, ad spolia legenda foedamque etiam hostibus spectandam stragem insistunt. <span class="br"></span><span class="lineNumber">6</span><span class="br"></span>iacebant tot Romanorum milia, pedites passim equitesque, ut quem cuique fors aut pugna iunxerat aut fuga; adsurgentes quidam ex strage media cruenti, quos stricta matutino frigore excitaverant volnera, ab hoste oppressi sunt; <span class="br"></span><span class="lineNumber">7</span><span class="br"></span>quosdam et iacentes vivos succisis feminibus poplitibusque invenerunt, nudantes cervicem iugulumque et reliquum sanguinem iubentes haurire; <span class="br"></span><span class="lineNumber">8</span><span class="br"></span>inventi quidam sunt mersis in effossam terram capitibus quos sibi ipsos fecisse foveas obruentesque ora superiecta humo interclusisse spiritum apparebat. <span class="br"></span><span class="lineNumber">9</span><span class="br"></span>praecipue convertit omnes subtractus Numida mortuo superincubanti Romano vivus 
</p></section><notes></notes></section>