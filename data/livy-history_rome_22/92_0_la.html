<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
tamen nobis vita opus esse censeamus cum indigni ut redimeremur vobis visi simus. <span class="br"></span><span class="lineNumber">18</span><span class="br"></span>rediere Romam quondam remissi a Pyrrho sine pretio captivi; sed rediere cum legatis, primoribus civitatis, ad redimendos sese missis. redeam ego in patriam trecentis nummis non aestimatus civis? <span class="br"></span><span class="lineNumber">19</span><span class="br"></span>suum quisque animum, patres conscripti. scio in discrimine esse vitam corpusque meum; magis me famae periculum movet, ne a vobis damnati ac repulsi abeamus; neque enim vos pretio pepercisse homines credent.”</p>
<p>60. Ubi is finem fecit, extemplo ab ea turba quae in comitio erat clamor flebilis est sublatus manusque ad curiam tendebant, orantes ut sibi liberos fratres cognatos redderent. <span class="br"></span><span class="lineNumber">2</span><span class="br"></span>feminas quoque metus ac necessitas in foro turbae virorum immiscuerat.</p>
<p>Senatus summotis arbitris consuli coeptus. <span class="br"></span><span class="lineNumber">3</span><span class="br"></span>ibi cum sententiis variaretur et alii redimendos de publico, alii nullam publice impensam faciendam nec prohibendos ex privato redimi—<span class="br"></span><span class="lineNumber">4</span><span class="br"></span>si quibus argentum in praesentia deesset, dandam ex aerario pecuniam mutuam praedibusque ac praediis cavendum populo censerent—<span class="br"></span><span class="lineNumber">5</span><span class="br"></span>tum T. Manlius Torquatus, priscae ac nimis durae, ut plerisque videbatur, severitatis, interrogatus sententiam ita locutus fertur:</p>
<p><span class="br"></span><span class="lineNumber">6</span><span class="br"></span>“Si tantummodo postulassent legati pro iis qui in hostium potestate sunt ut redimerentur, sine ullius insectatione eorum brevi sententiam peregissem; <span class="br"></span><span class="lineNumber">7</span><span class="br"></span>quid enim 

</p></section><notes></notes></section>