<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
popularis ex dictatoria invidia petiit scitique plebis unus gratiam tulit.</p>
<p><span class="br"></span><span class="lineNumber">5</span><span class="br"></span>Omnes eam rogationem, quique Romae quique in exercitu erant, aequi atque iniqui, praeter ipsum dictatorem in contumeliam eius latam acceperunt. <span class="br"></span><span class="lineNumber">6</span><span class="br"></span>ipse, qua gravitate animi criminantes se ad multitudinem inimicos tulerat, eadem et populi in se saevientis iniuriam tulit; <span class="br"></span><span class="lineNumber">7</span><span class="br"></span>acceptisque in ipso itinere litteris senatus<a class="footnoteLink" href="#note_LCL233_278_20" id="target_note_LCL233_278_20"><sup>20</sup></a> de aequato imperio, satis fidens haudquaquam cum imperii iure artem imperandi aequatam, cum invicto a civibus hostibusque animo ad exercitum rediit.</p>
<p>27. Minucius vero cum iam ante vix tolerabilis fuisset rebus secundis ac favore volgi, <span class="br"></span><span class="lineNumber">2</span><span class="br"></span>tum utique immodice immodesteque non Hannibale magis victo ab se quam Q. Fabio gloriari: <span class="br"></span><span class="lineNumber">3</span><span class="br"></span>illum in rebus asperis unicum ducem ac parem quaesitum Hannibali, maiorem minori, dictatorem magistro equitum, quod nulla memoria habeat annalium, iussu populi aequatum in eadem civitate in qua magistri equitum virgas ac secures dictatoris tremere atque horrere soliti sint; <span class="br"></span><span class="lineNumber">4</span><span class="br"></span>tantum suam felicitatem virtutemque enituisse. ergo secuturum se fortunam suam, si dictator in 



</p></section><notes><section class="footnotes"><ul><li class="note" id="note_LCL233_278_20"><a class="footnoteCrossrefLink" href="#target_note_LCL233_278_20" title="Click to highlight in text"><sup class="lineRef">20</sup>senatus <span class="italic">E<sup>c</sup></span>: s̄.c̄. <span class="italic">P</span></a></li><script type="text/javascript">document.getElementById('note_LCL233_278_20').style.display = "none";</script></ul></section></notes></section>