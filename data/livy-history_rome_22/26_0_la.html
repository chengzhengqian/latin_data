<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 Calliculam montem et Casilinum occupat modicis praesidiis, <span class="br"></span><span class="lineNumber">4</span><span class="br"></span>quae urbs Volturno flumine dirempta Falernum a Campano agro dividit; ipse iugis iisdem exercitum reducit, misso exploratum cum quadringentis equitibus sociorum L. Hostilio Mancino.</p>
<p><span class="br"></span><span class="lineNumber">5</span><span class="br"></span>Qui, ex turba iuvenum audientium saepe ferociter contionantem magistrum equitum, progressus primo exploratoris modo ut ex tuto specularetur hostem, ubi vagos passim per vicos Numidas...<a class="footnoteLink" href="#note_LCL233_242_13" id="target_note_LCL233_242_13"><sup>13</sup></a> per occasionem etiam paucos occidit, <span class="br"></span><span class="lineNumber">6</span><span class="br"></span>extemplo occupatus certamine est animus excideruntque praecepta dictatoris, qui quantum tuto posset progressum prius recipere sese iusserat quam in conspectum hostium veniret. <span class="br"></span><span class="lineNumber">7</span><span class="br"></span>Numidae alii atque alii, occursantes refugientesque, ad castra prope ipsa eum cum fatigatione equorum atque hominum pertraxere.<span class="br"></span><span class="lineNumber">8</span><span class="br"></span> inde Carthalo, penes quem summa equestris imperii erat, concitatis equis invectus, cum priusquam ad coniectum teli veniret avertisset hostes, quinque ferme milia continenti cursu secutus est fugientes. <span class="br"></span><span class="lineNumber">9</span><span class="br"></span>Mancinus postquam nec hostem desistere sequi nec spem vidit effugiendi esse, cohortatus suos in proelium rediit, omni parte virium impar. <span class="br"></span><span class="lineNumber">10</span><span class="br"></span>itaque ipse et delecti equitum circumventi occiduntur; ceteri effuso rursus cursu Cales primum, inde prope inviis callibus ad dictatorem perfugerunt.</p>
</section><notes><section class="footnotes"><ul><li class="note" id="note_LCL233_242_13"><a class="footnoteCrossrefLink" href="#target_note_LCL233_242_13" title="Click to highlight in text"><sup class="lineRef">13</sup><span class="italic">sic lac. ind. Briscoe</span>:<span class="italic"> </span>&lt;vidit&gt;<span class="italic"> hic Mog., post </span>vicos<span class="italic"> Otto</span>:<span class="italic"> &lt;</span>prospexit&gt;<span class="italic"> C. Heraeus</span>: &lt;prospectavit&gt; <span class="italic">H.J.M.</span></a></li><script type="text/javascript">document.getElementById('note_LCL233_242_13').style.display = "none";</script></ul></section></notes></section>