<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
portas evecti sunt. <span class="br"></span><span class="lineNumber">4</span><span class="br"></span>id vero adeo<a class="footnoteLink" href="#note_LCL233_332_51" id="target_note_LCL233_332_51"><sup>51</sup></a> indignum visum ab tumultuario auxilio iam etiam castra Romana terreri, ut ea modo una causa ne extemplo transirent flumen derigerentque aciem tenuerit Romanos quod summa imperii eo die penes Paullum fuerit.</p>
<p><span class="br"></span><span class="lineNumber">5</span><span class="br"></span>Itaque postero die Varro, cui sors eius diei imperii erat, nihil consulto collega signum proposuit instructasque copias flumen traduxit, sequente Paullo quia magis non probare quam non adiuvare consilium poterat.<span class="br"></span><span class="lineNumber">6</span><span class="br"></span> transgressi flumen eas quoque quas in castris minoribus habuerant copias suis adiungunt atque ita instruunt aciem in dextro cornu—id erat flumini propius—Romanos equites locant, deinde pedites: <span class="br"></span><span class="lineNumber">7</span><span class="br"></span>laevum cornu extremi equites sociorum, intra pedites, ad medium iuncti legionibus Romanis, tenuerunt: iaculatores cum ceteris<a class="footnoteLink" href="#note_LCL233_332_52" id="target_note_LCL233_332_52"><sup>52</sup></a> levium armorum auxiliis prima acies facta. <span class="br"></span><span class="lineNumber">8</span><span class="br"></span>consules cornua tenuere, Terentius laevum, Aemilius dextrum: Gemino Seruilio media pugna tuenda data.</p>
<p>46. Hannibal luce prima Baliaribus levique alia armatura praemissa transgressus flumen, ut quosque traduxerat, ita in acie locabat, <span class="br"></span><span class="lineNumber">2</span><span class="br"></span>Gallos Hispanosque equites prope ripam laevo in cornu adversus Romanum equitatum; <span class="br"></span><span class="lineNumber">3</span><span class="br"></span>dextrum cornu Numidis equitibus datum, media acie peditibus firmata ita ut Afrorum utraque cornua essent, interponerentur his medii Galli atque Hispani. <span class="br"></span><span class="lineNumber">4</span><span class="br"></span>Afros Romanam 


</p></section><notes><section class="footnotes"><ul><li class="note" id="note_LCL233_332_51"><a class="footnoteCrossrefLink" href="#target_note_LCL233_332_51" title="Click to highlight in text"><sup class="lineRef">51</sup>vero adeo <span class="italic">A<sup>p</sup></span>: vero <span class="italic">P</span></a></li><script type="text/javascript">document.getElementById('note_LCL233_332_51').style.display = "none";</script><li class="note" id="note_LCL233_332_52"><a class="footnoteCrossrefLink" href="#target_note_LCL233_332_52" title="Click to highlight in text"><sup class="lineRef">52</sup>iaculatores cum ceteris <span class="italic">Doujat</span>: iaculatores ex ceteris <span class="italic">P</span>: iaculatores et cetera ... auxilia <span class="italic">Gron</span>.</a></li><script type="text/javascript">document.getElementById('note_LCL233_332_52').style.display = "none";</script></ul></section></notes></section>