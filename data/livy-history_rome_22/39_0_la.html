<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
debitum, saepe iactata in senatu re, quoniam non consuluisset patres, tardius erogaretur, <span class="br"></span><span class="lineNumber">8</span><span class="br"></span>inuiolatum ab hoste agrum misso Romam Quinto filio vendidit, fidemque publicam impendio privato exsolvit.</p>
<p><span class="br"></span><span class="lineNumber">9</span><span class="br"></span>Hannibal pro Gereoni moenibus, cuius urbis captae atque incensae ab se in usum horreorum pauca reliquerat tecta, in stativis erat. <span class="br"></span><span class="lineNumber">10</span><span class="br"></span>inde frumentatum duas exercitus partes mittebat; cum tertia ipse expedita in statione erat, simul castris praesidio et circumspectans necunde impetus in frumentatores fieret.</p>
<p>24. Romanus tunc exercitus in agro Larinati erat; praeerat Minucius magister equitum profecto, sicut ante dictum est, ad urbem dictatore. <span class="br"></span><span class="lineNumber">2</span><span class="br"></span>ceterum castra, quae in monte alto ac tuto loco posita fuerant, iam in planum deferuntur; agitabanturque pro ingenio ducis consilia calidiora, ut impetus aut in frumentatores palatos aut in castra relicta cum levi praesidio fieret.</p>
<p><span class="br"></span><span class="lineNumber">3</span><span class="br"></span>Nec Hannibalem fefellit cum duce mutatam esse belli rationem et ferocius quam consultius rem hostes gesturos; <span class="br"></span><span class="lineNumber">4</span><span class="br"></span>ipse autem, quod minime quis crederet cum hostis propius esset, tertiam partem militum frumentatum duabus in castris retentis dimisit; <span class="br"></span><span class="lineNumber">5</span><span class="br"></span>dein castra ipsa propius hostem movit, duo ferme a Gereonio milia, in tumulum hosti conspectum, ut intentum se sciret esse ad frumentatores, si qua vis fieret, tutandos. <span class="br"></span><span class="lineNumber">6</span><span class="br"></span>propior inde ei atque ipsis imminens


</p></section><notes></notes></section>