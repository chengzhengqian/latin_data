<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
equitum, ne hostem videret, ne quid rei bellicae gereret, prope in custodia habitum.</p>
<p><span class="br"></span><span class="lineNumber">7</span><span class="br"></span>Itaque hercule non Samnium modo, quo iam tamquam trans Hiberum agro Poenis concessum sit, sed et Campanum Calenumque et Falernum agrum peruastatos esse sedente Casilini dictatore et legionibus populi Romani agrum suum tutante. <span class="br"></span><span class="lineNumber">8</span><span class="br"></span>exercitum cupientem pugnare et magistrum equitum clausos prope intra vallum retentos; tamquam hostibus captivis arma adempta. <span class="br"></span><span class="lineNumber">9</span><span class="br"></span>tandem, ut abscesserit inde dictator, ut obsidione liberatos, extra vallum egressos fudisse ac fugasse hostes. <span class="br"></span><span class="lineNumber">10</span><span class="br"></span>quas ob res, si antiquus animus plebei Romanae esset, audaciter se laturum fuisse de abrogando Q. Fabi imperio; nunc modicam rogationem promulgaturum de aequando magistri equitum et dictatoris iure. <span class="br"></span><span class="lineNumber">11</span><span class="br"></span>nec tamen ne ita quidem prius mittendum ad exercitum Q. Fabium quam consulem in locum C. Flamini suffecisset.</p>
<p><span class="br"></span><span class="lineNumber">12</span><span class="br"></span>Dictator contionibus se abstinuit in actione minime populari. Ne in senatu quidem satis aequis auribus audiebatur tunc, cum hostem verbis extolleret bienniique clades per temeritatem atque inscitiam ducum acceptas referret, <span class="br"></span><span class="lineNumber">13</span><span class="br"></span>magistro equitum, quod contra dictum suum pugnasset, rationem diceret reddendam esse. <span class="br"></span><span class="lineNumber">14</span><span class="br"></span>si penes se summa imperii consiliique sit, propediem effecturum ut sciant homines bono imperatore haud magni fortunam momenti 

</p></section><notes></notes></section>