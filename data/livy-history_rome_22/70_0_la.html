<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
liberius aquabantur Romani, quia ripa ulterior nullum habebat hostium praesidium.</p>
<p><span class="br"></span><span class="lineNumber">4</span><span class="br"></span>Hannibal spem nanctus locis natis ad equestrem pugnam, qua parte virium invictus erat, facturos copiam pugnandi consules, dirigit aciem lacessitque Numidarum procursatione hostes. <span class="br"></span><span class="lineNumber">5</span><span class="br"></span>inde rursus sollicitari seditione militari ac discordia consulum Romana castra, cum Paullus Sempronique et Flamini temeritatem Varroni, Varro Paullo speciosum timidis ac segnibus ducibus exemplum Fabium obiceret, <span class="br"></span><span class="lineNumber">6</span><span class="br"></span>testareturque deos hominesque hic nullam penes se culpam esse quod Hannibal iam velut usu cepisset Italiam; se constrictum a collega teneri; ferrum atque arma iratis et pugnare cupientibus adimi militibus: <span class="br"></span><span class="lineNumber">7</span><span class="br"></span>ille, si quid proiectis ac proditis ad inconsultam atque improvidam pugnam legionibus accideret, se omnis culpae exsortem, omnis eventus participem fore diceret; videret ut quibus lingua prompta ac temeraria, aeque in pugna vigerent manus.</p>
<p>45. Dum altercationibus magis quam consiliis tempus teritur, Hannibal ex acie, quam ad multum diei tenuerat instructam, cum in castra ceteras reciperet copias, <span class="br"></span><span class="lineNumber">2</span><span class="br"></span>Numidas ad inuadendos ex minoribus castris Romanorum aquatores trans flumen mittit. <span class="br"></span><span class="lineNumber">3</span><span class="br"></span>quam inconditam turbam cum vixdum in ripam egressi clamore ac tumultu fugassent, in stationem quoque pro vallo locatam atque ipsas prope 

</p></section><notes></notes></section>