<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 cum aliter neque seditionem neque ducem seditionis sustinere posset, Marium Statilium praefectum cum turma Lucana exploratum mittit.</p>
<p><span class="br"></span><span class="lineNumber">5</span><span class="br"></span>Qui ubi adequitavit portis, subsistere extra munimenta ceteris iussis, ipse cum duobus equitibus vallum intravit speculatusque omnia cum cura renuntiat insidias profecto esse: <span class="br"></span><span class="lineNumber">6</span><span class="br"></span>ignes in parte castrorum quae vergat in hostem relictos; tabernacula aperta et omnia cara in promptu relicta; argentum quibusdam locis temere per vias vel&lt;ut&gt; obiectum ad praedam vidisse.</p>
<p><span class="br"></span><span class="lineNumber">7</span><span class="br"></span>Quae ad deterrendos a cupiditate animos nuntiata erant, ea accenderunt, et clamore orto a militibus, ni signum detur, sine ducibus ituros, haudquaquam dux defuit; nam extemplo Varro signum dedit proficiscendi. <span class="br"></span><span class="lineNumber">8</span><span class="br"></span>Paullus, cum ei sua sponte cunctanti pulli quoque auspicio non addixissent, nuntiari iam efferenti porta signa collegae iussit. <span class="br"></span><span class="lineNumber">9</span><span class="br"></span>quod quamquam Varro aegre est passus, Flamini tamen recens casus Claudique consulis primo Punico bello memorata navalis clades religionem animo incussit.</p>
<p><span class="br"></span><span class="lineNumber">10</span><span class="br"></span>Di prope ipsi eo die magis distulere quam prohibuere imminentem pestem Romanis; nam forte ita evenit ut cum referri signa in castra iubenti consuli milites non parerent, 



</p></section><notes></notes></section>