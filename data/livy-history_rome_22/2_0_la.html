<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
creasse, unum habere; quod enim illi iustum imperium, quod auspicium esse? <span class="br"></span><span class="lineNumber">6</span><span class="br"></span>magistratus id a domo, publicis privatisque penatibus, Latinis feriis actis, sacrificio in monte perfecto, votis rite in Capitolio nuncupatis, secum ferre; <span class="br"></span><span class="lineNumber">7</span><span class="br"></span>nec privatum auspicia sequi nec sine auspiciis profectum in externo ea solo nova atque integra concipere posse.</p>
<p><span class="br"></span><span class="lineNumber">8</span><span class="br"></span>Augebant metum prodigia ex pluribus simul locis nuntiata: in Sicilia militibus aliquot spicula, in Sardinia autem in muro circumeunti vigilias equiti scipionem quem manu tenuerat arsisse et litora crebris ignibus fulsisse et scuta duo sanguine sudasse, <span class="br"></span><span class="lineNumber">9</span><span class="br"></span>et milites quosdam ictos fulminibus et solis orbem minui visum, et Praeneste ardentes lapides caelo cecidisse, et Arpis parmas in caelo visas pugnantemque cum luna solem, et Capenae duas interdiu lunas ortas, <span class="br"></span><span class="lineNumber">10</span><span class="br"></span>et aquas Caeretes sanguine mixtas fluxisse fontemque ipsum Herculis cruentis manasse respersum maculis, et in Antiati<a class="footnoteLink" href="#note_LCL233_194_2" id="target_note_LCL233_194_2"><sup>2</sup></a> metentibus cruentas in corbem spicas cecidisse, <span class="br"></span><span class="lineNumber">11</span><span class="br"></span>et Faleriis caelum findi velut magno hiatu visum quaque patuerit ingens lumen effulsisse, sortes sua sponte attenuatas unamque excidisse ita scriptam “Mavors telum suum concutit,” <span class="br"></span><span class="lineNumber">12</span><span class="br"></span>et per idem tempus Romae signum Martis






</p></section><notes><section class="footnotes"><ul><li class="note" id="note_LCL233_194_2"><a class="footnoteCrossrefLink" href="#target_note_LCL233_194_2" title="Click to highlight in text"><sup class="lineRef">2</sup>Antiati <span class="italic">Gron.</span>: in Anti&lt;at&gt;i <span class="italic">P</span>: Antii <span class="italic">A<sup>p</sup></span>: in Antii &lt;agro&gt; <span class="italic">Sig</span>.</a></li><script type="text/javascript">document.getElementById('note_LCL233_194_2').style.display = "none";</script></ul></section></notes></section>