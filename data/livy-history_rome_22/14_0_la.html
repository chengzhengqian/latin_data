<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
occidentem solem in curia retinent, consultantes quonam duce aut quibus copiis resisti victoribus Poenis posset.</p>
<p>8. Priusquam satis certa consilia essent, repens alia nuntiatur clades, quattuor milia equitum cum C. Centenio propraetore missa ad collegam ab Servilio consule in Umbria, quo post pugnam ad Trasumennum auditam averterant iter, ab Hannibale circumventa. <span class="br"></span><span class="lineNumber">2</span><span class="br"></span>eius rei fama varie homines adfecit. pars occupatis maiore aegritudine animis levem ex comparatione priorum ducere recentem equitum iacturam; <span class="br"></span><span class="lineNumber">3</span><span class="br"></span>pars non id quod acciderat per se aestimare sed, ut in adfecto corpore quamvis levis causa magis quam in<a class="footnoteLink" href="#note_LCL233_218_7" id="target_note_LCL233_218_7"><sup>7</sup></a> valido gravior sentiretur, <span class="br"></span><span class="lineNumber">4</span><span class="br"></span>ita tum aegrae et adfectae civitati quodcumque adversi inciderit, non rerum magnitudine sed viribus extenuatis, quae nihil quod adgravaret pati possent, aestimandum esse.</p>
<p><span class="br"></span><span class="lineNumber">5</span><span class="br"></span>Itaque ad remedium iam diu neque desideratum nec adhibitum, dictatorem dicendum, civitas confugit; et quia et consul aberat, a quo uno dici posse videbatur, nec per occupatam armis Punicis Italiam facile erat aut nuntium aut litteras mitti, <span class="br"></span><span class="lineNumber">6</span><span class="br"></span>quod nunquam ante eam diem factum erat, dictatorem populus creavit Q. Fabium Maximum et magistrum equitum M. Minucium Rufum; <span class="br"></span><span class="lineNumber">7</span><span class="br"></span>iisque negotium



</p></section><notes><section class="footnotes"><ul><li class="note" id="note_LCL233_218_7"><a class="footnoteCrossrefLink" href="#target_note_LCL233_218_7" title="Click to highlight in text"><sup class="lineRef">7</sup>&lt;in&gt; valido <span class="italic">Drak.</span>: valido <span class="italic">P</span>: valitudo <span class="italic">P<sup>c</sup></span></a></li><script type="text/javascript">document.getElementById('note_LCL233_218_7').style.display = "none";</script></ul></section></notes></section>