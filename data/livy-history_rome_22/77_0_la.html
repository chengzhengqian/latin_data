<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
aedilicii—inter eos Cn. Seruilium Geminum et M. Minucium numerant, qui magister equitum priore anno, aliquot annis ante consul fuerat—<span class="br"></span><span class="lineNumber">17</span><span class="br"></span>octoginta praeterea aut senatores aut qui eos magistratus gessissent unde in senatum legi deberent cum sua voluntate milites in legionibus facti essent. <span class="br"></span><span class="lineNumber">18</span><span class="br"></span>Capta eo proelio tria milia peditum et equites mille et quingenti dicuntur.</p>
<p>50. Haec est pugna Cannensis, Alliensi cladi nobilitate par, <span class="br"></span><span class="lineNumber">2</span><span class="br"></span>ceterum ut illis quae post pugnam accidere levior, quia ab hoste est cessatum, sic strage exercitus gravior foediorque. <span class="br"></span><span class="lineNumber">3</span><span class="br"></span>fuga namque ad Alliam sicut urbem prodidit, ita exercitum servavit: ad Cannas fugientem consulem vix quinquaginta secuti sunt, alterius morientis prope totus exercitus fuit.</p>
<p><span class="br"></span><span class="lineNumber">4</span><span class="br"></span>Binis in castris cum multitudo semiermis sine ducibus esset, nuntium qui in maioribus erant mittunt, dum proelio deinde ex laetitia epulis fatigatos quies nocturna hostes premeret, ut ad se transirent: uno agmine Canusium abituros esse. <span class="br"></span><span class="lineNumber">5</span><span class="br"></span>eam sententiam alii totam aspernari; cur enim illos, qui se arcessant, ipsos non venire, cum aeque coniungi possent? Quia videlicet plena hostium omnia in medio essent, et aliorum quam sua corpora tanto periculo mallent obicere. <span class="br"></span><span class="lineNumber">6</span><span class="br"></span>aliis non tam sententia displicere quam animus deesse:</p>
</section><notes></notes></section>