<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>30. Signo dato conclamatur inde ut colligantur vasa. profecti et agmine incedentes &lt;ad&gt; dictatoris castra in admirationem et ipsum et omnes qui circa erant converterunt. <span class="br"></span><span class="lineNumber">2</span><span class="br"></span>ut constituta sunt ante tribunal signa, progressus ante alios magister equitum, cum patrem Fabium appellasset circumfusosque militum eius totum agmen patronos consalutasset, <span class="br"></span><span class="lineNumber">3</span><span class="br"></span>“Parentibus” inquit “meis, dictator, quibus te modo nomine quo&lt;d&gt; fando possum aequavi, vitam tantum debeo, tibi cum meam salutem, tum omnium horum. <span class="br"></span><span class="lineNumber">4</span><span class="br"></span>itaque plebei scitum, quo oneratus sum magis quam honoratus, primus antiquo abrogoque et, quod tibi mihique, quod exercitibus his tuis, servato ac conservatori sit felix, sub imperium auspiciumque tuum redeo et signa haec legionesque restituo. <span class="br"></span><span class="lineNumber">5</span><span class="br"></span>tu, quaeso, placatus me magisterium equitum, hos ordines suos quemque tenere iubeas.”</p>
<p><span class="br"></span><span class="lineNumber">6</span><span class="br"></span>Tum dextrae interiunctae militesque contione dimissa ab notis ignotisque benigne atque hospitaliter invitati, laetusque dies ex admodum tristi paulo ante ac prope exsecrabili factus.</p>
<p><span class="br"></span><span class="lineNumber">7</span><span class="br"></span>Romae, ut est perlata fama rei gestae, dein litteris non magis ipsorum imperatorum quam volgo militum ex utroque exercitu adfirmata, pro se quisque Maximum laudibus ad caelum ferre. <span class="br"></span><span class="lineNumber">8</span><span class="br"></span>par gloria apud Hannibalem hostesque Poenos erat; ac tum demum sentire cum Romanis atque 




</p></section><notes></notes></section>