<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">11</span><span class="br"></span>servi duo, Formiani unus alter Sidicini equitis, qui Seruilio atque Atilio consulibus inter pabulatores excepti a Numidis fuerant, profugerent eo die ad dominos; deductique ad consules nuntiant omnem exercitum Hannibalis trans proximos montes sedere in insidiis. <span class="br"></span><span class="lineNumber">12</span><span class="br"></span>horum opportunus adventus consules imperii potentes fecit, cum ambitio alterius suam primum apud eos prava indulgentia maiestatem soluisset.</p>
<p>43. Hannibal postquam motos magis inconsulte Romanos quam ad ultimum temere evectos vidit, nequiquam detecta fraude in castra rediit. <span class="br"></span><span class="lineNumber">2</span><span class="br"></span>ibi plures dies propter inopiam frumenti manere nequit, novaque consilia in dies non apud milites solum mixtos ex conluvione omnium gentium sed etiam apud ducem ipsum oriebantur. <span class="br"></span><span class="lineNumber">3</span><span class="br"></span>nam cum initio fremitus, deinde aperta vociferatio fuisset exposcentium stipendium debitum querentiumque annonam primo postremo famem, et mercennarios milites, maxime Hispani generis, de transitione cepisse consilium fama esset, <span class="br"></span><span class="lineNumber">4</span><span class="br"></span>ipse etiam interdum Hannibal de fuga in Galliam dicitur agitasse ita ut relicto peditatu omni cum equitibus se proriperet. <span class="br"></span><span class="lineNumber">5</span><span class="br"></span>cum haec consilia atque hic habitus animorum esset in castris, movere inde statuit in calidiora atque eo maturiora messibus Apuliae loca, simul quod &lt;quo&gt; longius ab hoste recessisset, eo transfugia impeditiora
</p></section><notes></notes></section>