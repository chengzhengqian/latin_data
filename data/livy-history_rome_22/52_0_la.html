<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 quam omnibus artibus petebat hostis, non veniebant, <span class="br"></span><span class="lineNumber">3</span><span class="br"></span>adeoque inopia est coactus Hannibal ut nisi cum fugae specie abeundum timuisset, Galliam repetiturus fuerit, nulla spe relicta alendi exercitus in eis locis si insequentes consules eisdem artibus bellum gererent.</p>
<p><span class="br"></span><span class="lineNumber">4</span><span class="br"></span>Cum ad Gereonium iam hieme impediente constitisset bellum, Neapolitani legati Romam venere. ab iis quadraginta paterae aureae magni ponderis in curiam inlatae atque ita verba facta ut dicerent <span class="br"></span><span class="lineNumber">5</span><span class="br"></span>scire sese populi Romani aerarium bello exhauriri, et cum iuxta pro urbibus agrisque sociorum ac pro capite atque arce Italiae urbe Romana atque imperio geratur, <span class="br"></span><span class="lineNumber">6</span><span class="br"></span>aequum censuisse Neapolitanos, quod auri sibi cum ad templorum ornatum tum ad subsidium fortunae a maioribus relictum foret, eo iuvare populum Romanum. <span class="br"></span><span class="lineNumber">7</span><span class="br"></span>si quam opem in sese crederent, eodem studio fuisse oblaturos. gratum sibi patres Romanos populumque facturum si omnes res Neapolitanorum suas duxissent, <span class="br"></span><span class="lineNumber">8</span><span class="br"></span>dignosque iudicaverint ab quibus donum animo ac voluntate eorum qui libentes darent quam re maius ampliusque acciperent. <span class="br"></span><span class="lineNumber">9</span><span class="br"></span>legatis gratiae actae pro munificentia curaque; patera, quae ponderis minimi fuit, accepta.</p>
<p>33. Per eosdem dies speculator Carthaginiensis, qui per biennium fefellerat, Romae deprensus praecisisque manibus dimissus, <span class="br"></span><span class="lineNumber">2</span><span class="br"></span>et servi quinque et viginti in crucem acti, quod in campo Martio coniurassent; indici data libertas

</p></section><notes></notes></section>