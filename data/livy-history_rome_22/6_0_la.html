<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Regio erat in primis Italiae fertilis, Etrusci campi, qui Faesulas inter Arretiumque iacent, frumenti ac pecoris et omnium copia rerum opulenti; <span class="br"></span><span class="lineNumber">4</span><span class="br"></span>consul ferox ab consulatu priore et non modo legum aut patrum maiestatis sed ne deorum quidem satis metuens; hanc insitam ingenio eius temeritatem fortuna prospero civilibus bellicisque rebus successu aluerat. <span class="br"></span><span class="lineNumber">5</span><span class="br"></span>itaque satis apparebat nec deos nec homines consulentem ferociter omnia ac praepropere acturum; quoque pronior esset in vitia sua, agitare eum atque inritare Poenus parat, <span class="br"></span><span class="lineNumber">6</span><span class="br"></span>et laeva relicto hoste Faesulas petens medio Etruriae agro praedatum profectus, quantam maximam vastitatem potest caedibus incendiisque consuli procul ostendit.</p>
<p><span class="br"></span><span class="lineNumber">7</span><span class="br"></span>Flaminius, qui ne quieto quidem hoste ipse quieturus erat, tum vero, postquam res sociorum ante oculos prope suos ferri agique vidit, suum id dedecus ratus, per mediam iam Italiam vagari Poenum atque obsistente nullo ad ipsa Romana moenia ire oppugnanda, <span class="br"></span><span class="lineNumber">8</span><span class="br"></span>ceteris omnibus in consilio salutaria magis quam speciosa suadentibus: collegam exspectandum, ut coniunctis exercitibus communi animo consilioque rem gererent, <span class="br"></span><span class="lineNumber">9</span><span class="br"></span>interim equitatu auxiliisque levium armorum ab effusa praedandi licentia hostem cohibendumâ€”iratus se ex consilio proripuit, signumque simul itineris pugnaeque cum &lt;...&gt;.<a class="footnoteLink" href="#note_LCL233_202_4" id="target_note_LCL233_202_4"><sup>4</sup></a></p>
</section><notes><section class="footnotes"><ul><li class="note" id="note_LCL233_202_4"><a class="footnoteCrossrefLink" href="#target_note_LCL233_202_4" title="Click to highlight in text"><sup class="lineRef">4</sup>cum &lt;...&gt; <span class="italic">sic lac. ind. Briscoe</span>: quin <span class="italic">vel</span> cum dedisset <span class="italic">dett</span>.: &lt;proposuit&gt;. quin <span class="italic">ed. Ven.</span> <span class="italic">1470</span>: cum &lt;proposuisset&gt; <span class="italic">Heerwagen</span>:<span class="italic"> </span>cum &lt;iussisset pronuntiari&gt;<span class="italic"> W-C</span></a></li><script type="text/javascript">document.getElementById('note_LCL233_202_4').style.display = "none";</script></ul></section></notes></section>