<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span>milite atque equite scire nisi Romano Latinique nominis non uti populum Romanum: levium armorum auxilia etiam externa vidisse in castris Romanis. <span class="br"></span><span class="lineNumber">8</span><span class="br"></span>Itaque misisse mille sagittariorum ac funditorum, aptam manum adversus Baliares ac Mauros pugnacesque alias missili telo gentes.</p>
<p><span class="br"></span><span class="lineNumber">9</span><span class="br"></span>Ad ea dona consilium quoque addebant ut praetor, cui provincia Sicilia evenisset, classem in Africam traiceret, ut et hostes in terra sua bellum haberent minusque laxamenti daretur iis ad auxilia Hannibali summittenda.</p>
<p><span class="br"></span><span class="lineNumber">10</span><span class="br"></span>Ab senatu ita responsum regi<a class="footnoteLink" href="#note_LCL233_308_37" id="target_note_LCL233_308_37"><sup>37</sup></a> est: Virum bonum egregiumque socium Hieronem esse atque uno tenore, ex quo in amicitiam populi Romani venerit, fidem coluisse ac rem Romanam omni tempore ac loco munifice adiuvisse. id perinde ac deberet gratum populo Romano esse. <span class="br"></span><span class="lineNumber">11</span><span class="br"></span>aurum et a civitatibus quibusdam allatum, gratia rei accepta, non accepisse populum Romanum; <span class="br"></span><span class="lineNumber">12</span><span class="br"></span>Victoriam omenque accipere sedemque ei se divae dare dicare Capitolium, templum Iovis optimi maximi, in ea arce urbis Romanae sacratam volentem propitiamque, firmam ac stabilem fore populo Romano.</p>
<p><span class="br"></span><span class="lineNumber">13</span><span class="br"></span>Funditores sagittariique et frumentum traditum consulibus. quinqueremes ad quinquaginta<a class="footnoteLink" href="#note_LCL233_308_38" id="target_note_LCL233_308_38"><sup>38</sup></a> navium classem quae cum T. Otacilio propraetore in Sicilia erat quinque 



</p></section><notes><section class="footnotes"><ul><li class="note" id="note_LCL233_308_37"><a class="footnoteCrossrefLink" href="#target_note_LCL233_308_37" title="Click to highlight in text"><sup class="lineRef">37</sup>regi <span class="italic">M<sup>c</sup>C<sup>c</sup>Î›E<sup>c</sup></span>: regis <span class="italic">P</span>: regiis <span class="italic">Bitschofsky</span>: regis &lt;legatis&gt; <span class="italic">Luchs</span></a></li><script type="text/javascript">document.getElementById('note_LCL233_308_37').style.display = "none";</script><li class="note" id="note_LCL233_308_38"><a class="footnoteCrossrefLink" href="#target_note_LCL233_308_38" title="Click to highlight in text"><sup class="lineRef">38</sup>&lt;l&gt; <span class="italic">Luterbacher</span>: &lt;cxx&gt; <span class="italic">Gron</span>.: <span class="italic">lac. ind.</span> <span class="italic">Weiss</span>.</a></li><script type="text/javascript">document.getElementById('note_LCL233_308_38').style.display = "none";</script></ul></section></notes></section>