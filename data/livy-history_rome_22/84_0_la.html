<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>Nulla profecto alia gens tanta mole cladis non obruta esset. <span class="br"></span><span class="lineNumber">11</span><span class="br"></span>compares cladem ad Aegates insulas Carthaginiensium proelio navali acceptam, qua fracti Sicilia ac Sardinia cessere, vectigales<a class="footnoteLink" href="#note_LCL233_358_63" id="target_note_LCL233_358_63"><sup>63</sup></a> ac stipendiarios fieri se passi sunt, aut pugnam adversam in Africa, cui postea hic ipse Hannibal succubuit; nulla ex parte comparandae sunt nisi quod minore animo latae sunt.</p>
<p>55. P. Furius Philus et M. Pomponius praetores senatum in curiam Hostiliam vocaverunt, ut de urbis custodia consulerent; <span class="br"></span><span class="lineNumber">2</span><span class="br"></span>neque enim dubitabant deletis exercitibus hostem ad oppugnandam Romam, quod unum opus belli restaret, venturum. <span class="br"></span><span class="lineNumber">3</span><span class="br"></span>cum in malis sicuti ingentibus ita ignotis ne consilium quidem satis expedirent, obstreperetque clamor lamentantium mulierum et nondum palam facto vivi mortuique per<a class="footnoteLink" href="#note_LCL233_358_64" id="target_note_LCL233_358_64"><sup>64</sup></a> omnes paene domos promiscue complorarentur, <span class="br"></span><span class="lineNumber">4</span><span class="br"></span>tum Q. Fabius Maximus censuit equites expeditos et Appia et Latina via mittendos qui obvios percontando—aliquos profecto ex fuga passim dissipatos fore—referant quae fortuna consulum atque exercituum sit, <span class="br"></span><span class="lineNumber">5</span><span class="br"></span>et si quid di immortales miseriti imperii reliquum Romani nominis fecerint, ubi eae copiae sint; quo se Hannibal




</p></section><notes><section class="footnotes"><ul><li class="note" id="note_LCL233_358_63"><a class="footnoteCrossrefLink" href="#target_note_LCL233_358_63" title="Click to highlight in text"><sup class="lineRef">63</sup>vectigales <span class="italic">Brisco</span>e: in vectigallis <span class="italic">P</span>: hinc (inde <span class="italic">Alschefski</span>, et <span class="italic">Madvig</span>) vectigales Γ</a></li><script type="text/javascript">document.getElementById('note_LCL233_358_63').style.display = "none";</script><li class="note" id="note_LCL233_358_64"><a class="footnoteCrossrefLink" href="#target_note_LCL233_358_64" title="Click to highlight in text"><sup class="lineRef">64</sup>per <span class="italic">ed. Ven. 1470</span>: et paene <span class="italic">P</span>: et paene omnes per <span class="italic">C<sup>c</sup></span>: et per <span class="italic">A<sup>c</sup></span></a></li><script type="text/javascript">document.getElementById('note_LCL233_358_64').style.display = "none";</script></ul></section></notes></section>