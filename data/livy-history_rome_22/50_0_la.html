<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
in Italia bellum esse; <span class="br"></span><span class="lineNumber">9</span><span class="br"></span>nam biennio ante adeo et duces Romanos et milites spreverant ut vix cum eadem gente bellum esse crederent cuius terribilem famam a patribus accepissent. <span class="br"></span><span class="lineNumber">10</span><span class="br"></span>Hannibalem quoque ex acie redeuntem dixisse ferunt tandem eam nubem quae sedere in iugis montium solita sit cum procella imbrem dedisse.</p>
<p>31. Dum haec geruntur in Italia, Cn. Seruilius Geminus consul, cum classe centum viginti<a class="footnoteLink" href="#note_LCL233_290_23" id="target_note_LCL233_290_23"><sup>23</sup></a> navium circumvectus Sardiniae et Corsicae oram, et obsidibus utrimque acceptis in Africam transmisit <span class="br"></span><span class="lineNumber">2</span><span class="br"></span>et priusquam in continentem escensiones faceret, Menige insula vastata et ab incolentibus Cercinam, ne et ipsorum ureretur diripereturque ager, decem talentis argenti acceptis, ad litora Africae accessit copiasque exposuit. <span class="br"></span><span class="lineNumber">3</span><span class="br"></span>inde ad populandum agrum ducti milites navalesque socii iuxta effusi ac si in insulis cultorum egentibus praedarentur. <span class="br"></span><span class="lineNumber">4</span><span class="br"></span>itaque in insidias temere inlati, cum a frequentibus palantes ab locorum gnaris ignari<a class="footnoteLink" href="#note_LCL233_290_24" id="target_note_LCL233_290_24"><sup>24</sup></a> circumvenirentur, cum multa caede ac foeda fuga retro ad naves compulsi sunt. <span class="br"></span><span class="lineNumber">5</span><span class="br"></span>ad mille hominum cum Ti. Sempronio Blaeso quaestore amissum.</p>
<p>Classis ab litoribus hostium plenis trepide soluta in Siciliam cursum tenuit, <span class="br"></span><span class="lineNumber">6</span><span class="br"></span>traditaque Lilybaei T. Otacilio 






</p></section><notes><section class="footnotes"><ul><li class="note" id="note_LCL233_290_23"><a class="footnoteCrossrefLink" href="#target_note_LCL233_290_23" title="Click to highlight in text"><sup class="lineRef">23</sup>&lt;cxx&gt; <span class="italic">Lipsius</span> (<span class="italic">cf</span>. <span class="italic">Polyb</span>. <span class="italic">3.96.10</span>): <span class="italic">om.</span> <span class="italic">P</span></a></li><script type="text/javascript">document.getElementById('note_LCL233_290_23').style.display = "none";</script><li class="note" id="note_LCL233_290_24"><a class="footnoteCrossrefLink" href="#target_note_LCL233_290_24" title="Click to highlight in text"><sup class="lineRef">24</sup>ab locorum gnaris ignari <span class="italic">Gron.</span>: ad locorum et ignari gnaris (<span class="italic">inter obelos Briscoe</span>)<span class="italic"> P</span>: et ignari ab locorum gnaris <span class="italic">Alfscheski</span></a></li><script type="text/javascript">document.getElementById('note_LCL233_290_24').style.display = "none";</script></ul></section></notes></section>