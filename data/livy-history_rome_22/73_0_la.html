<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>in derectum utrimque nitentes, stantibus ac confertis postremo turba equis vir virum amplexus detrahebat equo. pedestre magna iam ex parte certamen factum erat; acrius tamen quam diutius pugnatum est pulsique Romani equites terga vertunt.</p>
<p><span class="br"></span><span class="lineNumber">4</span><span class="br"></span>Sub equestris finem certaminis coorta est peditum pugna, primo et viribus et animis par dum constabant ordines Gallis Hispanisque; <span class="br"></span><span class="lineNumber">5</span><span class="br"></span>tandem Romani, diu ac saepe conisi, aequa fronte acieque densa impulere hostium cuneum nimis tenuem eoque parum validum, a cetera prominentem acie. <span class="br"></span><span class="lineNumber">6</span><span class="br"></span>impulsis deinde ac trepide referentibus pedem institere ac tenore uno per praeceps pavore fugientium agmen in mediam primum aciem inlati, postremo nullo resistente ad subsidia Afrorum pervenerunt,<span class="br"></span><span class="lineNumber">7</span><span class="br"></span> qui utrimque reductis alis constiterant media, qua Galli Hispanique steterant, aliquantum prominente acie. <span class="br"></span><span class="lineNumber">8</span><span class="br"></span>qui cuneus ut pulsus aequavit frontem primum, deinde cedendo etiam sinum in medio dedit, Afri circa iam cornua fecerant inruentibusque incaute in medium Romanis circumdedere alas; mox cornua extendendo clausere et ab tergo hostes.</p>
<p><span class="br"></span><span class="lineNumber">9</span><span class="br"></span>Hinc Romani, defuncti nequiquam proelio uno, omissis

</p></section><notes></notes></section>