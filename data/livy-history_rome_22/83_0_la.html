<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
privatim hospitaliter facta certatumque ne a muliere Canusina populus Venusinus officiis vinceretur.</p>
<p><span class="br"></span><span class="lineNumber">4</span><span class="br"></span>Sed gravius onus Busae multitudo faciebat, et iam ad decem milia hominum erant; <span class="br"></span><span class="lineNumber">5</span><span class="br"></span>Appiusque et Scipio, postquam incolumem esse alterum consulem acceperunt, nuntium extemplo mittunt quantae secum peditum equitumque copiae essent sciscitatumque simul utrum Venusiam adduci exercitum an manere iuberet Canusi. <span class="br"></span><span class="lineNumber">6</span><span class="br"></span>Varro ipse Canusium copias traduxit; et iam aliqua species consularis exercitus erat moenibusque se certe, etsi non armis, ab hoste videbantur defensuri.</p>
<p><span class="br"></span><span class="lineNumber">7</span><span class="br"></span>Romam ne has quidem reliquias superesse civium sociorumque sed occidione occisum cum duobus &lt;consulibus&gt;<a class="footnoteLink" href="#note_LCL233_356_62" id="target_note_LCL233_356_62"><sup>62</sup></a> exercitum deletasque omnes copias allatum fuerat. <span class="br"></span><span class="lineNumber">8</span><span class="br"></span>nunquam salva urbe tantum pavoris tumultusque intra moenia Romana fuit. itaque succumbam oneri neque adgrediar narrare quae edissertando minora vero faciam. <span class="br"></span><span class="lineNumber">9</span><span class="br"></span>consule exercituque ad Trasumennum priore anno amisso, non volnus super volnus sed multiplex clades, cum duobus consulibus duo consulares exercitus amissi nuntiabantur nec ulla iam castra Romana nec ducem nec militem esse; <span class="br"></span><span class="lineNumber">10</span><span class="br"></span>Hannibalis Apuliam Samnium ac iam prope totam Italiam factam.</p>
</section><notes><section class="footnotes"><ul><li class="note" id="note_LCL233_356_62"><a class="footnoteCrossrefLink" href="#target_note_LCL233_356_62" title="Click to highlight in text"><sup class="lineRef">62</sup>duobus &lt;consulibus&gt; exercitum <span class="italic">Gron</span>.: ducibus exercitum <span class="italic">Luterbacher</span>: duobus &lt;...&gt; exercitum<span class="italic"> Briscoe</span></a></li><script type="text/javascript">document.getElementById('note_LCL233_356_62').style.display = "none";</script></ul></section></notes></section>