<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ad quinque et viginti naves e quadraginta cepere. <span class="br"></span><span class="lineNumber">3</span><span class="br"></span>neque id pulcherrimum eius victoriae fuit sed quod una levi pugna toto eius orae mari potiti erant.</p>
<p><span class="br"></span><span class="lineNumber">4</span><span class="br"></span>Itaque ad Onussam classe provecti; escensio ab navibus in terram facta. cum urbem vi cepissent captamque diripuissent, Carthaginem inde petunt, <span class="br"></span><span class="lineNumber">5</span><span class="br"></span>atque omnem agrum circa depopulati postremo tecta quoque iniuncta muro portisque incenderunt. <span class="br"></span><span class="lineNumber">6</span><span class="br"></span>inde iam praeda gravis ad Longunticam pervenit classis, ubi vis magna sparti erat ad rem nauticam congesta ab Hasdrubale. quod satis in usum fuit sublato ceterum omne incensum est. <span class="br"></span><span class="lineNumber">7</span><span class="br"></span>nec continentis modo praelecta est ora, sed in Ebusum insulam transmissum. ibi urbe, quae caput insulae est, biduum nequiquam summo labore oppugnata, <span class="br"></span><span class="lineNumber">8</span><span class="br"></span>ubi in spem inritam frustra teri tempus animadversum est, <span class="br"></span><span class="lineNumber">9</span><span class="br"></span>ad populationem agri versi, direptis aliquot incensisque vicis maiore quam ex continenti praeda parta cum in naves se recepissent, ex Baliaribus insulis legati pacem petentes ad Scipionem venerunt.</p>
<p><span class="br"></span><span class="lineNumber">10</span><span class="br"></span>Inde flexa retro classis reditumque in citeriora provinciae, quo omnium populorum qui cis Hiberum incolunt, multorum et ultimae Hispaniae legati concurrerunt; <span class="br"></span><span class="lineNumber">11</span><span class="br"></span>sed qui vere dicionis imperiique Romani facti sunt obsidibus datis, populi amplius fuerunt centum viginti. <span class="br"></span><span class="lineNumber">12</span><span class="br"></span>igitur terrestribus



</p></section><notes></notes></section>