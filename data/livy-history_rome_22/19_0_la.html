<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 oppida castellaque immunita essent, ut ii commigrarent in loca tuta, ex agris quoque demigrarent omnes regionis eius qua iturus Hannibal esset, <span class="br"></span><span class="lineNumber">5</span><span class="br"></span>tectis prius incensis ac frugibus corruptis ne cuius rei copia esset, ipse via Flaminia profectus obviam consuli exercituque, cum ad Tiberim circa Ocriculum prospexisset agmen consulemque cum equitibus ad se progredientem, viatorem misit<a class="footnoteLink" href="#note_LCL233_228_11" id="target_note_LCL233_228_11"><sup>11</sup></a> qui consuli nuntiaret ut sine lictoribus ad dictatorem veniret. <span class="br"></span><span class="lineNumber">6</span><span class="br"></span>qui cum dicto paruisset congressusque eorum ingentem speciem dictaturae apud cives sociosque vetustate iam prope oblitos eius imperii fecisset, litterae ab urbe allatae sunt naves onerarias commeatum ab Ostia in Hispaniam ad exercitum portantes a classe Punica circa portum Cosanum captas esse. <span class="br"></span><span class="lineNumber">7</span><span class="br"></span>itaque extemplo consul Ostiam proficisci iussus navibusque quae ad urbem Romanam aut Ostiae essent completis milite ac navalibus sociis persequi hostium classem ac litora Italiae tutari. <span class="br"></span><span class="lineNumber">8</span><span class="br"></span>magna vis hominum conscripta Romae erat; libertini etiam, quibus liberi essent et aetas militaris, in verba iuraverant. <span class="br"></span><span class="lineNumber">9</span><span class="br"></span>ex hoc urbano exercitu qui minores quinque et triginta annis erant in naves impositi, alii ut urbi praesiderent relicti.</p>
</section><notes><section class="footnotes"><ul><li class="note" id="note_LCL233_228_11"><a class="footnoteCrossrefLink" href="#target_note_LCL233_228_11" title="Click to highlight in text"><sup class="lineRef">11</sup>viatorem misit <span class="italic">dett</span>.: viatore misso <span class="italic">P</span>: &lt;substitit&gt; viatore misso <span class="italic">Weiss</span>.</a></li><script type="text/javascript">document.getElementById('note_LCL233_228_11').style.display = "none";</script></ul></section></notes></section>