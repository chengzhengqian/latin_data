<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>49. Parte altera pugnae Paullus, quamquam primo statim proelio funda graviter ictus fuerat, <span class="br"></span><span class="lineNumber">2</span><span class="br"></span>tamen et occurrit saepe cum confertis Hannibali et aliquot locis proelium restituit, protegentibus eum equitibus Romanis,<span class="br"></span><span class="lineNumber">3</span><span class="br"></span> omissis postremo equis, quia consulem ad<a class="footnoteLink" href="#note_LCL233_340_54" id="target_note_LCL233_340_54"><sup>54</sup></a> regendum equum vires deficiebant. tum denuntianti cuidam iussisse consulem ad pedes descendere equites dixisse Hannibalem ferunt “Quam mallem, vinctos mihi traderet.”<span class="br"></span><span class="lineNumber">4</span><span class="br"></span> equitum pedestre proelium quale iam haud dubia hostium victoria fuit, cum victi mori in vestigio mallent quam fugere, victores morantibus victoriam irati trucidarent quos pellere non poterant. <span class="br"></span><span class="lineNumber">5</span><span class="br"></span>pepulerunt tamen iam paucos superantes et labore ac volneribus fessos. inde dissipati omnes sunt, equosque ad fugam qui poterant repetebant.</p>
<p><span class="br"></span><span class="lineNumber">6</span><span class="br"></span>Cn. Lentulus tribunus militum cum praetervehens equo sedentem in saxo cruore oppletum consulem vidisset, <span class="br"></span><span class="lineNumber">7</span><span class="br"></span>“L. Aemili” inquit, “quem unum insontem culpae cladis hodiernae dei respicere debent, cape hunc equum, dum et tibi virium aliquid superest et comes ego te tollere possum ac protegere. <span class="br"></span><span class="lineNumber">8</span><span class="br"></span>ne funestam hanc pugnam morte consulis feceris; etiam sine hoc lacrimarum satis luctusque est.”</p>
<p><span class="br"></span><span class="lineNumber">9</span><span class="br"></span>Ad ea consul: “Tu quidem, Cn. Corneli, macte virtute esto; sed cave frustra miserando exiguum tempus e manibus hostium evadendi absumas. <span class="br"></span><span class="lineNumber">10</span><span class="br"></span>abi, nuntia publice patribus


</p></section><notes><section class="footnotes"><ul><li class="note" id="note_LCL233_340_54"><a class="footnoteCrossrefLink" href="#target_note_LCL233_340_54" title="Click to highlight in text"><sup class="lineRef">54</sup>ad <span class="italic">dett</span>.: et ad <span class="italic">P</span>: vel ad <span class="italic">C. Heraeus</span></a></li><script type="text/javascript">document.getElementById('note_LCL233_340_54').style.display = "none";</script></ul></section></notes></section>