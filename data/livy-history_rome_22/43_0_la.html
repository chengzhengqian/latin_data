<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
esse, mentem rationemque dominari, <span class="br"></span><span class="lineNumber">15</span><span class="br"></span>et in tempore et sine ignominia servasse exercitum quam multa milia hostium occidisse maiorem gloriam esse.</p>
<p><span class="br"></span><span class="lineNumber">16</span><span class="br"></span>Huius generis orationibus frustra habitis et consule creato M. Atilio Regulo ne praesens de iure imperii dimicaret, pridie quam rogationis ferendae dies adesset, nocte ad exercitum abiit.</p>
<p><span class="br"></span><span class="lineNumber">17</span><span class="br"></span>Luce orta cum plebis concilium esset, magis tacita inuidia dictatoris favorque magistri equitum animos versabat quam satis audebant homines ad suadendum quod volgo placebat prodire, et favore superante auctoritas tamen rogationi deerat. <span class="br"></span><span class="lineNumber">18</span><span class="br"></span>unus inventus est suasor legis C. Terentius Varro, qui priore anno praetor fuerat, loco non humili solum sed etiam sordido ortus. <span class="br"></span><span class="lineNumber">19</span><span class="br"></span>patrem lanium fuisse ferunt, ipsum institorem mercis, filioque hoc ipso in servilia eius artis ministeria usum.</p>
<p>26. Is iuvenis, ut primum ex eo genere quaestus pecunia a patre relicta animos ad spem liberalioris fortunae fecit, togaque et forum placuere, <span class="br"></span><span class="lineNumber">2</span><span class="br"></span>proclamando pro sordidis hominibus causisque adversus rem et famam bonorum primum in notitiam populi, deinde ad honores pervenit, <span class="br"></span><span class="lineNumber">3</span><span class="br"></span>quaesturaque et duabus aedilitatibus, plebeia et curuli, postremo et praetura, perfunctus, iam ad consulatus spem cum attolleret animos, <span class="br"></span><span class="lineNumber">4</span><span class="br"></span>haud parum callide auram favoris 


</p></section><notes></notes></section>