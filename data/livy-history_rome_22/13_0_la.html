<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
magistratus vocaret, <span class="br"></span><span class="lineNumber">8</span><span class="br"></span>tandem haud multo ante solis occasum M. Pomponius praetor “Pugna” inquit “magna victi sumus.” et quamquam nihil certius ex eo auditum est, tamen alius ab alio impleti rumoribus domos referunt <span class="br"></span><span class="lineNumber">9</span><span class="br"></span>consulem cum magna parte copiarum caesum; superesse paucos aut fuga passim per Etruriam sparsos aut captos ab hoste.</p>
<p><span class="br"></span><span class="lineNumber">10</span><span class="br"></span>Quot casus exercitus victi fuerant, tot in curas distracti animi eorum erant quorum propinqui sub C. Flaminio consule meruerant, ignorantium quae cuiusque suorum fortuna esset; nec quisquam satis certum habet quid aut speret aut timeat. <span class="br"></span><span class="lineNumber">11</span><span class="br"></span>postero ac deinceps aliquot diebus ad portas maior prope mulierum quam virorum multitudo stetit, aut suorum aliquem aut nuntios de iis opperiens; circumfundebanturque obviis sciscitantes neque avelli, utique ab notis, priusquam ordine omnia inquisissent, poterant. <span class="br"></span><span class="lineNumber">12</span><span class="br"></span>inde varios voltus digredientium ab nuntiis cerneres, ut cuique laeta aut tristia nuntiabantur, gratulantesque aut consolantes redeuntibus domos circumfusos. feminarum praecipue et gaudia insignia erant et luctus. <span class="br"></span><span class="lineNumber">13</span><span class="br"></span>unam in ipsa porta sospiti filio repente oblatam in complexu eius exspirasse ferunt; alteram, cui mors filii falso nuntiata erat, maestam sedentem domi, ad primum conspectum redeuntis filii gaudio nimio exanimatam.</p>
<p><span class="br"></span><span class="lineNumber">14</span><span class="br"></span>Senatum praetores per dies aliquot ab orto usque ad 
</p></section><notes></notes></section>