<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
imposuit? <span class="br"></span><span class="lineNumber">13</span><span class="br"></span>modo C. Lutatio quae alia res quam celeritas victoriam dedit, quod postero die quam hostem vidit classem gravem commeatibus, impeditam suomet ipsam instrumento atque apparatu, oppressit? <span class="br"></span><span class="lineNumber">14</span><span class="br"></span>stultitia est sedendo aut votis debellari credere posse. arma capias oportet etdescendas in aequum et vir cum viro congrediaris. audendo atque agendo res Romana crevit, non his segnibus consiliis quae timidi ‘cauta’ vocant.”</p>
<p><span class="br"></span><span class="lineNumber">15</span><span class="br"></span>Haec velut contionanti Minucio circumfundebatur tribunorum equitumque Romanorum multitudo, et ad aures quoque militum dicta ferocia evolvebantur; ac si militaris suffragii res esset, haud dubie ferebant Minucium Fabio duci praelaturos.</p>
<p>15. Fabius pariter in suos haud minus quam in hostes intentus, prius ab illis invictum animum praestat. quamquam probe scit non in castris modo suis sed iam etiam Romae infamem suam cunctationem esse, obstinatus tamen tenore eodem consiliorum aestatis reliquum extraxit, <span class="br"></span><span class="lineNumber">2</span><span class="br"></span>ut Hannibal destitutus ab spe summa ope petiti certaminis iam hibernis locum circumspectaret, quia ea regio praesentis erat copiae, non perpetuae, arbusta vineaeque et consita omnia magis amoenis quam necessariis fructibus. <span class="br"></span><span class="lineNumber">3</span><span class="br"></span>haec per exploratores relata Fabio. cum satis sciret per easdem angustias quibus intraverat Falernum agrum rediturum,


</p></section><notes></notes></section>