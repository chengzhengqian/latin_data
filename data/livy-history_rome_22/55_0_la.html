<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 prohibuissent comitia perficere, per inuidiam eorum favorem candidato suo conciliabat:</p>
<p><span class="br"></span><span class="lineNumber">4</span><span class="br"></span>Ab hominibus nobilibus, per multos annos bellum quaerentibus, Hannibalem in Italiam adductum; ab iisdem, cum debellari possit, fraude bellum trahi. <span class="br"></span><span class="lineNumber">5</span><span class="br"></span>cum quattuor legionibus universis pugnari<a class="footnoteLink" href="#note_LCL233_300_30" id="target_note_LCL233_300_30"><sup>30</sup></a> posse apparuisset eo quod M. Minucius absente Fabio prospere pugnasset, <span class="br"></span><span class="lineNumber">6</span><span class="br"></span>duas legiones hosti ad caedem obiectas, deinde ex ipsa caede ereptas ut pater patronusque appellaretur qui prius vincere prohibuisset Romanos quam vinci. <span class="br"></span><span class="lineNumber">7</span><span class="br"></span>consules deinde Fabianis artibus, cum debellare possent, bellum traxisse. id foedus inter omnes nobiles ictum nec finem ante belli habituros quam consulem vere plebeium, id est, hominem novum fecissent; <span class="br"></span><span class="lineNumber">8</span><span class="br"></span>nam plebeios nobiles iam eisdem initiatos esse sacris et contemnere plebem, ex quo contemni patribus desierint, coepisse. <span class="br"></span><span class="lineNumber">9</span><span class="br"></span>cui non apparere id actum et quaesitum esse ut interregnum iniretur, ut in patrum potestate comitia essent? <span class="br"></span><span class="lineNumber">10</span><span class="br"></span>id consules ambos ad exercitum morando quaesisse; id postea, quia invitis iis dictator esset dictus comitiorum causa, expugnatum esse 


</p></section><notes><section class="footnotes"><ul><li class="note" id="note_LCL233_300_30"><a class="footnoteCrossrefLink" href="#target_note_LCL233_300_30" title="Click to highlight in text"><sup class="lineRef">30</sup>pugnari <span class="italic">P</span>: pugnari &lt;prospere&gt; <span class="italic">Harant</span>:<span class="italic"> </span>&lt;de&gt;pugnar<span class="italic">i H.J.M.</span></a></li><script type="text/javascript">document.getElementById('note_LCL233_300_30').style.display = "none";</script></ul></section></notes></section>