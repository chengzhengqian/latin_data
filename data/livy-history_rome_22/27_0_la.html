<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">11</span><span class="br"></span>Eo forte die Minucius se coniunxerat Fabio, missus ad firmandum praesidio saltum, qui super Tarracinam in artas coactus fauces imminet mari, ne ab Sinuessa Poenus Appiae limite pervenire in agrum Romanum posset. <span class="br"></span><span class="lineNumber">12</span><span class="br"></span>Coniunctis exercitibus dictator ac magister equitum castra in viam deferunt qua Hannibal ducturus erat; duo inde milia hostes aberant.</p>
<p>16. Postero die Poeni quod viae inter bina castra erat agmine complevere. <span class="br"></span><span class="lineNumber">2</span><span class="br"></span>cum Romani sub ipso constitissent vallo haud dubie aequiore loco, successit tamen Poenus cum expeditis equitibusque ad lacessendum hostem. carptim Poeni et procursando recipiendoque sese pugnavere; restitit suo loco Romana acies; <span class="br"></span><span class="lineNumber">3</span><span class="br"></span>lenta pugna et ex dictatoris magis quam Hannibalis fuit voluntate. ducenti ab Romanis, octingenti hostium cecidere.</p>
<p><span class="br"></span><span class="lineNumber">4</span><span class="br"></span>Inclusus inde videri Hannibal via ad Casilinum obsessa, cum Capua et Samnium et tantum ab tergo divitum sociorum Romanis commeatus subveheret, Poenus inter Formiana saxa ac Literni harenas stagnaque et per horridas silvas hibernaturus esset; <span class="br"></span><span class="lineNumber">5</span><span class="br"></span>nec Hannibalem fefellit suis se artibus peti. Itaque cum per Casilinum evadere non posset petendique montes et iugum Calliculae superandum esset, necubi Romanus inclusum vallibus agmen adgrederetur, <span class="br"></span><span class="lineNumber">6</span><span class="br"></span>ludibrium oculorum specie terribile ad 


</p></section><notes></notes></section>