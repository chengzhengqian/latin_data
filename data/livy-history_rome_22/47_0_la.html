<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 legionibus procedit. <span class="br"></span><span class="lineNumber">11</span><span class="br"></span>et Hannibal laborantibus suis alia atque alia accrescente certamine mittens auxilia, peditum equitumque iam iustam expleverat aciem, ac totis utrimque viribus certatur.</p>
<p><span class="br"></span><span class="lineNumber">12</span><span class="br"></span>Prima levis armatura Romanorum, praeoccupatum &lt;ex&gt; inferiore loco succedens tumulum, pulsa detrusaque terrorem in succedentem intulit equitem et ad signa legionum refugit. <span class="br"></span><span class="lineNumber">13</span><span class="br"></span>peditum acies inter perculsos impavida sola erat videbaturque, si iusta ac recta pugna esset, haudquaquam impar futura; tantum animorum fecerat prospere ante paucos dies res gesta; <span class="br"></span><span class="lineNumber">14</span><span class="br"></span>sed exorti repente insidiatores eum tumultum terroremque in latera utrimque ab tergoque incursantes fecerunt ut neque animus ad pugnam neque ad fugam spes cuiquam superesset.</p>
<p>29. Tum Fabius, primo clamore paventium audito, dein conspecta procul turbata acie, “Ita est” inquit; “non celerius quam timui deprendit fortuna temeritatem. <span class="br"></span><span class="lineNumber">2</span><span class="br"></span>Fabio aequatus imperio Hannibalem et virtute et fortuna superiorem videt. sed aliud iurgandi suscensendique tempus erit: nunc signa extra vallum proferte; victoriam hosti extorqueamus, confessionem erroris civibus.”</p>
<p><span class="br"></span><span class="lineNumber">3</span><span class="br"></span>Iam magna ex parte caesis aliis, aliis circumspectantibus fugam, Fabiana se acies repente velut caelo demissa 
</p></section><notes></notes></section>