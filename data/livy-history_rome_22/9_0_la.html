<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
lateraque pugnari coeptum est quam satis instrueretur acies aut expediri arma stringique gladii possent.</p>
<p>5. Consul perculsis omnibus ipse satis ut in re trepida impavidus, turbatos ordines, vertente se quoque ad dissonos clamores, instruit ut tempus locusque patitur, et quacumque adire audirique potest, adhortatur ac stare ac pugnare iubet: <span class="br"></span><span class="lineNumber">2</span><span class="br"></span>nec enim inde votis aut imploratione deum sed vi ac virtute evadendum esse; per medias acies ferro viam fieri et quo timoris minus sit, eo minus ferme periculi esse.</p>
<p><span class="br"></span><span class="lineNumber">3</span><span class="br"></span>Ceterum prae strepitu ac tumultu nec consilium nec imperium accipi poterat, tantumque aberat ut sua signa atque ordines et locum noscerent ut vix ad arma capienda aptandaque pugnae competeret animus, opprimerenturque quidam onerati magis iis quam tecti. et erat in tanta caligine maior usus aurium quam oculorum. <span class="br"></span><span class="lineNumber">4</span><span class="br"></span>ad gemitus volnerum ictusque corporum aut armorum et mixtos strepentium paventiumque clamores circumferebant ora oculosque. <span class="br"></span><span class="lineNumber">5</span><span class="br"></span>alii fugientes pugnantium globo inlati haerebant; alios redeuntes in pugnam avertebat fugientium agmen. <span class="br"></span><span class="lineNumber">6</span><span class="br"></span>deinde, ubi in omnes partes nequiquam impetus capti et ab lateribus montes ac lacus, a fronte et ab tergo hostium acies claudebat apparuitque nullam nisi in dextera ferroque salutis spem esse, <span class="br"></span><span class="lineNumber">7</span><span class="br"></span>tum sibi quisque dux adhortatorque

</p></section><notes></notes></section>