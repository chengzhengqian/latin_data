<section class="div1 language" lang="la"><header><hgroup><h1>LIVY</h1></hgroup></header><section class="div2">
<span class="label"><span class="ac">LIBRI XXII PERIOCHA</span></span>
<p>â€‹</p>
<p class="noindent">Hannibal per continuas vigilias in paludibus oculo amisso in Etruriam venit, per quas paludes quadriduo et tribus noctibus sine ulla requie iter fecit. C. Flaminius consul, homo temerarius, contra auspicia profectus signis militaribus effossis, quae tolli non poterant, et ab equo quem conscenderat per caput devolutus, insidiis ab Hannibale circumventus ad Thrasymennum lacum cum exercitu caesus est. sex milia, quae eruperant, fide ab Atherbale<a class="footnoteLink" href="#note_LCL233_388_78" id="target_note_LCL233_388_78"><sup>78</sup></a> data perfidia Hannibalis vincta sunt. cum ad nuntium cladis Romae luctus esset, duae matres ex insperato receptis filiis gaudio mortuae sunt. ob hanc cladem ex Sibyllinis libris ver sacrum votum.</p>
<p>Cum deinde Q. Fabius Maximus dictator adversus Hannibalem missus nollet acie cum eo confligere, ne contra ferocem tot victoriis hostem adversis proeliis milites pugnare committeret, et opponendo se tantum conatus Hannibalis impediret, M. Minucius magister equitum, 


</p></section><notes><section class="footnotes"><ul><li class="note" id="note_LCL233_388_78"><a class="footnoteCrossrefLink" href="#target_note_LCL233_388_78" title="Click to highlight in text"><sup class="lineRef">78</sup>ab Artherbale <span class="italic">codd.</span>: a Maharbale <span class="italic">Leid. 19 recc. ed. pr. (cf. 22.6.11)</span></a></li><script type="text/javascript">document.getElementById('note_LCL233_388_78').style.display = "none";</script></ul></section></notes></section>