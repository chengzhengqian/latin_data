<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
cunctatione ac segnitia deorum hominumque iudicio damnata perstaret.</p>
<p><span class="br"></span><span class="lineNumber">5</span><span class="br"></span>Itaque quo die primum congressus est cum Q. Fabio, statuendum omnium primum ait esse quemadmodum imperio aequato utantur: <span class="br"></span><span class="lineNumber">6</span><span class="br"></span>se optimum ducere aut diebus alternis aut, si maiora intervalla placerent, partitis temporibus alterius summum ius imperiumque esse, <span class="br"></span><span class="lineNumber">7</span><span class="br"></span>ut par hosti non consilio solum sed viribus etiam esset, si quam occasionem rei gerendae habuisset.</p>
<p><span class="br"></span><span class="lineNumber">8</span><span class="br"></span>Q. Fabio haudquaquam id placere: omnia fortunam eam<a class="footnoteLink" href="#note_LCL233_280_21" id="target_note_LCL233_280_21"><sup>21</sup></a> habitura quamcumque temeritas collegae habuisset; sibi communicatum cum alio, non ademptum imperium esse; <span class="br"></span><span class="lineNumber">9</span><span class="br"></span>itaque se nunquam volentem parte, qua posset, rerum consilio gerendarum cessurum, nec se tempora aut dies imperii cum eo, exercitum divisurum suisque consiliis, quoniam omnia non liceret, quae posset seruaturum. <span class="br"></span><span class="lineNumber">10</span><span class="br"></span>ita obtinuit ut legiones, sicut consulibus mos esset, inter se dividerent. prima et quarta Minucio, secunda et tertia Fabio evenerunt. <span class="br"></span><span class="lineNumber">11</span><span class="br"></span>item equites pari numero sociumque et Latini nominis auxilia diviserunt. Castris quoque separari magister equitum voluit.</p>
<p>28. Duplex inde Hannibali gaudium fuit; neque enim quicquam eorum quae apud hostes agerentur eum fallebat et perfugis multa indicantibus et per suos explorantem: 

</p></section><notes><section class="footnotes"><ul><li class="note" id="note_LCL233_280_21"><a class="footnoteCrossrefLink" href="#target_note_LCL233_280_21" title="Click to highlight in text"><sup class="lineRef">21</sup>eam <span class="italic">Madvig</span>: enim <span class="italic">P</span></a></li><script type="text/javascript">document.getElementById('note_LCL233_280_21').style.display = "none";</script></ul></section></notes></section>