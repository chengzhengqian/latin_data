<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>23. Haec in Hispania secunda aestate Punici belli gesta, cum in Italia paulum intervalli cladibus Romanis sollers cunctatio Fabi fecisset; <span class="br"></span><span class="lineNumber">2</span><span class="br"></span>quae ut Hannibalem non mediocri sollicitum cura habebat, tandem eum militiae magistrum delegisse Romanos cernentem, qui bellum ratione, non fortuna gereret, <span class="br"></span><span class="lineNumber">3</span><span class="br"></span>ita contempta erat inter cives armatos pariter togatosque utique postquam absente eo temeritate magistri equitum laeto verius dixerim quam prospero eventu pugnatum fuerat.</p>
<p><span class="br"></span><span class="lineNumber">4</span><span class="br"></span>Accesserant duae res ad augendam invidiam dictatoris, una fraude ac dolo Hannibalis, quod cum a perfugis ei monstratus ager dictatoris esset, omnibus circa solo aequatis ab uno eo ferrum ignemque et vim omnem hostium abstineri iussit ut occulti alicuius pacti ea merces videri posset, <span class="br"></span><span class="lineNumber">5</span><span class="br"></span>altera ipsius facto, primo forsitan dubio quia non exspectata in eo senatus auctoritas est, ad extremum haud ambigue in maximam laudem verso. <span class="br"></span><span class="lineNumber">6</span><span class="br"></span>in permutandis captivis, quod sic primo Punico bello factum erat, convenerat inter duces Romanum Poenumque ut quae pars plus reciperet quam daret, argenti pondo bina et selibras in militem praestaret. <span class="br"></span><span class="lineNumber">7</span><span class="br"></span>ducentis quadraginta septem cum plures Romanus quam Poenus recepisset argentumque pro eis 
</p></section><notes></notes></section>