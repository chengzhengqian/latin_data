<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
censoribus adeo omnibus notis ignominiisque confectos esse ut quidam eorum mortem sibi ipsi extemplo consciverint, ceteri non foro solum omni deinde vita sed prope luce ac publico caruerint. <span class="br"></span><span class="lineNumber">10</span><span class="br"></span>mirari magis adeo discrepare inter auctores quam quid veri sit discernere queas.</p>
<p>Quanto autem maior ea clades superioribus cladibus fuerit vel ea res indicio &lt;est quod fides socio&gt;rum, quae ad eam diem firma steterat, tum labare coepit, nulla profecto alia de re quam quod desperaverant de imperio. <span class="br"></span><span class="lineNumber">11</span><span class="br"></span>defecere autem ad Poenos hi populi: Atellani,<a class="footnoteLink" href="#note_LCL233_386_77" id="target_note_LCL233_386_77"><sup>77</sup></a> Calatini, Hirpini, Apulorum pars, Samnites praeter Pentros, Bruttii omnes, Lucani, <span class="br"></span><span class="lineNumber">12</span><span class="br"></span>praeter hos Uzentini, et Graecorum omnis ferme ora, Tarentini, Metapontini, Crotonienses Locrique, et Cisalpini omnes Galli. <span class="br"></span><span class="lineNumber">13</span><span class="br"></span>nec tamen eae clades defectionesque sociorum moverunt ut pacis usquam mentio apud Romanos fieret neque ante consulis Romam aduentum nec postquam is rediit renovavitque memoriam acceptae cladis; <span class="br"></span><span class="lineNumber">14</span><span class="br"></span>quo in tempore ipso adeo magno animo civitas fuit ut consuli ex tanta clade, cuius ipse causa maxima fuisset, redeunti et obviam itum frequenter ab omnibus ordinibus sit et gratiae actae quod de re publica non desperasset: <span class="br"></span><span class="lineNumber">15</span><span class="br"></span>qui si Carthaginiensium ductor fuisset, nihil recusandum supplicii foret.</p>
</section><notes><section class="footnotes"><ul><li class="note" id="note_LCL233_386_77"><a class="footnoteCrossrefLink" href="#target_note_LCL233_386_77" title="Click to highlight in text"><sup class="lineRef">77</sup>Atellani, <span class="italic">P</span>: &lt;Campani&gt; Atellani <span class="italic">praeeunte Weiss</span>., <span class="italic">Luterbacher</span></a></li><script type="text/javascript">document.getElementById('note_LCL233_386_77').style.display = "none";</script></ul></section></notes></section>