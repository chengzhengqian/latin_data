<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>IV. . . . ut eum lusisse potius quam quod id verum esse adfirmet<a class="footnoteLink" href="#note_LCL213_260_1" id="target_note_LCL213_260_1"><sup>1</sup></a> dicere voluisse . . . (<span class="italic">Augustinus de Civ. Dei XXII</span> 28.)</p>
<p><span class="br"></span><span class="lineNumber">8</span><span class="br"></span>VIII. . . . Sed quamquam sapientibus conscientia ipsa factorum egregiorum amplissimum virtutis est praemium, tamen illa divina virtus non statuas plumbo inhaerentes nec triumphos arescentibus laureis, sed stabiliora quaedam et viridiora praemiorum genera desiderat.</p>
<p>Quae tandem ista sunt? inquit Laelius.</p>
<p>Tum Scipio: Patimini me, quoniam tertium diem iam feriati sumus . . . (<span class="italic">Macrob. I</span> 4. 2 <span class="italic">sq</span>.)</p>
<p><span class="br"></span><span class="lineNumber">9</span><span class="br"></span>IX. <span class="italic">S.</span> Cum in Africam venissem Mâ€™. Manilio consuli ad quartam legionem tribunus, ut scitis, militum, nihil mihi fuit potius, quam ut Masinissam convenirem regem, familiae nostrae iustis de causis amicissimum. ad quem ut veni, conplexus me senex conlacrimavit aliquantoque post suspexit ad caelum et: Grates, inquit, tibi ago, summe Sol, vobisque, reliqui caelites, quod, ante quam ex hac vita migro, conspicio in meo regno et his tectis P. Cornelium Scipionem, cuius ego nomine ipso recreor; itaque numquam ex animo meo discedit illius optimi atque invictissimi viri memoria. deinde ego illum de suo regno, ille me de nostra re publica percontatus est, multisque verbis ultro citroque habitis ille nobis consumptus est dies.</p>
</section><notes><section class="footnotes"><ul><li class="note" id="note_LCL213_260_1"><a class="footnoteCrossrefLink" href="#target_note_LCL213_260_1" title="Click to highlight in text"><sup class="lineRef">1</sup>The text is corrupt; <span class="italic">quod</span> [<span class="italic">id</span>] <span class="italic">verum esset, adfirmet</span> Halm.</a></li><script type="text/javascript">document.getElementById('note_LCL213_260_1').style.display = "none";</script></ul></section></notes></section>