<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

cura, sollicitudine, periculo vita bonorum virorum sit, contra autem improbis semper aliqui scrupus in animis haereat, semper iis ante oculos iudicia et supplicia versentur; nullum autem emolumentum esse, nullum iniustitia partum praemium tantum, semper ut timeas, semper ut adesse, semper ut impendere aliquam poenam putes, damna. . . .</p>
<p>[<span class="italic">Desiderantur in cod. Vat. quattuor minimum paginae, sed una fere pagina loco ab Lactantio adlato suppletur</span>.]</p>
<p><span class="br"></span><span class="lineNumber">27</span><span class="br"></span>XVII. Quaero, si duo sint, quorum alter optimus vir, aequissimus, summa iustitia, singulari fide, alter insigni scelere et audacia, et si in eo sit errore civitas, ut bonum illum viram sceleratum, facinorosum, nefarium putet, contra autem, qui sit improbissimus, existimet esse summa probitate ac fide, proque hac opinione omnium civium bonus ille vir vexetur, rapiatur, manus ei denique adferantur, effodiantur oculi, damnetur, vinciatur, uratur, exterminetur,<a class="footnoteLink" href="#note_LCL213_206_1" id="target_note_LCL213_206_1"><sup>1</sup></a> egeat, postremo iure etiam optimo omnibus miserrimus esse videatur, contra autem ille improbus laudetur, colatur, ab omnibus diligatur, omnes ad eum honores, omnia imperia, omnes opes, omnes undique copiae conferantur, vir denique optimus omnium existimatione et dignissimus omni fortuna optima iudicetur, quis tandem erit tam demens, qui dubitet, utrum se esse malit?</p>
<p><span class="br"></span><span class="lineNumber">28</span><span class="br"></span>XVIII. Quod in singulis, idem est in populis: nulla est tam stulta civitas, quae non iniuste imperare malit quam servire iuste. nec vero longius



</p></section><notes><section class="footnotes"><ul><li class="note" id="note_LCL213_206_1"><a class="footnoteCrossrefLink" href="#target_note_LCL213_206_1" title="Click to highlight in text"><sup class="lineRef">1</sup>All of this sentence up to this point is supplied from Lactant. <span class="italic">Inst. Div. V</span>, 12, 5â€“6; . . .<span class="italic">netur, egeat,</span> etc, V.</a></li><script type="text/javascript">document.getElementById('note_LCL213_206_1').style.display = "none";</script></ul></section></notes></section>