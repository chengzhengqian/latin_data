<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

earumque rerum rationem, quae nunc instant, explicaturos.</p></div>
<p><span class="br"></span><span class="lineNumber">34</span><span class="br"></span>XXI. Cum id et Philus et Manilius et Mummius admodum adprobavissent . . .</p>
<p>[<span class="italic">Desiderantur paginae duae.</span>]</p>
<p>. . . quare, si placet, deduc orationem tuam de caelo ad haec citeriora . . . (<span class="italic">Nonius</span> p. 85. 19 <span class="italic">et</span> 289. 8.) . . . non solum ob eam causam fieri volui, quod erat aequum de re publica potissimum principem rei publicae dicere, sed etiam quod memineram persaepe te cum Panaetio disserere solitum coram Polybio, duobus Graecis vel peritissimis rerum civilium, multaque colligere ac docere, optimum longe statum civitatis esse eum, quem maiores nostri nobis reliquissent. qua in disputatione quoniam tu paratior es, feceris, ut etiam pro his dicam, si, de re publica quid sentias, explicaris, nobis gratum omnibus.</p>
<p><span class="br"></span><span class="lineNumber">35</span><span class="br"></span>XXII. Tum ille: Non possum equidem dicere me ulla in cogitatione acrius aut diligentius solere versari quam in ista ipsa, quae mihi, Laeli, a te proponitur. etenim cum in suo quemque opere artificem,
qui quidem excellat, nihil aliud cogitare, meditari, curare videam, nisi quo sit in illo genere melior, ego, cum mihi sit unum opus hoc a parentibus maioribusque meis relictum, procuratio atque
</p></section><notes></notes></section>