<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<div class="sp inline"><p class="lineGroup"><span class="speaker"><span class="italic">L.</span> </span> Ain vero, Phile? iam explorata nobis sunt ea, quae ad domos nostras quaeque ad rem publicam pertineant, siquidem, quid agatur in caelo, quaerimus?</p></div>
<div class="sp inline"><p class="lineGroup"><span class="speaker">Et ille:</span> An tu ad domos nostras non censes pertinere scire, quid agatur et quid fiat domi, quae non ea est, quam parietes nostri cingunt, sed mundus hic totus, quod domicilium quamque patriam di nobis communem secum dederunt, cum praesertim, si haec ignoremus, multa nobis et magna ignoranda sint? ac me quidem, ut hercule etiam te ipsum, Laeli, omnisque avidos sapientiae cognitio ipsa rerum consideratioque delectat.</p></div>
<p><span class="br"></span><span class="lineNumber">20</span><span class="br"></span>Tum Laelius: Non inpedio, praesertim quoniam feriati sumus; sed possumus audire aliquid an serius venimus?</p>
<div class="sp inline"><p class="lineGroup"><span class="speaker"><span class="italic">PH.</span></span> Nihil est adhuc disputatum, et, quoniam est integrum, libenter tibi, Laeli, ut de eo disseras, equidem concessero.</p></div>
<div class="sp inline"><p class="lineGroup"><span class="speaker"><span class="italic">L.</span></span> Immo vero te audiamus, nisi forte Manilius interdictum aliquod inter duos soles putat esse componendum, ut ita caelum possideant, ut uterque possederit.</p></div>
<div class="sp inline"><p class="lineGroup"><span class="speaker">Tum Manilius:</span> Pergisne eam, Laeli, artem in-ludere, in qua primum excellis<a class="footnoteLink" href="#note_LCL213_38_1" id="target_note_LCL213_38_1"><sup>1</sup></a> ipse, deinde sine qua



</p></div></section><notes><section class="footnotes"><ul><li class="note" id="note_LCL213_38_1"><a class="footnoteCrossrefLink" href="#target_note_LCL213_38_1" title="Click to highlight in text"><sup class="lineRef">1</sup><span class="italic">excellis</span> Moser; <span class="italic">excello</span> V.</a></li><script type="text/javascript">document.getElementById('note_LCL213_38_1').style.display = "none";</script></ul></section></notes></section>