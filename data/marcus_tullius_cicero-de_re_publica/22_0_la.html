<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

doctrinae esse dicebat; magis eum delectabat Neoptolemus Ennii, qui se ait “philosophari velle, sed paucis; nam omnino haud placere.” quodsi studia Graecorum vos tanto opere delectant, sunt alia liberiora et transfusa<a class="footnoteLink" href="#note_LCL213_54_1" id="target_note_LCL213_54_1"><sup>1</sup></a> latius, quae vel ad usum vitae vel etiam ad ipsam rem publicam conferre possumus. istae quidem artes, si modo aliquid, valent<a class="footnoteLink" href="#note_LCL213_54_2" id="target_note_LCL213_54_2"><sup>2</sup></a> ut paulum acuant et tamquam inritent ingenia puerorum, quo facilius possint maiora discere.</p>
<p><span class="br"></span><span class="lineNumber">31</span><span class="br"></span>XIX. Tum Tubero: Non dissentio a te, Laeli, sed quaero, quae tu esse maiora intellegas.</p>
<div class="sp inline"><p class="lineGroup"><span class="speaker"><span class="italic">L.</span></span> Dicam mehercule et contemnar a te fortasse, cum tu ista caelestia de Scipione quaesieris, ego autem haec, quae videntur ante oculos esse, magis putem quaerenda. quid enim mihi L. Pauli nepos, hoc avunculo, nobilissima in familia atque in hac tam clara re publica natus, quaerit, quo modo duo soles visi sint, non quaerit, cur in una re publica duo senatus et duo paene iam populi sint? nam, ut videtis, mors Tiberii Gracchi et iam ante tota illius ratio tribunatus divisit populum unum in duas partis; obtrectatores autem et invidi Scipionis initiis factis a P. Crasso et Appio Claudio tenent nihilo minus illis mortuis senatus alteram partem dissidentem





</p></div></section><notes><section class="footnotes"><ul><li class="note" id="note_LCL213_54_1"><a class="footnoteCrossrefLink" href="#target_note_LCL213_54_1" title="Click to highlight in text"><sup class="lineRef">1</sup><span class="italic">transfusa</span> V; <span class="italic">fusa</span> Madvig (cf. I, 60 <span class="italic">translata</span>).</a></li><script type="text/javascript">document.getElementById('note_LCL213_54_1').style.display = "none";</script><li class="note" id="note_LCL213_54_2"><a class="footnoteCrossrefLink" href="#target_note_LCL213_54_2" title="Click to highlight in text"><sup class="lineRef">2</sup><span class="italic">aliquid, valeni ut</span> V, Pascal; <span class="italic">aliquid valent, id valent, ut</span> Mueller.</a></li><script type="text/javascript">document.getElementById('note_LCL213_54_2').style.display = "none";</script></ul></section></notes></section>