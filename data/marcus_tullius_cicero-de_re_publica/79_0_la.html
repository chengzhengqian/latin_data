<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

annis post primos consules, T. Larcius, novumque id genus imperii visum est et proximum similitudini regiae. sed tamen omnia summa cum auctoritate a principibus cedente populo tenebantur, magnaeque res temporibus illis a fortissimis viris summo imperio praeditis, dictatoribus atque consulibus, belli gerebantur.</p>
<p><span class="br"></span><span class="lineNumber">57</span><span class="br"></span>XXXIII. Sed id, quod fieri natura rerum ipsa cogebat, ut plusculum sibi iuris populus adscisceret liberatus a regibus, non longo intervallo, sexto decimo fere anno, Postumo Cominio Sp. Cassio consulibus consecutum<a class="footnoteLink" href="#note_LCL213_168_1" id="target_note_LCL213_168_1"><sup>1</sup></a> est; in quo defuit fortasse ratio, sed tamen vincit ipsa rerum publicarum natura saepe rationem. id enim tenetote, quod initio dixi, nisi aequabilis haec in civitate conpensatio sit et iuris et officii et muneris, ut et potestatis satis in magistratibus et auctoritatis in principum consilio et libertatis in populo sit, non posse hunc incommutabilem rei
<span class="br"></span><span class="lineNumber">58</span><span class="br"></span>publicae conservari statum. nam cum esset ex aere alieno commota civitas, plebs montem sacrum prius, deinde Aventinum occupavit. ac ne Lycurgi quidem disciplina tenuit illos in hominibus Graecis frenos; nam etiam Spartae regnante Theopompo sunt item quinque, quos illi ephoros appellant, in Creta autem decem, qui cosmoe vocantur, ut contra consulare imperium tribuni plebis, sic illi contra vim regiam constituti.</p>
</section><notes><section class="footnotes"><ul><li class="note" id="note_LCL213_168_1"><a class="footnoteCrossrefLink" href="#target_note_LCL213_168_1" title="Click to highlight in text"><sup class="lineRef">1</sup><span class="italic">consecutum</span> Leopardi; <span class="italic">secututusegutus</span> V<sup>1</sup>; <span class="italic">consegatus</span> V<sup>2</sup>; <span class="italic">consecutus</span> is the common reading; <span class="italic">secutum</span> Halm.</a></li><script type="text/javascript">document.getElementById('note_LCL213_168_1').style.display = "none";</script></ul></section></notes></section>