<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">

sed patres, sed deos; nec sine causa; quid enim adiungunt?</p>
<p>Tu produxisti nos intra luminis oras.<span class="linebreak"></span>
vitam, honorem, decus sibi datum esse iustitia regis existimabant.<a class="footnoteLink" href="#note_LCL213_96_1" id="target_note_LCL213_96_1"><sup>1</sup></a> mansisset eadem voluntas in eorum posteris, si regum similitudo permansisset, sed vides unius iniustitia concidisse genus illud totum rei publicae.</p>
<div class="sp inline"><p class="lineGroup"><span class="speaker"><span class="italic">L.</span></span> Video vero, inquit, et studeo cursus istos mutationum non magis in nostra quam in omni re publica noscere.</p></div>
<p><span class="br"></span><span class="lineNumber">65</span><span class="br"></span>XLII. Et Scipio: Est omnino, cum de illo genere rei publicae, quod maxime probo, quae sentio, dixero accuratius mihi dicendum de commutationibus rerum publicarum, etsi minime facile eas in ea re publica futuras puto. sed huius regiae prima et certissima est illa mutatio: cum rex iniustus esse coepit, perit illud ilico genus, et est idem ille tyrannus, deterrimum genus et finitimun optimo; quem si optimates oppresserunt, quod ferme evenit, habet statum res publica de tribus secundarium; est enim quasi regium, id est patrium consilium populo bene consulentium principum. sin per se populus interfecit aut eiecit tyrannum, est moderatior, quoad sentit et sapit, et sua re gesta laetatur tuerique vult per se constitutam rem publicam. si quando aut regi iusto



</p></section><notes><section class="footnotes"><ul><li class="note" id="note_LCL213_96_1"><a class="footnoteCrossrefLink" href="#target_note_LCL213_96_1" title="Click to highlight in text"><sup class="lineRef">1</sup><span class="italic">existimabant</span> V<sup>2</sup>; <span class="italic">existimant</span> V<sup>1,</sup> Halm, et al.</a></li><script type="text/javascript">document.getElementById('note_LCL213_96_1').style.display = "none";</script></ul></section></notes></section>