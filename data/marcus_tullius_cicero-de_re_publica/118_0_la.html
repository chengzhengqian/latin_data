<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

enim manet ex antiquis moribus, quibus ille dixit rem stare Romanam? quos ita oblivione obsoletos videmus, ut non modo non colantur, sed iam ignorentur. nam de viris quid dicam? mores enim ipsi interierunt virorum penuria, cuius tanti mali non modo reddenda ratio nobis, sed etiam tamquam reis capitis quodam modo dicenda causa est. nostris enim vitiis, non casu aliquo, rem publicam verbo retinemus, re ipsa vero iam pridem amisimus. . . . (<span class="italic">Augustinus de Civ. Dei II</span>, 21, <span class="italic">Nonius</span> 417. 7.)</p>
<p><span class="br"></span><span class="lineNumber">3</span><span class="br"></span>II. . . . nihil esse tam<a class="footnoteLink" href="#note_LCL213_246_1" id="target_note_LCL213_246_1"><sup>1</sup></a> regale quam explanationem aequitatis, in qua iuris erat interpretatio, quod ius privati petere solebant a regibus, ob easque causas agri arvi et arbusti et pascui lati atque uberes definiebantur, qui essent regii<a class="footnoteLink" href="#note_LCL213_246_2" id="target_note_LCL213_246_2"><sup>2</sup></a> colerenturque<a class="footnoteLink" href="#note_LCL213_246_3" id="target_note_LCL213_246_3"><sup>3</sup></a> sine regum opera et labore, ut eos nulla privati negotii cura a populorum rebus abduceret. nec vero quis-quam privatus erat disceptator aut arbiter litis, sed omnia conficiebantur iudiciis regiis. et mihi quidem videtur Numa noster maxime tenuisse hunc morem veterem Graeciae regum. nam ceteri, etsi hoc quoque munere fungebantur, magnam tamen partem bella gesserunt et eorum iura coluerunt; illa autem diuturna pax Numae mater huic urbi iuris et religio-nis fuit, qui legum etiam scriptor fuisset, quas scitis



</p></section><notes><section class="footnotes"><ul><li class="note" id="note_LCL213_246_1"><a class="footnoteCrossrefLink" href="#target_note_LCL213_246_1" title="Click to highlight in text"><sup class="lineRef">1</sup><span class="italic">nihil esse tam</span> supplied by Mai, lacking in V.</a></li><script type="text/javascript">document.getElementById('note_LCL213_246_1').style.display = "none";</script><li class="note" id="note_LCL213_246_2"><a class="footnoteCrossrefLink" href="#target_note_LCL213_246_2" title="Click to highlight in text"><sup class="lineRef">2</sup><span class="italic">regii</span> Orelli; <span class="italic">regi</span> V.</a></li><script type="text/javascript">document.getElementById('note_LCL213_246_2').style.display = "none";</script><li class="note" id="note_LCL213_246_3"><a class="footnoteCrossrefLink" href="#target_note_LCL213_246_3" title="Click to highlight in text"><sup class="lineRef">3</sup>[<span class="italic">qui</span>] <span class="italic">colerenturque</span> is commonly read; <span class="italic">qui colerenturque</span> V.</a></li><script type="text/javascript">document.getElementById('note_LCL213_246_3').style.display = "none";</script></ul></section></notes></section>