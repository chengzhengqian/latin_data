<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

illum pristinum patrum numerum et antiquos patres maiorum gentium appellavit, quos priores sententiam
<span class="br"></span><span class="lineNumber">36</span><span class="br"></span>rogabat, a se adscitos minorum. deinde equitatum ad hunc morem constituit, qui usque adhuc est retentus, nec potuit Titiensium et Rhamnensium et Lucerum mutare, cum cuperet, nomina, quod auctor ei summa augur gloria Attus Navius non erat. atque etiam Corinthios video publicis equis adsignandis et alendis orborum et viduarum tributis fuisse quondam diligentis. sed tamen prioribus equitum partibus secundis additis mille et octingentos fecit equites numerumque duplicavit. postea<a class="footnoteLink" href="#note_LCL213_144_1" id="target_note_LCL213_144_1"><sup>1</sup></a> bello subegit Aequorum magnam gentem et ferocem et rebus populi Romani imminentem, idemque Sabinos cum a moenibus urbis reppulisset, equitatu fudit belloque devicit. atque eundem primum ludos maximos, qui Romani dicti sunt, fecisse accepimus aedemque in Capitolio Iovi optimo maximo bello Sabino in ipsa pugna vovisse faciendam mortuumque esse, cum duodequadraginta regnavisset annos.</p>
<p><span class="br"></span><span class="lineNumber">37</span><span class="br"></span>XXI. Tum Laelius: Nunc fit illud Catonis certius, nec temporis unius nec hominis esse constitutionem rei publicae; perspicuum est enim, quanta in singulos reges rerum bonarum et utilium fiat ac-





</p></section><notes><section class="footnotes"><ul><li class="note" id="note_LCL213_144_1"><a class="footnoteCrossrefLink" href="#target_note_LCL213_144_1" title="Click to highlight in text"><sup class="lineRef">1</sup><span class="italic">postea</span>. Vaucher; <span class="italic">postquam</span> V; <span class="italic">post</span> Madvig.</a></li><script type="text/javascript">document.getElementById('note_LCL213_144_1').style.display = "none";</script></ul></section></notes></section>