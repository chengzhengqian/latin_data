<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">58</span><span class="br"></span>XXXVII. . . . Sed, si vis, Laeli, dabo tibi testes nec nimis antiquos nec ullo modo barbaros.</p>
<div class="sp inline"><p class="lineGroup"><span class="speaker"><span class="italic">L.</span></span> Istos, inquit, volo.</p></div>
<div class="sp inline"><p class="lineGroup"><span class="speaker"><span class="italic">S.</span></span> Videsne igitur minus quadringentorum annorum esse hanc urbem, ut sine regibus sit?</p></div>
<div class="sp inline"><p class="lineGroup"><span class="speaker"><span class="italic">L.</span></span> Vero minus.</p></div>
<div class="sp inline"><p class="lineGroup"><span class="speaker"><span class="italic">S.</span></span> Quid ergo? haec quadringentorum annorum aetas ut urbis et civitatis num valde longa est?</p></div>
<div class="sp inline"><p class="lineGroup"><span class="speaker"><span class="italic">L.</span></span> Ista vero, inquit, adulta vix.</p></div>
<div class="sp inline"><p class="lineGroup"><span class="speaker"><span class="italic">S.</span></span> Ergo his annis quadringentis Romae rex erat?</p></div>
<div class="sp inline"><p class="lineGroup"><span class="speaker"><span class="italic">L.</span></span> Et superbus quidem.</p></div>
<div class="sp inline"><p class="lineGroup"><span class="speaker"><span class="italic">S.</span></span> Quid supra?</p></div>
<div class="sp inline"><p class="lineGroup"><span class="speaker"><span class="italic">L.</span></span> lustissimus, et deinceps retro usque ad Romulum, qui ab hoc tempore anno sescentesimo rex erat.</p></div>
<div class="sp inline"><p class="lineGroup"><span class="speaker"><span class="italic">S.</span></span> Ergo ne iste quidem pervetus?</p></div>
<div class="sp inline"><p class="lineGroup"><span class="speaker"><span class="italic">L.</span></span> Minime ac prope senescente iam Graecia.</p></div>
<div class="sp inline"><p class="lineGroup"><span class="speaker"><span class="italic">S.</span></span> Cedo, num, Scipio, barbarorum Romulus rex fuit?</p></div>
<div class="sp inline"><p class="lineGroup"><span class="speaker"><span class="italic">L.</span></span> Si, ut Graeci dicunt omnis aut Graios esse aut barbaros, vereor, ne barbarorum rex fuerit; sin id nomen moribus dandum est, non linguis, non Graecos minus barbaros quam Romanos puto.</p></div>
<p>Et Scipio: Atqui ad hoc, de quo agitur, non quaerimus gentem, ingenia quaerimus. si enim et prudentes homines et non veteres reges habere voluerunt, utor neque perantiquis neque inhumanis ac feris testibus.</p>
</section><notes><section class="footnotes"><ul><li class="note" id="note_LCL213_86_1"><a class="footnoteCrossrefLink" href="#target_note_LCL213_86_1" title="Click to highlight in text"><sup class="lineRef">1</sup><span class="italic">si forte</span> deleted by Steinacher et af.</a></li><script type="text/javascript">document.getElementById('note_LCL213_86_1').style.display = "none";</script></ul></section></notes></section>