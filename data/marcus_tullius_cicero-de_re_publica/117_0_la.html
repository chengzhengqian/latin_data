<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<h2><span class="ac">De Re Publica</span></h2>
<h2><span class="ac">Liber Quintus</span></h2>
<p><span class="br"></span><span class="lineNumber">1</span><span class="br"></span>I. Moribus antiquis res stat Romana virisque,
quem quidem ille versum vel brevitate vel veritate tamquam ex oraculo mihi quodam esse effatus videtur. nam neque viri, nisi ita morata civitas fuisset, neque mores, nisi hi viri praefuissent, aut fundare aut tam diu tenere potuissent tantam et tam fuse<a class="footnoteLink" href="#note_LCL213_244_1" id="target_note_LCL213_244_1"><sup>1</sup></a> lateque imperantem rem publicam. itaque ante nostram memoriam et mos ipse patrius praestantes viros adhibebat, et veterem morem ac maiorum instituta
<span class="br"></span><span class="lineNumber">2</span><span class="br"></span>retinebant excellentes viri. nostra vero aetas cum rem publicam sicut picturam accepisset egregiam, sed iam evanescentem vetustate, non modo eam coloribus eisdem, quibus fuerat, renovare neglexit, sed ne id quidem curavit, ut formam saltem eius et extrema tamquam liniamenta servaret. quid



</p></section><notes><section class="footnotes"><ul><li class="note" id="note_LCL213_244_1"><a class="footnoteCrossrefLink" href="#target_note_LCL213_244_1" title="Click to highlight in text"><sup class="lineRef">1</sup><span class="italic">fuse</span> Halm; <span class="italic">iuste</span> or <span class="italic">iustae</span> MSS. (cf. <span class="italic">Tusc. Disp</span>. IV, 57; <span class="italic">Orat.</span> 113).</a></li><script type="text/javascript">document.getElementById('note_LCL213_244_1').style.display = "none";</script></ul></section></notes></section>