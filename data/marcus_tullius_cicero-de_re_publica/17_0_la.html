<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

anno fere ante, quam consul est declaratus, haud dubitavit postridie palam in castris docere nullum esse prodigium, idque et tum factum esse et certis temporibus esse semper futurum, cum sol ita locatus fuisset, ut lunam suo lumine non posset attingere.</p>
<p>Ain tandem? inquit Tubero; docere hoc poterat ille homines paene agrestes et apud imperitos audebat haec dicere?</p>
<div class="sp inline"><p class="lineGroup"><span class="speaker"><span class="italic">S.</span></span> Ille vero et magna quidem cum . . .</p><p class="lineGroup">[<span class="italic">Hic Maio duae minimum paginae videntur deesse.</span>]</p><p class="lineGroup"><span class="br"></span><span class="lineNumber">24</span><span class="br"></span>. . . neque insolens ostentatio neque oratio ab-horrens a persona hominis gravissimi; rem enim magnam adsecutus, quod hominibus perturbatis inanem religionem timoremque deiecerat.</p></div>
<p><span class="br"></span><span class="lineNumber">25</span><span class="br"></span>XVI. Atque eius modi quiddam etiam bello illo maximo, quod Athenienses et Lacedaemonii summa inter se contentione gesserunt, Pericles ille, et auctoritate et eloquentia et consilio princeps civitatis suae, cum obscurato sole tenebrae factae essent repente Atheniensiumque animos summus timor occupavisset, docuisse civis suos dicitur, id quod ipse ab Anaxagora, cuius auditor fuerat, acceperat, certo illud tempore fieri et necessario, cum tota se luna sub orbem solis subiecisset; itaque, etsi non




</p></section><notes></notes></section>