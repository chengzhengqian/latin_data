<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

iam Atheniensium populi potestatem omnium rerum ipsi, ne alios requiramus, ad furorem multitudinis licentiamque conversam pesti . . .</p>
<p>[<span class="italic">Desiderantur paginae duae.</span>]</p>
<p><span class="br"></span><span class="lineNumber">45</span><span class="br"></span>XXIX. . . . deterrimus et ex hac vel optimatium vel factiosa tyrannica illa vel regia vel etiam persaepe popularis, itemque ex ea genus aliquod ecflorescere ex illis, quae ante dixi, solet, mirique sunt orbes et quasi circumitus in rebus publicis commutationum et vicissitudinum; quos cum cognosse sapientis est, tum vero prospicere inpendentis in gubernanda re publica moderantem cursum atque in sua potestate retinentem magni cuiusdam civis et divini paene est viri. itaque quartum quoddam genus rei publicae maxime probandum esse sentio, quod est ex his, quae prima dixi, moderatum et permixtum tribus.</p>
<p><span class="br"></span><span class="lineNumber">46</span><span class="br"></span>XXX. Hic Laelius: Scio tibi ita placere, Africane; saepe enim ex te audivi; sed tamen, nisi molestum est, ex tribus istis modis rerum publicarum velim scire quod optimum iudices. nam vel profuerit aliquod ad cog. . .</p>
<p>[<span class="italic">Desiderantur paginae duae.</span>]</p>
<p><span class="br"></span><span class="lineNumber">47</span><span class="br"></span>XXXI. . . . et talis est quaeque res publica, qualis eius aut natura aut voluntas, qui illam regit


</p></section><notes></notes></section>