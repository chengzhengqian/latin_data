<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>IV. . . . nudari puberem. ita sunt alte repetita quasi fundamenta quaedam verecundiae. iuventutis vero exercitatio quam absurda in gymnasiis! quam levis epheborum illa militia! quam contrectationes et amores soluti et liberi! mitto apud Eleos et Thebanos, apud quos in amore ingenuorum libido etiam permissam habet et solutam licentiam; Lacedaemonii ipsi, cum omnia concedunt in amore iuvenum praeter stuprum, tenui sane muro dissaepiunt id quod excipiunt; conplexus enim concubitusque permittunt palliis interiectis.</p>
<p>Hic Laelius: Praeclare intellego, Scipio, te in iis Graeciae disciplinis, quas reprendis, cum populis nobilissimis malle quam cum tuo Platone luctari, quem ne attingis quidem, praesertim cum . . . .</p>
<p><span class="br"></span><span class="lineNumber">5</span><span class="br"></span>V. . . . et noster Plato magis etiam quam Lycurgus, omnia qui prorsus iubet esse communia, ne quis civis propriam aut suam rem ullam queat dicere. . . . (<span class="italic">Nonius</span> p. 362. 9 <span class="italic">Merc.</span>, 361. 27 <span class="italic">Quich</span>.)</p>
<p>. . . Ego vero eodem, quo ille Homerum redimitum coronis et delibutum unguentis emittit ex ea urbe, quam sibi ipse fingit. . . . (<span class="italic">Nonius</span> p. 308 <span class="italic">sq</span>.)</p>
<p><span class="br"></span><span class="lineNumber">6</span><span class="br"></span>VI. . . . Censoris iudicium nihil fere damnato



</p></section><notes></notes></section>