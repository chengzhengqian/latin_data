<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

timor, ne rex, quod plerumque evenit, exsistat iniustus. est igitur fragilis ea fortuna populi, quae posita est in unius, ut dixi antea, voluntate vel moribus.</p>
<p><span class="br"></span><span class="lineNumber">51</span><span class="br"></span>XXIX. Quare prima sit haec forma et species et origo tyranni inventa nobis in ea re publica, quam auspicato Romulus condiderit, non in illa, quam, ut perscripsit Plato, sibi ipse Socrates peripatetico<a class="footnoteLink" href="#note_LCL213_160_1" id="target_note_LCL213_160_1"><sup>1</sup></a> illo in sermone depinxerit, ut, quem ad modum Tarquinius, non novam potestatem nactus, sed, quam habebat, usus iniuste totum genus hoc regiae civitatis everterit; sit huic oppositus alter, bonus et sapiens et peritus utilitatis dignitatisque civilis quasi tutor et procurator rei publicae; sic enim appelletur, quicumque erit rector et gubernator civitatis. quem virum facite ut agnoscatis; iste est enim, qui consilio et opera civitatem tueri potest. quod quoniam nomen minus est adhuc tritum sermone nostro saepiusque genus eius hominis erit in reliqua nobis oratione tractandum<a class="footnoteLink" href="#note_LCL213_160_2" id="target_note_LCL213_160_2"><sup>2</sup></a> . . .</p>
<p>[<span class="italic">Desiderantur paginae duodecim</span>.]</p>
<p><span class="br"></span><span class="lineNumber">52</span><span class="br"></span>XXX. . . . sas requisivit civitatemque optandam magis quam sperandam, quam minimam potuit, non




</p></section><notes><section class="footnotes"><ul><li class="note" id="note_LCL213_160_1"><a class="footnoteCrossrefLink" href="#target_note_LCL213_160_1" title="Click to highlight in text"><sup class="lineRef">1</sup><span class="italic">peripatetico</span> is commonly read; <span class="italic">peripeateto</span> V; <span class="italic">tripertito</span> Bernays; περὶ πολιτείας Ziegler.</a></li><script type="text/javascript">document.getElementById('note_LCL213_160_1').style.display = "none";</script><li class="note" id="note_LCL213_160_2"><a class="footnoteCrossrefLink" href="#target_note_LCL213_160_2" title="Click to highlight in text"><sup class="lineRef">2</sup><span class="italic">tractandum</span> is commonly read; <span class="italic">trac</span> . . . V.</a></li><script type="text/javascript">document.getElementById('note_LCL213_160_2').style.display = "none";</script></ul></section></notes></section>