<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

aut disciplina conferendam esse cum ea, quam patres nostri nobis acceptam iam inde a maioribus reliquerunt. quam, si placet, quoniam ea, quae tenebatis ipsi, etiam ex me audire voluistis, simul et qualis sit et optimam esse ostendam expositaque ad exemplum nostra re publica accommodabo ad eam, si potero, omnem illam orationem, quae est mihi habenda de optimo civitatis statu. quod si tenere et consequi potuero, cumulate munus hoc, cui me Laelius prae-posuit, ut opinio mea fert, effecero.</p>
<p><span class="br"></span><span class="lineNumber">71</span><span class="br"></span>XLVII. Tum Laelius: Tuum vero, inquit, Scipio, ac tuum quidem unius.<a class="footnoteLink" href="#note_LCL213_106_1" id="target_note_LCL213_106_1"><sup>1</sup></a> quis enim te potius aut de maiorum dixerit institutis, cum sis clarissimis ipse maioribus? aut de optimo statu civitatis? quem si habemus, etsi ne nunc quidem, tum vero quis te possit, esse florentior? aut de consiliis in posterum providendis, cum tu duobus huius urbis terroribus depulsis in omne tempus prospexeris?</p>
</section><notes><section class="footnotes"><ul><li class="note" id="note_LCL213_106_1"><a class="footnoteCrossrefLink" href="#target_note_LCL213_106_1" title="Click to highlight in text"><sup class="lineRef">1</sup><span class="italic">unius</span> Moser; <span class="italic">munus</span> V.</a></li><script type="text/javascript">document.getElementById('note_LCL213_106_1').style.display = "none";</script></ul></section></notes></section>