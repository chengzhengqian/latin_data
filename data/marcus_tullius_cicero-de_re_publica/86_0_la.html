<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
est quidam tenendus ex distinctis sonis, quem inmutatum aut discrepantem aures eruditae ferre non possunt, isque concentus ex dissimillimarum vocum moderatione concors tamen efficitur et congruens, sic ex summis et infimis et mediis interiectis ordinibus ut sonis moderata ratione civitas consensu<a class="footnoteLink" href="#note_LCL213_182_1" id="target_note_LCL213_182_1"><sup>1</sup></a> dissimillimorum concinit; et quae harmonia a musicis dicitur in cantu, ea est in civitate concordia, artissimum atque optimum omni in re publica vinculum incolumitatis, eaque sine iustitia nullo pacto esse potest.</p>
<p><span class="br"></span><span class="lineNumber">70</span><span class="br"></span>XLIV. . . . plenam esse iustitiae.</p>
<p>Tum Scipio: Adsentior vero renuntioque vobis nihil esse, quod adhuc de re publica dictum putemus aut quo possimus longius progredi, nisi erit confirmatum non modo falsum illud esse, sine iniuria non posse, sed hoc verissimum esse, sine summa iustitia rem publicam geri nullo modo posse. sed, si placet, in hunc diem hactenus; reliqua (satis enim multa restant) differamus in crastinum.</p>
<p>Cum ita placuisset, finis disputandi in eum diem factus est.</p>
</section><notes><section class="footnotes"><ul><li class="note" id="note_LCL213_182_1"><a class="footnoteCrossrefLink" href="#target_note_LCL213_182_1" title="Click to highlight in text"><sup class="lineRef">1</sup>The rest of the sentence is supplied from August. <span class="italic">de Civ. Dei</span> II, 21; <span class="italic">civitas con</span> . . . V.</a></li><script type="text/javascript">document.getElementById('note_LCL213_182_1').style.display = "none";</script></ul></section></notes></section>