<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<div class="sp inline"><p class="lineGroup"><span class="speaker"><span class="italic">S.</span></span> Recte quaeris, quod maxime e tribus, quoniam eorum nullum ipsum per se separatim probo anteponoque singulis illud, quod conflatum fuerit ex omnibus. Sed si unum ac simplex probandum sit,
regium probem . . . . . . . pri . . . . . . . . in . .
 . . . . . . . . . . . . . . . . . .<a class="footnoteLink" href="#note_LCL213_82_1" id="target_note_LCL213_82_1"><sup>1</sup></a> hoc loco appellatur,
occurrit nomen quasi patrium regis, ut ex se natis, ita consulentis suis civibus et eos conservantis studiosius quam . . . . . entis . . . . . . . tem . . . . .
. . . . is . . . . . . . . . tibus . . . . . . . . . .
<span class="br"></span><span class="lineNumber">55</span><span class="br"></span>uos<a class="footnoteLink" href="#note_LCL213_82_2" id="target_note_LCL213_82_2"><sup>2</sup></a> sustentari unius optimi et summi viri diligentia. adsunt optimates, qui se melius hoc idem facere profiteantur plusque fore dicant in pluribus consilii quam in uno et eandem tamen aequitatem et fidem. ecce autem maxima voce clamat populus neque se uni neque paucis velle parere; libertate ne feris quidem quicquam esse dulcius; hac omnes carere, sive regi sive optimatibus serviant. ita caritate nos capiunt reges, consilio optimates, libertate populi, ut in comparando difficile ad eligendum sit, quid maxime velis.</p></div>
<div class="sp inline"><p class="lineGroup"><span class="speaker"><span class="italic">L.</span></span> Credo, inquit, sed expediri, quae restant, vix poterunt, si hoc incohatum reliqueris.</p></div>
<p><span class="br"></span><span class="lineNumber">56</span><span class="br"></span>XXXVI. <span class="italic">S.</span> Imitemur<a class="footnoteLink" href="#note_LCL213_82_3" id="target_note_LCL213_82_3"><sup>3</sup></a> ergo Aratum, qui magnis de rebus dicere exordiens a Iove incipiendum putat.</p>
</section><notes><section class="footnotes"><ul><li class="note" id="note_LCL213_82_1"><a class="footnoteCrossrefLink" href="#target_note_LCL213_82_1" title="Click to highlight in text"><sup class="lineRef">1</sup><span class="italic">Sed si unum ac simplex . . . bandum . . . regium . . . bem . . . pri . . . in</span> V; the additions are due to Mai.</a></li><script type="text/javascript">document.getElementById('note_LCL213_82_1').style.display = "none";</script><li class="note" id="note_LCL213_82_2"><a class="footnoteCrossrefLink" href="#target_note_LCL213_82_2" title="Click to highlight in text"><sup class="lineRef">2</sup><span class="italic">et eos con-ervantis stu . . . ivs quam, . . . entis . . . tem . . . is . . . tibus . . . vos</span> V; the additions are due to Mai.</a></li><script type="text/javascript">document.getElementById('note_LCL213_82_2').style.display = "none";</script><li class="note" id="note_LCL213_82_3"><a class="footnoteCrossrefLink" href="#target_note_LCL213_82_3" title="Click to highlight in text"><sup class="lineRef">3</sup><span class="italic">imitemur</span> V<a class="footnoteLink" href="#note_LCL213_82_2" id="target_note_LCL213_82_2"><sup>2</sup></a>; <span class="italic">imitabor</span> V<a class="footnoteLink" href="#note_LCL213_82_1" id="target_note_LCL213_82_1"><sup>1</sup></a>, Halm, etc.</a></li><script type="text/javascript">document.getElementById('note_LCL213_82_3').style.display = "none";</script></ul></section></notes></section>