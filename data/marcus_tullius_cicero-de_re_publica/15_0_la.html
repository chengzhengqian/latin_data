<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

scire nemo potest, quid sit suum, quid alienum? sed ista mox; nunc audiamus Philum, quem video maioribus iam de rebus quam me aut quam P. Mucium consuli.</p></div>
<p><span class="br"></span><span class="lineNumber">21</span><span class="br"></span>XIV. Tum Philus: Nihil novi vobis adferam, neque quod a me sit cogitatum aut inventum; nam memoria teneo C. Sulpicium Gallum, doctissimum, ut scitis, hominem, cum idem hoc visum diceretur et esset casu apud M. Marcellum, qui cum eo consul fuerat, sphaeram, quam M. Marcelli avus captis Syracusis ex urbe locupletissima atque ornatissima sustulisset, cum aliud nihil ex tanta praeda domum suam deportavisset, iussisse proferri; cuius ego sphaerae cum persaepe propter Archimedi gloriam nomen audissem, speciem ipsam non sum tanto opere admiratus; erat enim illa venustior et nobilior in volgus, quam ab eodem Archimede factam posuerat in templo Virtutis Marcellus idem. sed posteaquam
<span class="br"></span><span class="lineNumber">22</span><span class="br"></span>coepit rationem huius operis scientissime Gallus exponere, plus in illo Siculo ingenii, quam videretur natura humana ferre potuisse, iudicavi<a class="footnoteLink" href="#note_LCL213_40_1" id="target_note_LCL213_40_1"><sup>1</sup></a> fuisse. dicebat enim Gallus sphaerae illius alterius solidae atque plenae vetus esse inventum, et eam a Thalete Milesio primum esse tornatam, post autem ab Eudoxo Cnidio, discipulo, ut ferebat, Platonis, eandem illam astris stellisque, quae caelo inhaererent,<a class="footnoteLink" href="#note_LCL213_40_2" id="target_note_LCL213_40_2"><sup>2</sup></a>
</p></section><notes><section class="footnotes"><ul><li class="note" id="note_LCL213_40_1"><a class="footnoteCrossrefLink" href="#target_note_LCL213_40_1" title="Click to highlight in text"><sup class="lineRef">1</sup><span class="italic">iudicavi</span> Krarup; <span class="italic">iudicam</span> V<sup>1</sup>; <span class="italic">iudicabat</span> V<sup>2</sup>; <span class="italic">iudicabam</span> Mai.</a></li><script type="text/javascript">document.getElementById('note_LCL213_40_1').style.display = "none";</script><li class="note" id="note_LCL213_40_2"><a class="footnoteCrossrefLink" href="#target_note_LCL213_40_2" title="Click to highlight in text"><sup class="lineRef">2</sup><span class="italic">astris stellisque, quae caelo inhaererent</span> Baiter; <span class="italic">astellisisq. caelo inhererent</span> V; <span class="italic">astris stellisque caelo inhaerentibus</span> Pascal.</a></li><script type="text/javascript">document.getElementById('note_LCL213_40_2').style.display = "none";</script></ul></section></notes></section>