<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
mors ipsa poena est, quae videtur a poena singulos vindicare; debet enim constituta sic esse civitas, ut aeterna sit. itaque nullus interitus est rei publicae naturalis ut hominis, in quo mors non modo necessaria est, verum etiam optanda persaepe. civitas autem cum tollitur, deletur, extinguitur, simile est quodam modo, ut parva magnis conferamus, ac si omnis hic mundus intereat et concidat. . . .</p>
<p>(<span class="italic">Augustinus de Civ. Dei XXII</span>, 6.)</p>
<p><span class="br"></span><span class="lineNumber">35</span><span class="br"></span>. . . Illa iniusta bella sunt, quae sunt sine causa suscepta. nam extra ulciscendi aut propulsandorum hostium causam bellum geri iustum nullum potest . . (<span class="italic">Isidorus Orig. XVIII</span>, 1.)</p>
<p>. . Nullum bellum iustum habetur nisi denuntiatum, nisi indictum, nisi repetitis rebus. . . . (<span class="italic">Isidorus Orig. XVIII</span>, 1.)</p>
<p>. . . Noster autem populus sociis defendendis terrarum iam omnium potitus est. . . . (<span class="italic">Nonius</span>, p. 498. 13.)</p>
<p><span class="br"></span><span class="lineNumber">37</span><span class="br"></span>XXV. . . . An non cernimus optimo cuique domi-natum ab ipsa natura cum summa utilitate infirmorum datum? cur igitur deus homini, animus imperat corpori, ratio libidini iracundiaeque et ceteris vitiosis eiusdem animi partibus? . . . (<span class="italic">Augustinus contra Iulianum Pelag. IV</span>, 12. 61 <span class="italic">T. X</span> p. 613 <span class="italic">Ben</span>.)</p>
<p>. . . Sed et imperandi et serviendi sunt dissimilitudines cognoscendae. nam ut animus corpori dicitur imperare, dicitur etiam libidini, sed corpori ut rex civibus suis aut parens liberis, libidini autem ut servis


</p></section><notes></notes></section>