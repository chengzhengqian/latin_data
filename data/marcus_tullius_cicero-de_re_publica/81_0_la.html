<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
audistis, cum pater in ea culpa esse conperisse se dixisset, cedente populo morte mactavit. gratamque etiam illam legem<a class="footnoteLink" href="#note_LCL213_172_1" id="target_note_LCL213_172_1"><sup>1</sup></a> quarto circiter et quinquagesimo anno post primos consules de multa et sacramento Sp. Tarpeius et A. Aternius consules comitiis centuriatis tulerunt. Annis postea viginti ex eo, quod L. Papirius P. Pinarius censores multis dicendis vim armentorum a privatis in publicum averterant, levis aestumatio pecudum in multa lege C. Iulii P. Papirii consulum constituta est.</p>
<p><span class="br"></span><span class="lineNumber">61</span><span class="br"></span>XXXVI. Sed aliquot ante annis, cum summa esset auctoritas in senatu populo patiente atque parente, inita ratio est, ut et consules et tribuni plebis magistratu se abdicarent, atque ut decemviri maxima potestate sine provocatione crearentur, qui et summum imperium haberent et leges scriberent. qui cum decem tabulas summa legum<a class="footnoteLink" href="#note_LCL213_172_2" id="target_note_LCL213_172_2"><sup>2</sup></a> aequitate prudentiaque conscripsissent, in annum posterum decemviros alios subrogaverunt, quorum non similiter fides nec iustitia laudata. quo tamen e collegio laus est illa eximia C. Iulii, qui hominem nobilem, L. Sestium, cuius in cubiculo ecfossum esse se praesente mortuum diceret, cum ipse potestatem summam haberet, quod decemvirum unus sine provocatione esset, vades






</p></section><notes><section class="footnotes"><ul><li class="note" id="note_LCL213_172_1"><a class="footnoteCrossrefLink" href="#target_note_LCL213_172_1" title="Click to highlight in text"><sup class="lineRef">1</sup><span class="italic">legem</span> Mai; <span class="italic">rem</span> V.</a></li><script type="text/javascript">document.getElementById('note_LCL213_172_1').style.display = "none";</script><li class="note" id="note_LCL213_172_2"><a class="footnoteCrossrefLink" href="#target_note_LCL213_172_2" title="Click to highlight in text"><sup class="lineRef">2</sup><span class="italic">legum</span> bracketed by Halm.</a></li><script type="text/javascript">document.getElementById('note_LCL213_172_2').style.display = "none";</script></ul></section></notes></section>