<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

habitari in terra raris et angustis in locis et in ipsis quasi maculis, ubi habitatur, vastas solitudines interiectas, eosque, qui incolunt<a class="footnoteLink" href="#note_LCL213_274_1" id="target_note_LCL213_274_1"><sup>1</sup></a> terram, non modo interruptos ita esse, ut nihil inter ipsos ab aliis ad alios manare possit, sed partim obliquos, partim transversos, partim etiam adversos stare vobis; a quibus expectare gloriam certe nullam potestis.</p>
<p><span class="br"></span><span class="lineNumber">21</span><span class="br"></span>XX. Cernis autem eandem terram quasi quibusdam redimitam et circumdatam cingulis, e quibus duos maxime inter se diversos et caeli verticibus ipsis ex utraque parte subnixos obriguisse pruina vides, medium autem illum et maximum solis ardore torreri. duo sunt habitabiles, quorum australis ille, in quo qui insistunt, adversa vobis urgent vestigia, nihil ad vestrum genus; hic autem alter subiectus aquiloni, quem incolitis, cerne quam tenui vos parte contingat. omnis enim terra, quae colitur a vobis, angustata<a class="footnoteLink" href="#note_LCL213_274_2" id="target_note_LCL213_274_2"><sup>2</sup></a> verticibus, lateribus latior, parva quaedam insula est circumfusa illo mari, quod Atlanticum, quod magnum, quem Oceanum appellatis in terris,
<span class="br"></span><span class="lineNumber">22</span><span class="br"></span>qui tamen tanto nomine quam sit parvus, vides. ex his ipsis cultis notisque terris num aut tuum aut cuiusquam nostrum<a class="footnoteLink" href="#note_LCL213_274_3" id="target_note_LCL213_274_3"><sup>3</sup></a> nomen vel Caucasum hunc, quem cernis, transcendere potuit vel illum Gangen tranatare? quis in reliquis orientis aut obeuntis





</p></section><notes><section class="footnotes"><ul><li class="note" id="note_LCL213_274_1"><a class="footnoteCrossrefLink" href="#target_note_LCL213_274_1" title="Click to highlight in text"><sup class="lineRef">1</sup><span class="italic">incolunt</span> Macrobius; <span class="italic">incolant</span> MSS.</a></li><script type="text/javascript">document.getElementById('note_LCL213_274_1').style.display = "none";</script><li class="note" id="note_LCL213_274_2"><a class="footnoteCrossrefLink" href="#target_note_LCL213_274_2" title="Click to highlight in text"><sup class="lineRef">2</sup><span class="italic">angustata</span> MSS.; <span class="italic">angusta</span> Macrobius.</a></li><script type="text/javascript">document.getElementById('note_LCL213_274_2').style.display = "none";</script><li class="note" id="note_LCL213_274_3"><a class="footnoteCrossrefLink" href="#target_note_LCL213_274_3" title="Click to highlight in text"><sup class="lineRef">3</sup><span class="italic">nostrum</span> MSS.; <span class="italic">vestrum</span> Halm.</a></li><script type="text/javascript">document.getElementById('note_LCL213_274_3').style.display = "none";</script></ul></section></notes></section>