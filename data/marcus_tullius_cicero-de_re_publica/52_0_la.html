<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

cultu laboreque aluissent, perhibetur, ut adoleverit, et corporis viribus et animi ferocitate tantum ceteris praestitisse, ut omnes, qui tum eos agros, ubi hodie est haec urbs incolebant, aequo animo illi libenterque parerent quorum copiis cum se ducem praebuisset, ut iam a fabulis ad facta veniamus, oppressisse Longam Albam, validam urbem et potentem<a class="footnoteLink" href="#note_LCL213_114_1" id="target_note_LCL213_114_1"><sup>1</sup></a>  temporibus illis, Amuliumque regem interemisse fertur.</p>
<p><span class="br"></span><span class="lineNumber">5</span><span class="br"></span>III. Qua gloria parta urbem auspicato condere et firmare dicitur primum cogitavisse rem publicam urbi autem locum quod est ei, qui diuturnam rem publicam serere conatur diligentissime providendum, incredibili oportunitate delegit. neque enim ad mare admovit, quod ei fuit illa manu copiisque facillimum ut in agrum Rutulorum Aboriginumque procederet, aut in ostio Tiberino quem in locum multis post annis rex Ancus coloniam deduxit. urbem ipse conderet, sed hoc vir excellenti providentia sensit ac vidit, non esse oportunissimos situs maritimos urbibus eis, quae ad spem diuturnitatis conderentur atque imperii, primum quod essent urbes maritimae non solum multis periculis oppositae, sed etiam
<span class="br"></span><span class="lineNumber">6</span><span class="br"></span>caecis. nam terra continens adventus hostium non modo expectatos, sed etiam repentinos multis indiciis et quasi fragore quodam et sonitu ipso ante denuntiat; neque vero quisquam potest hostis advolare terra, quin eum non modo esse, sed etiam quis et




</p></section><notes><section class="footnotes"><ul><li class="note" id="note_LCL213_114_1"><a class="footnoteCrossrefLink" href="#target_note_LCL213_114_1" title="Click to highlight in text"><sup class="lineRef">1</sup><span class="italic">urbem et potentem</span> Baiter; <span class="italic">urbem vel potentem</span> V;<span class="italic"> urbem</span> <span class="italic">[vel potentem</span>] Creuzer.</a></li><script type="text/javascript">document.getElementById('note_LCL213_114_1').style.display = "none";</script></ul></section></notes></section>