<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

ego existimo, etiamsi qui ipsi rem publicam non gesserint, tamen, quoniam de re publica multa quaesierint et scripserint, functos esse aliquo rei publicae munere. eos vero septem, quos Graeci sapientis nominaverunt, omnis paene video in media re publica esse versatos. neque enim est ulla res, in qua propius ad deorum numen virtus accedat humana, quam civitatis aut condere novas aut conservare iam conditas.</p>
<p><span class="br"></span><span class="lineNumber">13</span><span class="br"></span>VIII. Quibus de rebus, quoniam nobis contigit, ut iidem et in gerenda re publica aliquid essemus memoria dignum consecuti et in explicandis rationibus
rerum civilium quandam facultatem non modo usu, sed etiam studio discendi<a class="footnoteLink" href="#note_LCL213_28_1" id="target_note_LCL213_28_1"><sup>1</sup></a> et docendi essemus . . .<a class="footnoteLink" href="#note_LCL213_28_2" id="target_note_LCL213_28_2"><sup>2</sup></a> auctores, cum superiores alii fuissent in disputationibus perpoliti, quorum res gestae nullae invenirentur, alii in gerendo probabiles, in disserendo rudes. nec vero nostra quaedam est insti-tuenda nova et a nobis inventa ratio, sed unius aetatis clarissimorum ac sapientissimorum nostrae civitatis virorum disputatio repetenda memoria est, quae mihi tibique quondam adulescentulo est a P. Rutilio Rufo, Smyrnae cum simul essemus compluris dies, exposita, in qua nihil fere, quod magno




</p></section><notes><section class="footnotes"><ul><li class="note" id="note_LCL213_28_1"><a class="footnoteCrossrefLink" href="#target_note_LCL213_28_1" title="Click to highlight in text"><sup class="lineRef">1</sup><span class="italic">discendi</span> Mai; <span class="italic">discedendi V</span>.</a></li><script type="text/javascript">document.getElementById('note_LCL213_28_1').style.display = "none";</script><li class="note" id="note_LCL213_28_2"><a class="footnoteCrossrefLink" href="#target_note_LCL213_28_2" title="Click to highlight in text"><sup class="lineRef">2</sup>The text is corrupt. I have retained the MS. reading, conjecturing a gap in the text after <span class="italic">essemus.</span></a></li><script type="text/javascript">document.getElementById('note_LCL213_28_2').style.display = "none";</script></ul></section></notes></section>