<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

cessio. sed sequitur is, qui mihi videtur ex omnibus in re publica vidisse plurimum.</p>
<p>Ita est, inquit Scipio. nam post eum Servius Tullius primus iniussu populi regnavisse traditur, quem ferunt ex serva Tarquiniense natum, cum esset ex quodam regis cliente conceptus. qui cum famulorum in<a class="footnoteLink" href="#note_LCL213_146_1" id="target_note_LCL213_146_1"><sup>1</sup></a> numero educatus ad epulas regis adsisteret, non latuit scintilla ingenii, quae iam tum elucebat in puero; sic erat in omni vel officio vel sermone sollers. itaque Tarquinius, qui admodum parvos tum haberet liberos, sic Servium diligebat, ut is eius vulgo haberetur filius, atque eum summo studio omnibus iis artibus, quas ipse didicerat, ad exquisitissimam consuetudinem Graecorum erudiit.</p>
<p><span class="br"></span><span class="lineNumber">38</span><span class="br"></span>Sed cum Tarquinius insidiis Anci filiorum interisset Serviusque, ut ante dixi, regnare coepisset non iussu, sed voluntate atque concessu civium, quod, cum Tarquinius ex vulnere aeger fuisse et vivere falso diceretur, ille regio ornatu ius dixisset obaeratosque pecunia sua liberavisset multaque comitate usus iussu Tarquinii se ius dicere probavisset, non commisit se patribus, sed Tarquinio sepulto populum de se ipse consuluit iussusque regnare legem de

</p></section><notes><section class="footnotes"><ul><li class="note" id="note_LCL213_146_1"><a class="footnoteCrossrefLink" href="#target_note_LCL213_146_1" title="Click to highlight in text"><sup class="lineRef">1</sup><span class="italic">in</span> supplied by Moser; omitted in V.</a></li><script type="text/javascript">document.getElementById('note_LCL213_146_1').style.display = "none";</script></ul></section></notes></section>