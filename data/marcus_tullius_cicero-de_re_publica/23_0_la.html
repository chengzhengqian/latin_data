<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

a vobis auctore Metello et P. Mucio neque hunc, qui unus potest, concitatis sociis et nomine Latino, foederibus violatis, triumviris seditiosissimis aliquid cotidie novi molientibus,<a class="footnoteLink" href="#note_LCL213_56_1" id="target_note_LCL213_56_1"><sup>1</sup></a> bonis viris<a class="footnoteLink" href="#note_LCL213_56_2" id="target_note_LCL213_56_2"><sup>2</sup></a> perturbatis
his tam periculosis rebus subvenire patiuntur.
<span class="br"></span><span class="lineNumber">32</span><span class="br"></span>quam ob rem, si me audietis, adulescentes, solem alterum ne metueritis; aut enim nullus esse potest, aut sit sane, ut visus est, modo ne sit molestus, aut scire istarum rerum nihil aut, etiamsi maxime sciemus, nec meliores ob eam scientiam nec beatiores esse possumus; senatum vero et populum ut unum habeamus, et fieri potest, et permolestum est, nisi fit, et secus esse scimus et videmus, si id effectum sit, et melius nos esse victuros et beatius.</p></div>
<p><span class="br"></span><span class="lineNumber">33</span><span class="br"></span>XX. Tum Mucius: Quid esse igitur censes, Laeli, discendum nobis, ut istud efficere possimus ipsum, quod postulas?</p>
<div class="sp inline"><p class="lineGroup"><span class="speaker"><span class="italic">L.</span></span> Eas artis, quae efficiant ut usui civitati simus; id enim esse praeclarissimum sapientiae munus maximumque virtutis vel documentum vel officium puto. quam ob rem, ut hae feriae nobis ad utilissimos rei publicae sermones potissimum conferantur, Scipionem rogemus, ut explicet, quem existimet esse optimum statum civitatis. deinde alia quaeremus; quibus cognitis spero nos ad haec ipsa via perventuros




</p></div></section><notes><section class="footnotes"><ul><li class="note" id="note_LCL213_56_1"><a class="footnoteCrossrefLink" href="#target_note_LCL213_56_1" title="Click to highlight in text"><sup class="lineRef">1</sup><span class="italic">molientibus</span> Moser; <span class="italic">moventibus</span> V.</a></li><script type="text/javascript">document.getElementById('note_LCL213_56_1').style.display = "none";</script><li class="note" id="note_LCL213_56_2"><a class="footnoteCrossrefLink" href="#target_note_LCL213_56_2" title="Click to highlight in text"><sup class="lineRef">2</sup><span class="italic">viris</span> [<span class="italic">locupletibus</span>] <span class="italic">perturbatis</span> Mueller; <span class="italic">viris locupletibus perturbatis</span> V.</a></li><script type="text/javascript">document.getElementById('note_LCL213_56_2').style.display = "none";</script></ul></section></notes></section>