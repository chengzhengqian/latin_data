<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

tamen poposcit, quod se legem illam praeclaram neglecturum negaret, quae de capite civis Romani nisi comitiis centuriatis statui vetaret.</p>
<p><span class="br"></span><span class="lineNumber">62</span><span class="br"></span>XXXVII. Tertius est annus decemviralis consecutus, cum iidem essent nec alios subrogare voluissent. in hoc statu rei publicae, quem dixi iam saepe non posse esse diuturnum, quod non esset in omnis ordines civitatis aequabilis, erat penes principes tota res publica praepositis decemviris nobilissimis, non oppositis tribunis plebis, nullis aliis adiunctis magistratibus, non provocatione ad populum contra necem
<span class="br"></span><span class="lineNumber">63</span><span class="br"></span>et verbera relicta. ergo horum ex iniustitia subito exorta est maxima perturbatio et totius commutatio rei publicae; qui duabus tabulis iniquarum legum additis, quibus, etiam quae diiunctis populis tribui solent conubia, haec illi ut ne plebei cum patribus<a class="footnoteLink" href="#note_LCL213_174_1" id="target_note_LCL213_174_1"><sup>1</sup></a> essent, inhumanissima lege sanxerunt, quae postea plebei scito Canuleio abrogata est, libidinoseque omni imperio et acerbe et avare populo praefuerunt. nota scilicet illa res et celebrata monumentis plurimis litterarum, cum Decimus quidam Verginius virginem filiam propter unius ex illis decem viris intemperiem in foro sua manu interemisset ac maerens ad exercitum, qui tum erat in Algido, confugisset, milites



</p></section><notes><section class="footnotes"><ul><li class="note" id="note_LCL213_174_1"><a class="footnoteCrossrefLink" href="#target_note_LCL213_174_1" title="Click to highlight in text"><sup class="lineRef">1</sup><span class="italic">plebei eum patribus</span> V<sup>2</sup>; <span class="italic">plebi et patribus</span> V<sup>1</sup>.</a></li><script type="text/javascript">document.getElementById('note_LCL213_174_1').style.display = "none";</script></ul></section></notes></section>