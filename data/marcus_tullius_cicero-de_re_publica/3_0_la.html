<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

et honestatis? unde in laboribus et periculis fortitudo? nempe ab his qui haec disciplinis informata alia moribus confirmarunt, sanxerunt autem alia legibus.
<span class="br"></span><span class="lineNumber">3</span><span class="br"></span>quin etiam Xenocraten ferunt, nobilem in primis philosophum, cum quaereretur ex eo, quid adsequerentur
eius discipuli, respondisse, ut id sua sponte facerent, quod cogerentur facere legibus. ergo ille civis, qui id cogit omnis imperio legumque poena, quod vix paucis persuadere oratione philosophi possunt,
etiam his, qui illa disputant, ipsis est praeferendus
doctoribus. quae est enim istorum oratio tam exquisita, quae sit anteponenda bene constitutae civitati publico iure et moribus? equidem quem ad modum “urbes magnas atque imperiosas,” ut appellat Ennius, viculis et castellis praeferendas puto, sic eos, qui his urbibus consilio atque auctoritate praesunt, his, qui omnis negotii publici expertes sint,<a class="footnoteLink" href="#note_LCL213_16_1" id="target_note_LCL213_16_1"><sup>1</sup></a> longe duco sapientia ipsa esse anteponendos. et quoniam maxime rapimur ad opes augendas generis humani studemusque nostris consiliis et laboribus tutiorem et opulentiorem vitam hominum reddere et ad hanc voluptatem<a class="footnoteLink" href="#note_LCL213_16_2" id="target_note_LCL213_16_2"><sup>2</sup></a> ipsius naturae stimulis incitamur,
teneamus eum cursum, qui semper fuit optimi cuiusque, neque ea signa audiamus, quae receptui canunt, ut eos etiam revocent, qui iam processerint.</p>
<p><span class="br"></span><span class="lineNumber">4</span><span class="br"></span>III. His rationibus tam certis tamque inlustribus opponuntur ab his, qui contra disputant, primum




</p></section><notes><section class="footnotes"><ul><li class="note" id="note_LCL213_16_1"><a class="footnoteCrossrefLink" href="#target_note_LCL213_16_1" title="Click to highlight in text"><sup class="lineRef">1</sup><span class="italic">sint</span> V; <span class="italic">sunt</span> Halm.</a></li><script type="text/javascript">document.getElementById('note_LCL213_16_1').style.display = "none";</script><li class="note" id="note_LCL213_16_2"><a class="footnoteCrossrefLink" href="#target_note_LCL213_16_2" title="Click to highlight in text"><sup class="lineRef">2</sup><span class="italic">voluptatem</span> V; <span class="italic">voluntatem</span> Moser.</a></li><script type="text/javascript">document.getElementById('note_LCL213_16_2').style.display = "none";</script></ul></section></notes></section>