<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
muniendas opes regni ac populi sui magni hominis et iam tum longe providentis secutus est, cum Sabinas honesto ortas loco virgines, quae Romam ludorum gratia venissent, quos tum primum anniversarios in circo facere instituisset, Consualibus<a class="footnoteLink" href="#note_LCL213_122_1" id="target_note_LCL213_122_1"><sup>1</sup></a> rapi iussit easque in familiarum amplissimarum matrimoniis
<span class="br"></span><span class="lineNumber">13</span><span class="br"></span>collocavit. qua ex causa cum bellum Romanis Sabini intulissent proeliique certamen varium atque anceps fuisset, cum T. Tatio, rege Sabinorum, foedus icit matronis ipsis, quae raptae erant, orantibus; quo foedere et Sabinos in civitatem adscivit sacris conmunicatis et regnum suum cum illorum rege sociavit.</p>
<p><span class="br"></span><span class="lineNumber">14</span><span class="br"></span>VIII. Post interitum autem Tatii cum ad eum potentatus<a class="footnoteLink" href="#note_LCL213_122_2" id="target_note_LCL213_122_2"><sup>2</sup></a> omnis reccidisset, quamquam cum Tatio in regium consilium delegerat principes (qui appellati sunt propter caritatem patres) populumque et suo et Tatii nomine et Lucumonis, qui Romuli socius in Sabino proelio occiderat, in tribus tris curiasque triginta discripserat (quas curias earum nominibus nuncupavit, quae ex Sabinis virgines raptae postea fuerant oratrices pacis et foederis)â€”sed quamquam ea Tatio sic erant discripta vivo, tamen eo interfecto multo etiam magis Romulus patrum auctoritate consilioque regnavit.</p>
</section><notes><section class="footnotes"><ul><li class="note" id="note_LCL213_122_1"><a class="footnoteCrossrefLink" href="#target_note_LCL213_122_1" title="Click to highlight in text"><sup class="lineRef">1</sup><span class="italic">Consualibus</span> Mai; <span class="italic">consulibus</span> V.</a></li><script type="text/javascript">document.getElementById('note_LCL213_122_1').style.display = "none";</script><li class="note" id="note_LCL213_122_2"><a class="footnoteCrossrefLink" href="#target_note_LCL213_122_2" title="Click to highlight in text"><sup class="lineRef">2</sup><span class="italic">potentatus</span> V<sup>1</sup>; <span class="italic">dominatus</span> V<sup>2</sup>.</a></li><script type="text/javascript">document.getElementById('note_LCL213_122_2').style.display = "none";</script></ul></section></notes></section>