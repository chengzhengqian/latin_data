<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
 
quae posset esse, sed in qua ratio rerum civilium perspici posset, effecit. ego autem, si modo<a class="footnoteLink" href="#note_LCL213_162_1" id="target_note_LCL213_162_1"><sup>1</sup></a> consequi potuero, rationibus eisdem, quas ille vidit, non in umbra et imagine civitatis, sed in amplissima re publica enitar, ut cuiusque et boni publici et mali causam tamquam virgula videar attingere.</p>
<p>Iis enim regiis quadraginta annis et ducentis paulo cum interregnis fere amplius praeteritis expulsoque Tarquinio tantum odium populum Romanum regalis nominis tenuit, quantum tenuerat post obitum vel potius excessum Romuli desiderium. itaque ut tum carere rege, sic pulso Tarquinio nomen regis audire non poterat. Hic facultatem cum . . .</p>
<p>[<span class="italic">Desiderantur paginae sedecim.</span>]</p>
<p><span class="br"></span><span class="lineNumber">53</span><span class="br"></span>XXXI. . . . Itaque illa praeclara constitutio Romuli cum ducentos annos et viginti fere firma mansisset . . . (<span class="italic">Nonius</span>, p. 526. 7.)</p>
<p>. . . lex illa tota sublata est. hac mente tum nostri maiores et Conlatinum innocentem suspicione cognationis expulerunt et reliquos Tarquinios offen-




</p></section><notes><section class="footnotes"><ul><li class="note" id="note_LCL213_162_1"><a class="footnoteCrossrefLink" href="#target_note_LCL213_162_1" title="Click to highlight in text"><sup class="lineRef">1</sup><span class="italic">si modo</span> V<sup>2</sup>; <span class="italic">si quo modo</span> V<sup>1</sup>.</a></li><script type="text/javascript">document.getElementById('note_LCL213_162_1').style.display = "none";</script></ul></section></notes></section>