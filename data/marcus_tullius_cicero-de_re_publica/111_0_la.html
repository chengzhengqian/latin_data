<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>. . . cum adhibent in pecuda pastores. . . . (<span class="italic">Nonius</span> p. 159. 13.)</p>
<p><span class="br"></span><span class="lineNumber">2</span><span class="br"></span>II. . . . gratiam. quam commode ordines discripti, aetates, classes, equitatus, in quo suffragia sunt etiam senatus, nimis multis iam stulte hanc utilitatem tolli cupientibus, qui novam largitionem quaerunt aliquo plebei scito reddendorum equorum.</p>
<p><span class="br"></span><span class="lineNumber">3</span><span class="br"></span>III. Considerate nunc, cetera quam sint provisa sapienter ad illam civium beate et honeste vivendi societatem; ea est enim prima causa coeundi, et id hominibus effici ex re publica debet partim institutis, alia legibus. principio disciplinam puerilem ingenuis, de qua Graeci multum frustra laborarunt, et in qua una Polybius noster hospes nostrorum institutorum neglegentiam accusat, nullam certam aut destinatam legibus aut publice expositam aut unam omnium esse voluerunt. nam . . .</p>
<p>[<span class="italic">Desiderantur paginae minimum quattuor</span>.]</p>
<p>. . . ad militiam euntibus dari solitos esse custodes, a quibus primo anno regantur. . . . (<span class="italic">Servius ad Verg. Aen. V.</span> 546.)</p>
<p>. . . non modo ut Spartae, rapere ubi pueri et clepere discunt. . . . (<span class="italic">Nonius</span> p. 20. 4.)</p>
<p>. . . opprobrio fuisse adulescentibus, si amatores non haberent. . . . (<span class="italic">Servius ad Verg. Aen. X</span>. 325.)</p>
</section><notes></notes></section>