<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

cum quibus comparari sordidum, confligere autem multitudine praesertim incitata miserum et periculo-sum sit. quam ob rem neque sapientis esse accipere habenas, cum insanos atque indomitos impetus volgi cohibere non possit, neque liberi cum inpuris atque inmanibus adversariis decertantem vel contumeliarum
verbera subire vel expectare<a class="footnoteLink" href="#note_LCL213_24_1" id="target_note_LCL213_24_1"><sup>1</sup></a> sapienti non ferendas iniurias; proinde quasi bonis et fortibus et magno animo praeditis ulla sit ad rem publicam adeundi causa iustior, quam ne pareant inprobis neve ab isdem lacerari rem publicam patiantur, cum ipsi auxilium ferre, si cupiant, non queant.</p>
<p><span class="br"></span><span class="lineNumber">10</span><span class="br"></span>VI. Illa autem exceptio cui probari tandem potest, quod negant sapientem suscepturum ullam rei publicae partem, extra quam si eum tempus et necessitas coegerit? quasi vero maior cuiquam necessitas
accidere posset,<a class="footnoteLink" href="#note_LCL213_24_2" id="target_note_LCL213_24_2"><sup>2</sup></a> quam accidit nobis; in qua quid facere potuissem, nisi tum consul fuissem? consul autem esse qui potui, nisi eum vitae cursum tenuissem a pueritia, per quem equestri loco natus pervenirem ad honorem amplissimum? non igitur potestas est ex tempore, aut cum velis, opitulandi rei publicae, quamvis ea prematur periculis, nisi eo
<span class="br"></span><span class="lineNumber">11</span><span class="br"></span>loco sis, ut tibi id facere liceat. maximeque hoc in hominum doctorum oratione mihi mirum videri


</p></section><notes><section class="footnotes"><ul><li class="note" id="note_LCL213_24_1"><a class="footnoteCrossrefLink" href="#target_note_LCL213_24_1" title="Click to highlight in text"><sup class="lineRef">1</sup><span class="italic">expectare</span> V; <span class="italic">exceptare</span> Halm.</a></li><script type="text/javascript">document.getElementById('note_LCL213_24_1').style.display = "none";</script><li class="note" id="note_LCL213_24_2"><a class="footnoteCrossrefLink" href="#target_note_LCL213_24_2" title="Click to highlight in text"><sup class="lineRef">2</sup><span class="italic">posset</span> V<sup>1</sup>; <span class="italic">possit</span> V<sup>2</sup>.</a></li><script type="text/javascript">document.getElementById('note_LCL213_24_2').style.display = "none";</script></ul></section></notes></section>