<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

deficiunt; quae nata et frequentata apud illos etiam in gravissumam civitatem nostram dicuntur
<span class="br"></span><span class="lineNumber">6</span><span class="br"></span>redundasse; nam vel exilium Camilli vel offensio commemoratur Ahalae vel invidia Nasicae vel expulsio Laenatis vel Opimii damnatio vel fuga Metelli vel acerbissima C. Marii clades principumque<a class="footnoteLink" href="#note_LCL213_20_1" id="target_note_LCL213_20_1"><sup>1</sup></a> caedes vel eorum multorum pestes, quae paulo post secutae sunt. nec vero iam meo nomine abstinent et, credo, quia nostro consilio ac periculo sese in illa vita atque otio conservatos putant, gravius etiam de nobis queruntur
et amantius. sed haud facile dixerim, cur, cum ipsi discendi aut visendi causa maria tramittant . . .</p>
<p>[<span class="italic">Desiderantur paginae duae.</span>]</p>
<p><span class="br"></span><span class="lineNumber">7</span><span class="br"></span>IV. . . . salvam esse consulatu abiens in contione populo Romano idem iurante iurassem,<a class="footnoteLink" href="#note_LCL213_20_2" id="target_note_LCL213_20_2"><sup>2</sup></a> facile iniuriarum
omnium compensarem curam et molestiam. quamquam nostri casus plus honoris habuerunt quam laboris neque tantum molestiae, quantum gloriae, maioremque laetitiam ex desiderio bonorum percepi-







</p></section><notes><section class="footnotes"><ul><li class="note" id="note_LCL213_20_1"><a class="footnoteCrossrefLink" href="#target_note_LCL213_20_1" title="Click to highlight in text"><sup class="lineRef">1</sup><span class="italic">principumque</span> Mueller; <span class="italic">principum</span> V.</a></li><script type="text/javascript">document.getElementById('note_LCL213_20_1').style.display = "none";</script><li class="note" id="note_LCL213_20_2"><a class="footnoteCrossrefLink" href="#target_note_LCL213_20_2" title="Click to highlight in text"><sup class="lineRef">2</sup><span class="italic">iurassem</span> V<sup>1</sup>; <span class="italic">iuravissem</span> V<sup>2</sup>.</a></li><script type="text/javascript">document.getElementById('note_LCL213_20_2').style.display = "none";</script></ul></section></notes></section>