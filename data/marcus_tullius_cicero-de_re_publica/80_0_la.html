<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">59</span><span class="br"></span>XXXIV. Fuerat fortasse aliqua ratio maioribus nostris in illo aere alieno medendi,<a class="footnoteLink" href="#note_LCL213_170_1" id="target_note_LCL213_170_1"><sup>1</sup></a> quae neque Solonem Atheniensem non longis temporibus ante fugerat neque post aliquanto nostrum senatum, cum sunt propter unius libidinem omnia nexa civium liberata nectierque postea desitum; semperque huic generi,<a class="footnoteLink" href="#note_LCL213_170_2" id="target_note_LCL213_170_2"><sup>2</sup></a> cum plebes publica calamitate inpendiis debilitata deficeret, salutis omnium causa aliqua sublevatio et medicina quaesita est. quo tum consilio praetermisso causa populo nata est, duobus tribunis plebis per seditionem creatis ut potentia senatus atque auctoritas minueretur; quae tamen gravis et magna remanebat sapientissimis et fortissimis et armis et consilio civitatem tuentibus, quorum auctoritas maxime florebat, quod, cum honore longe antecellerent ceteris, voluptatibus erant inferiores nec pecuniis ferme superiores; eoque erat cuiusque gratior in re publica virtus, quod in rebus privatis diligentissime singulos cives opera, consilio, re tuebantur.</p>
<p><span class="br"></span><span class="lineNumber">60</span><span class="br"></span>XXXV. Quo in statu rei publicae Sp. Cassium de occupando regno molientem, summa apud populum gratia florentem, quaestor accusavit, eumque, ut






</p></section><notes><section class="footnotes"><ul><li class="note" id="note_LCL213_170_1"><a class="footnoteCrossrefLink" href="#target_note_LCL213_170_1" title="Click to highlight in text"><sup class="lineRef">1</sup>The text of this clause is corrupt; the reading of V is given here. <span class="italic">Defuerat or Defugerat</span> Maehly.</a></li><script type="text/javascript">document.getElementById('note_LCL213_170_1').style.display = "none";</script><li class="note" id="note_LCL213_170_2"><a class="footnoteCrossrefLink" href="#target_note_LCL213_170_2" title="Click to highlight in text"><sup class="lineRef">2</sup><span class="italic">generi</span> V; <span class="italic">oneri</span> Moser.</a></li><script type="text/javascript">document.getElementById('note_LCL213_170_2').style.display = "none";</script></ul></section></notes></section>