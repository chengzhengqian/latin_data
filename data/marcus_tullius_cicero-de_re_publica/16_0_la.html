<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

esse descriptam; cuius omnem ornatum et descriptionem sumptam ab Eudoxo multis annis post non astrologiae scientia, sed poÃ«tica quadam facultate versibus Aratum extulisse. hoc autem sphaerae genus, in quo solis et lunae motus inessent et earum quinque stellarum, quae errantes et quasi vagae nominarentur, in illa sphaera solida non potuisse finiri, atque in eo admirandum esse inventum Archimedi, quod excogitasset, quem ad modum in dissimillimis motibus inaequabiles et varios cursus servaret una conversio. hanc sphaeram Gallus cum moveret, fiebat, ut soli luna totidem conversionibus in aere illo, quot diebus in ipso caelo, succederet, ex quo et in sphaera<a class="footnoteLink" href="#note_LCL213_42_1" id="target_note_LCL213_42_1"><sup>1</sup></a> solis fieret eadem illa defectio et incideret luna tum in eam metam, quae esset umbra terrae, cum sol e regione . . .</p>
<p>[<span class="italic">Octo paginae hic a Maio desiderantur.</span>]</p>
<p><span class="br"></span><span class="lineNumber">23</span><span class="br"></span>XV. . . . fuit, quod et ipse hominem diligebam et in primis patri meo Paulo probatum et carum fuisse cognoveram. memini me admodum adulescentulo, cum pater in Macedonia consul esset et essemus in castris, perturbari exercitum nostrum religione et metu, quod serena nocte subito candens et plena luna defecisset. tum ille, cum legatus noster esset





</p></section><notes><section class="footnotes"><ul><li class="note" id="note_LCL213_42_1"><a class="footnoteCrossrefLink" href="#target_note_LCL213_42_1" title="Click to highlight in text"><sup class="lineRef">1</sup><span class="italic">in</span> [<span class="italic">caelo</span>] <span class="italic">sphaera</span> is the common reading; <span class="italic">in caelo sphaera</span> V; <span class="italic">in caelo sphaerae</span> Pascal.</a></li><script type="text/javascript">document.getElementById('note_LCL213_42_1').style.display = "none";</script></ul></section></notes></section>