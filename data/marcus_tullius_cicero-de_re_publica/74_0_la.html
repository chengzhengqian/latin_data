<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

nullam iuris communionem, nullam humanitatis societatem velit? sed erit hoc de genere nobis alius aptior dicendi locus, cum res ipsa admonuerit, ut in eos dicamus, qui etiam liberata iam civitate dominationes adpetiverunt.</p>
<p><span class="br"></span><span class="lineNumber">49</span><span class="br"></span>XXVII. Habetis igitur primum ortum tyranni; nam hoc nomen Graeci regis iniusti esse voluerunt; nostri quidem omnes reges vocitaverunt, qui soli in populos perpetuam potestatem haberent. itaque et Spurius Cassius et M. Manlius et Spurius Maelius regnum occupare voluisse dicti sunt, et modo Tib. Gracchus<a class="footnoteLink" href="#note_LCL213_158_1" id="target_note_LCL213_158_1"><sup>1</sup></a> . . .</p>
<p>[<span class="italic">Desiderantur paginae duae.</span>]</p>
<p><span class="br"></span><span class="lineNumber">50</span><span class="br"></span>XXVIII. . . . Lycurgus γέροντας Lacedaemone<a class="footnoteLink" href="#note_LCL213_158_2" id="target_note_LCL213_158_2"><sup>2</sup></a> appellavit, nimis is quidem paucos, octo et viginti, quos penes summam consilii voluit esse, cum imperii summam rex teneret; ex quo nostri idem illud secuti atque interpretati, quos senes ille appellavit, nominaverunt senatum, ut etiam<a class="footnoteLink" href="#note_LCL213_158_3" id="target_note_LCL213_158_3"><sup>3</sup></a> Romulum patribus lectis fecisse diximus; tamen excellit atque eminet vis, potestas nomenque regium. inperti etiam populo potestatis aliquid, ut et Lycurgus et Romulus; non satiaris eum libertate, sed incenderis cupiditate libertatis, cum tantum modo potestatem gustandi feceris; ille quidem semper inpendebit






</p></section><notes><section class="footnotes"><ul><li class="note" id="note_LCL213_158_1"><a class="footnoteCrossrefLink" href="#target_note_LCL213_158_1" title="Click to highlight in text"><sup class="lineRef">1</sup><span class="italic">Tib. Gracchus</span> is commonly supplied; lacking in V.</a></li><script type="text/javascript">document.getElementById('note_LCL213_158_1').style.display = "none";</script><li class="note" id="note_LCL213_158_2"><a class="footnoteCrossrefLink" href="#target_note_LCL213_158_2" title="Click to highlight in text"><sup class="lineRef">2</sup><span class="italic">Lycurgus</span> γέροντας <span class="italic">La</span>—commonly supplied; lacking in V.</a></li><script type="text/javascript">document.getElementById('note_LCL213_158_2').style.display = "none";</script><li class="note" id="note_LCL213_158_3"><a class="footnoteCrossrefLink" href="#target_note_LCL213_158_3" title="Click to highlight in text"><sup class="lineRef">3</sup><span class="italic">ut etiam</span> V; <span class="italic">ut iam</span> Heinrich; <span class="italic">utei iam</span> Haupt.</a></li><script type="text/javascript">document.getElementById('note_LCL213_158_3').style.display = "none";</script></ul></section></notes></section>