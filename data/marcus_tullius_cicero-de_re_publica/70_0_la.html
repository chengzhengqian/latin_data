<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

assiduos appellasset ab asse dando, eos, qui aut non plus mille quingentos aeris aut omnino nihil in suum censum praeter caput attulissent, proletarios nominavit, ut ex iis quasi proles, id est quasi progenies civitatis, expectari videretur. illarum autem sex et nonaginta centuriarum in una centuria tum quidem plures censebantur quam paene in prima classe tota. ita nec prohibebatur quisquam iure suffragii, et is valebat in suffragio plurimum, cuius plurimum intererat esse in optimo statu civitatem. quin etiam accensis velatis, liticinibus, cornicinibus, proletariis
. . .</p>
<p>[<span class="italic">Desiderantur paginae quattuor</span>.]</p>
<p><span class="br"></span><span class="lineNumber">41</span><span class="br"></span>XXIII. . . . statu esse optimo constitutam rem publicam, quae ex tribus generibus illis, regali et optumati et populari, confusa modice nec puniendo inritet animum inmanem ac ferum . . . (<span class="italic">Nonius</span>, p. 342. 28.)</p>
<p><span class="br"></span><span class="lineNumber">42</span><span class="br"></span>. . . . quinque et sexaginta<a class="footnoteLink" href="#note_LCL213_150_1" id="target_note_LCL213_150_1"><sup>1</sup></a> annis antiquior, quod erat trigesimo nono ante primam Olympiadem condita. et antiquissimus ille Lycurgus eadem vidit fere. itaque ista aequabilitas atque hoc triplex rerum publicarum genus videtur mihi commune nobis cum illis populis fuisse. sed, quod proprium sit in nostra re publica, quo nihil possit esse praeclarius, id persequar, si potero, subtilius; quod erit



</p></section><notes><section class="footnotes"><ul><li class="note" id="note_LCL213_150_1"><a class="footnoteCrossrefLink" href="#target_note_LCL213_150_1" title="Click to highlight in text"><sup class="lineRef">1</sup><span class="italic">quinque et sexaginta</span> is commonly read; . . . <span class="italic">sexaqinta</span> V.</a></li><script type="text/javascript">document.getElementById('note_LCL213_150_1').style.display = "none";</script></ul></section></notes></section>