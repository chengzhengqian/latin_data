<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

filium metuat, filius patrem neglegat, absit omnis pudor, ut plane liberi sint, nihil intersit, civis sit an peregrinus, magister ut discipulos metuat et iis blandiatur spernantque discipuli magistros, adulescentes ut senum sibi pondus adsumant, senes autem ad ludum adulescentium descendant, ne sint iis odiosi et graves; ex quo fit, ut etiam servi se liberius gerant, uxores eodem iure sint, quo viri, inque tanta libertate canes etiam et equi, aselli denique liberi sic incurrant, ut iis de via decedendum sit. Ergo ex hac infinita,” inquit, “licentia haec summa cogitur, ut ita fastidiosae mollesque mentes evadant civium, ut, si minima vis adhibeatur imperii, irascantur et perferre nequeant; ex quo leges quoque incipiunt neglegere, ut plane sine ullo domino sint.”</p></div>
<p><span class="br"></span><span class="lineNumber">68</span><span class="br"></span>XLIV. Tum Laelius: Prorsus, inquit, expressa sunt a te, quae dicta sunt ab illo.</p>
<div class="sp inline"><p class="lineGroup"><span class="speaker"><span class="italic">S.</span></span> Atque, ut iam ad sermonis mei morem<a class="footnoteLink" href="#note_LCL213_100_1" id="target_note_LCL213_100_1"><sup>1</sup></a> revertar, ex hac nimia licentia, quam illi solam libertatem putant, ait ille ut ex stirpe quadam existere et quasi nasci tyrannum. nam ut ex nimia potentia principum oritur interitus principum, sic hunc nimis liberum populum libertas ipsa servitute adficit. sic omnia nimia, cum vel in tempestate vel in agris vel in corporibus laetiora fuerunt, in contraria fere convertun-

</p></div></section><notes><section class="footnotes"><ul><li class="note" id="note_LCL213_100_1"><a class="footnoteCrossrefLink" href="#target_note_LCL213_100_1" title="Click to highlight in text"><sup class="lineRef">1</sup><span class="italic">morem,</span> V; <span class="italic">auctorem</span> Zell; <span class="italic">tenorem</span> Heinrich. See <span class="italic">De Legibus</span> II, 4, 9</a></li><script type="text/javascript">document.getElementById('note_LCL213_100_1').style.display = "none";</script></ul></section></notes></section>