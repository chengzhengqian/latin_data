<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
itaque nulla alia in civitate, nisi in qua populi potestas summa est, ullum domicilium libertas habet; qua quidem certe nihil potest esse dulcius, et quae, si aequa non est, ne libertas quidem est. qui autem aequa potest esse, omitto dicere in regno, ubi ne obscura quidem est aut dubia servitus, sed in istis civitatibus, in quibus verbo sunt liberi omnes? ferunt enim suffragia, mandant inperia, magistratus, ambiuntur, rogantur, sed ea dant,<a class="footnoteLink" href="#note_LCL213_72_1" id="target_note_LCL213_72_1"><sup>1</sup></a> quae, etiamsi nolint, danda sint, et quae ipsi non habent, unde alii petunt; sunt enim expertes imperii, consilii publici, iudicii delectorum iudicum, quae familiarum vetustatibus aut pecuniis ponderantur. in libero autem populo, ut Rhodii sunt, ut Athenienses,<a class="footnoteLink" href="#note_LCL213_72_2" id="target_note_LCL213_72_2"><sup>2</sup></a> nemo est civium, qui. . .</p>
<p>[<span class="italic">Desiderantur paginae duae.</span>]</p>
<p><span class="br"></span><span class="lineNumber">48</span><span class="br"></span>XXXII. . . . populo aliquis unus pluresve divitiores opulentioresque extitissent, tum ex eorum fastidio et superbia nata esse commemorant cedentibus ignavis et inbecillis et adrogantiae divitum succumbentibus. si vero ius suum populi teneant, negant quicquam esse praestantius, liberius, beatius, quippe qui domini sint legum, iudiciorum, belli,


</p></section><notes><section class="footnotes"><ul><li class="note" id="note_LCL213_72_1"><a class="footnoteCrossrefLink" href="#target_note_LCL213_72_1" title="Click to highlight in text"><sup class="lineRef">1</sup><span class="italic">dant, quae</span> Mueller; <span class="italic">dant magis quae</span> V.</a></li><script type="text/javascript">document.getElementById('note_LCL213_72_1').style.display = "none";</script><li class="note" id="note_LCL213_72_2"><a class="footnoteCrossrefLink" href="#target_note_LCL213_72_2" title="Click to highlight in text"><sup class="lineRef">2</sup><span class="italic">ut Rhodii sunt, ut Athenienses</span> Pascal; <span class="italic">ut Rhodii ut Rhodii Athenienses</span> V<sup>1</sup>; <span class="italic">ut Rhodi, ut Athenis</span> V<sup>2</sup>.</a></li><script type="text/javascript">document.getElementById('note_LCL213_72_2').style.display = "none";</script></ul></section></notes></section>