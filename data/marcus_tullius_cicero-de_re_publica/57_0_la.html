<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">15</span><span class="br"></span>IX. Quo facto primum vidit iudicavitque idem, quod Spartae Lycurgus paulo ante viderat, singulari imperio et potestate regia tum melius gubernari et regi civitates, si esset optimi cuiusque ad illam vim dominationis adiuncta auctoritas. itaque hoc consilio et quasi senatu fultus et munitus et bella cum finitimis felicissime multa gessit et, cum ipse nihil ex praeda domum suam reportaret, locupletare civis
<span class="br"></span><span class="lineNumber">16</span><span class="br"></span>non destitit. tum,<a class="footnoteLink" href="#note_LCL213_124_1" id="target_note_LCL213_124_1"><sup>1</sup></a> id quod retinemus hodie magna cum salute rei publicae, auspiciis plurimum obsecutus est Romulus. nam et ipse, quod principium rei publicae fuit, urbem condidit auspicato et omnibus publicis rebus instituendis, qui sibi essent in auspiciis, ex singulis tribubus singulos cooptavit augures. et habuit plebem in clientelas principum discriptam (quod quantae fuerit utilitati, post videro) multaeque dictione ovium et bovum (quod tum erat res in pecore et locorum possessionibus, ex quo pecuniosi et locupletes vocabantur), non vi et suppliciis coercebat.</p>
<p><span class="br"></span><span class="lineNumber">17</span><span class="br"></span>X. Ac Romulus cum septem et triginta regnavisset annos et haec egregia duo firmamenta rei publicae peperisset, auspicia et senatum, tantum est




</p></section><notes><section class="footnotes"><ul><li class="note" id="note_LCL213_124_1"><a class="footnoteCrossrefLink" href="#target_note_LCL213_124_1" title="Click to highlight in text"><sup class="lineRef">1</sup><span class="italic">tum</span> Steinacker; <span class="italic">tunc</span> V.</a></li><script type="text/javascript">document.getElementById('note_LCL213_124_1').style.display = "none";</script></ul></section></notes></section>