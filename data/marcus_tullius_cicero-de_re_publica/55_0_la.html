<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

demque ut flumine res ad victum cultumque maxime necessarias non solum mari asportaret,<a class="footnoteLink" href="#note_LCL213_120_1" id="target_note_LCL213_120_1"><sup>1</sup></a> sed etiam invectas acciperet ex terra, ut mihi iam tum divinasse ille videatur hanc urbem sedem aliquando et domum summo esse imperio praebituram; nam hanc rerum tantam potentiam non ferme facilius ulla in parte Italiae posita urbs tenere potuisset.</p>
<p><span class="br"></span><span class="lineNumber">11</span><span class="br"></span>VI. Urbis autem ipsius nativa praesidia quis est tam neglegens qui non habeat animo notata planeque cognita? cuius is est tractus ductusque muri cum Romuli, tum etiam reliquorum regum sapientia definitus ex omni parte arduis praeruptisque montibus, ut unus aditus, qui esset inter Esquilinum Quirinalemque montem, maximo aggere obiecto fossa cingeretur vastissima, atque ut ita munita arx circumiectu arduo et quasi circumciso saxo niteretur, ut etiam in illa tempestate horribili Gallici adventus incolumis atque intacta permanserit. locumque delegit et fontibus abundantem et in regione pestilenti salubrem; colles enim sunt, qui cum perflantur ipsi, tum adferunt umbram vallibus.</p>
<p><span class="br"></span><span class="lineNumber">12</span><span class="br"></span>VII. Atque haec quidem perceleriter confecit; nam et urbem constituit, quam e suo nomine Romam iussit nominari, et ad firmandam novam civitatem novum quoddam et subagreste consilium, sed ad




</p></section><notes><section class="footnotes"><ul><li class="note" id="note_LCL213_120_1"><a class="footnoteCrossrefLink" href="#target_note_LCL213_120_1" title="Click to highlight in text"><sup class="lineRef">1</sup><span class="italic">asportaret</span> Maehly; <span class="italic">absorberet</span> V; <span class="italic">subveheret</span> Niebuhr.</a></li><script type="text/javascript">document.getElementById('note_LCL213_120_1').style.display = "none";</script></ul></section></notes></section>