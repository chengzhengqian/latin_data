<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>Tum Laelius: Nos vero videmus, et te quidem ingressum ratione ad disputandum nova, quae nusquam est in Graecorum libris. nam princeps ille, quo nemo in scribendo praestantior fuit, aream sibi sumsit, in qua civitatem extrueret arbitratu suo, praeclaram ille quidem fortasse, sed a vita hominum abhorrentem
<span class="br"></span><span class="lineNumber">22</span><span class="br"></span>et moribus,<a class="footnoteLink" href="#note_LCL213_130_1" id="target_note_LCL213_130_1"><sup>1</sup></a> reliqui disseruerunt sineullo certo exemplari formaque rei publicae de generibus et de rationibus civitatum; tu mihi videris utrumque facturus; es enim ita ingressus, ut, quae ipse reperias, tribuere aliis malis quam, ut facit apud Platonem Socrates, ipse fingere et illa de urbis situ revoces ad rationem, quae a Romulo casu aut necessitate facta sunt, et disputes non vaganti oratione, sed defixa in una re publica. quare perge, ut instituisti; prospicere enim iam videor te reliquos reges persequente quasi perfectam rem publicam.</p>
<p><span class="br"></span><span class="lineNumber">23</span><span class="br"></span>XII. Ergo, inquit Scipio, cum ille Romuli senatus, qui constabat ex optimatibus, quibus ipse rex tantum tribuisset, ut eos patres vellet nominari patriciosque eorum liberos, temptaret post Romuli excessum, ut ipse regeret<a class="footnoteLink" href="#note_LCL213_130_2" id="target_note_LCL213_130_2"><sup>2</sup></a> sine rege rem publicam, populus id non tulit desiderioque Romuli postea regem flagitare non destitit; cum prudenter illi






</p></section><notes><section class="footnotes"><ul><li class="note" id="note_LCL213_130_1"><a class="footnoteCrossrefLink" href="#target_note_LCL213_130_1" title="Click to highlight in text"><sup class="lineRef">1</sup><span class="italic">et moribus</span> V<sup>2</sup>; <span class="italic">et a maioribus</span> V<sup>1</sup>.</a></li><script type="text/javascript">document.getElementById('note_LCL213_130_1').style.display = "none";</script><li class="note" id="note_LCL213_130_2"><a class="footnoteCrossrefLink" href="#target_note_LCL213_130_2" title="Click to highlight in text"><sup class="lineRef">2</sup><span class="italic">regeret</span> V<sup>2</sup>; <span class="italic">gereret</span> V<sup>1</sup>.</a></li><script type="text/javascript">document.getElementById('note_LCL213_130_2').style.display = "none";</script></ul></section></notes></section>