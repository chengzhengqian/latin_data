<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

fortuna comitata est. nam et omne Latium bello devicit et Suessam Pometiam, urbem opulentam refertamque, cepit et maxima auri argentique praeda locupletatus votum patris Capitolii aedificatione persolvit et colonias deduxit et institutis eorum, a quibus ortus erat, dona magnifica quasi libamenta praedarum Delphos ad Apollinem misit.</p>
<p><span class="br"></span><span class="lineNumber">45</span><span class="br"></span>XXV. Hic ille iam vertetur orbis, cuius naturalem motum atque circuitum a primo discite adgnoscere.<a class="footnoteLink" href="#note_LCL213_154_1" id="target_note_LCL213_154_1"><sup>1</sup></a> id enim est caput civilis prudentiae, in qua omnis haec nostra versatur oratio, videre itinera flexusque rerum publicarum, ut, cum sciatis quo quaeque res inclinet, retinere aut ante possitis occurrere.</p>
<p>Nam rex ille, de quo loquor, primum optimi regis caede maculatus integra mente non erat, et cum metueret ipse poenam sceleris sui summam, metui se volebat; deinde victoriis divitiisque subnixus exultabat insolentia neque suos mores regere poterat
<span class="br"></span><span class="lineNumber">46</span><span class="br"></span>neque suorum libidines. itaque cum maior eius filius Lucretiae, Tricipitini filiae, Conlatini uxori, vim attulisset mulierque pudens et nobilis ob illam iniuriam sese ipsa morte multavisset, tum vir ingenio et virtute praestans, L. Brutus, depulit a civibus suis iniustum illud durae servitutis iugum. qui cum





</p></section><notes><section class="footnotes"><ul><li class="note" id="note_LCL213_154_1"><a class="footnoteCrossrefLink" href="#target_note_LCL213_154_1" title="Click to highlight in text"><sup class="lineRef">1</sup><span class="italic">discite adgnoscere</span> V<sup>2</sup>; <span class="italic">discite adque cognoscere</span> V<sup>1</sup>; <span class="italic">discite atque cognoscite</span> Mai.</a></li><script type="text/javascript">document.getElementById('note_LCL213_154_1').style.display = "none";</script></ul></section></notes></section>