<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

vim populus attulit regnove eum spoliavit aut etiam, id quod evenit saepius, optimatium sanguinem gustavit ac totam rem publicam substravit libidini suae (cave putes autem mare ullum aut flammam esse tantam, quam non facilius sit sedare quam effrenatam insolentia multitudinem), tum fit illud, quod apud Platonem est luculente dictum, si modo id exprimere Latine potuero; difficile factu est, sed conabor tamen.</p>
<p><span class="br"></span><span class="lineNumber">66</span><span class="br"></span>XLIII. “Cum” enim inquit “inexplebiles populi fauces exaruerunt libertatis siti malis-que usus ille ministris non modice temperatam, sed nimis meracam libertatem sitiens hausit, tum magistratus et principes, nisi valde lenes et remissi sint et large sibi libertatem ministrent, insequitur, insimulat, arguit, praepotentes, reges, tyrannos vocat.” puto enim tibi haec esse nota.</p>
<div class="sp inline"><p class="lineGroup"><span class="speaker"><span class="italic">L.</span></span> Vero mihi, inquit ille, notissima.</p></div>
<div class="sp inline"><p class="lineGroup"><span class="speaker"><span class="br"></span><span class="lineNumber">67</span><span class="br"></span><span class="italic">S.</span></span> Ergo illa sequuntur: “eos, qui pareant principibus, agitari ab eo populo et servos voluntarios appellari; eos autem, qui in magistratu privatorum similes esse velint, eosque privatos, qui efficiant, ne quid inter privatum et magistratum differat, ferunt laudibus et mactant honoribus, ut necesse sit in eius modi re publica plena libertatis esse omnia, ut et privata domus omnis vacet dominatione et hoc malum usque ad bestias perveniat, denique ut pater


</p></div></section><notes></notes></section>