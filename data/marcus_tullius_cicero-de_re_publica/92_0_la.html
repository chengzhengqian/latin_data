<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

et copiam causa vicit. ius enim, de quo quaerimus, civile est aliquod, naturale nullum; nam si esset, ut<a class="footnoteLink" href="#note_LCL213_194_1" id="target_note_LCL213_194_1"><sup>1</sup></a> calida et frigida, ut amara et dulcia, sic essent iusta et iniusta eadem omnibus.</p>
<p><span class="br"></span><span class="lineNumber">14</span><span class="br"></span>IX. Nunc autem, si quis illo Pacuviano “invehens alitum anguium curru” multas et varias gentis et urbes despicere et oculis conlustrare possit, videat primum in illa incorrupta maxime gente Aegyptiorum, quae plurimorum saeculorum et eventorum memoriam litteris continet, bovem quendam putari deum, quem Apim Aegyptii nominant, multaque alia portenta apud eosdem et cuiusque generis beluas numero consecratas deorum; deinde Graeciae, sicut apud nos, delubra magnifica humanis consecrata simulacris, quae Persae nefaria putaverunt; eamque unam ob causam Xerses<a class="footnoteLink" href="#note_LCL213_194_2" id="target_note_LCL213_194_2"><sup>2</sup></a> inflammari Atheniensium fana iussisse dicitur, quod deos, quorum domus esset omnis hic mundus, inclusos
<span class="br"></span><span class="lineNumber">15</span><span class="br"></span>parietibus contineri nefas esse duceret. post autem cum Persis et Philippus, qui cogitavit, et Alexander, qui gessit, hanc bellandi causam inferebat, quod vellet Graeciae fana poenire; quae ne reficienda quidem Graii putaverunt, ut esset posteris ante os documentum Persarum sceleris sempiternum. quam




</p></section><notes><section class="footnotes"><ul><li class="note" id="note_LCL213_194_1"><a class="footnoteCrossrefLink" href="#target_note_LCL213_194_1" title="Click to highlight in text"><sup class="lineRef">1</sup><span class="italic">ut</span> Zell; <span class="italic">et</span> V.</a></li><script type="text/javascript">document.getElementById('note_LCL213_194_1').style.display = "none";</script><li class="note" id="note_LCL213_194_2"><a class="footnoteCrossrefLink" href="#target_note_LCL213_194_2" title="Click to highlight in text"><sup class="lineRef">2</sup><span class="italic">Xerses</span> V; <span class="italic">Xerxes</span> Orelli.</a></li><script type="text/javascript">document.getElementById('note_LCL213_194_2').style.display = "none";</script></ul></section></notes></section>