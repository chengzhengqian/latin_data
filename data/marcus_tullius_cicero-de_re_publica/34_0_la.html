<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

ad gubernacula accesserit. quodsi liber populus deliget, quibus se committat, deligetque, si modo salvus esse vult, optimum quemque, certe in optimorum consiliis posita est civitatium salus, praesertim cum hoc natura tulerit, non solum ut summi virtute et animo praeessent inbecillioribus, sed ut hi etiam parere summis vellent.<a class="footnoteLink" href="#note_LCL213_78_1" id="target_note_LCL213_78_1"><sup>1</sup></a></p>
<p>Verum hunc optimum statum pravis hominum opinionibus eversum esse dicunt, qui ignoratione virtutis, quae cum in paucis est, tum a paucis iudicatur et cernitur, opulentos homines et copiosos, tum genere nobili natos esse optimos putant. hoc errore vulgi cum rem publicam opes paucorum, non virtutes tenere coeperunt, nomen illi principes optimatium mordicus tenent, re autem car nt.<a class="footnoteLink" href="#note_LCL213_78_2" id="target_note_LCL213_78_2"><sup>2</sup></a> nam divitiae, nomen, opes vacuae consilio et vivendi atque aliis imperandi modo dedecoris plenae sunt et insolentis superbiae, nec ulla deformior species est civitatis quam illa, in qua opulentissimi optimi <span class="br"></span><span class="lineNumber">52</span><span class="br"></span>putantur. virtute vero gubernante rem publicam quid potest esse praeclarius, cum is, qui inperat aliis, servit ipse nulli cupiditati, cum, quas ad res civis instituit et vocat, eas omnis complexus est ipse nec leges inponit populo, quibus ipse non pareat, sed suam vitam ut legem praefert suis civibus?



</p></section><notes><section class="footnotes"><ul><li class="note" id="note_LCL213_78_1"><a class="footnoteCrossrefLink" href="#target_note_LCL213_78_1" title="Click to highlight in text"><sup class="lineRef">1</sup><span class="italic">vellent</span> Creuzer; <span class="italic">velint</span> V, Mueller.</a></li><script type="text/javascript">document.getElementById('note_LCL213_78_1').style.display = "none";</script><li class="note" id="note_LCL213_78_2"><a class="footnoteCrossrefLink" href="#target_note_LCL213_78_2" title="Click to highlight in text"><sup class="lineRef">2</sup><span class="italic">carent</span> [<span class="italic">eo nomine</span>]. <span class="italic">nam</span> Madvig; <span class="italic">carent eo nomine nam</span> V.</a></li><script type="text/javascript">document.getElementById('note_LCL213_78_2').style.display = "none";</script></ul></section></notes></section>