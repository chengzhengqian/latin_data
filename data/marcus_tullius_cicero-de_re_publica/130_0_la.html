<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

Saturniam nominant. deinde est hominum generi prosperus et salutaris ille fulgor, qui dicitur Iovis; tum rutilus horribilisque terris, quem Martium dicitis; deinde subter mediam fere regionem sol obtinet, dux et princeps et moderator luminum reliquorum, mens mundi et temperatio, tanta magnitudine, ut cuncta sua luce lustret et compleat. hunc ut comites consequuntur Veneris alter, alter Mercurii cursus, in infimoque orbe luna radiis solis accensa convertitur. infra autem iam nihil est nisi mortale et caducum praeter animos munere deorum hominum generi datos, supra lunam sunt aeterna omnia. nam ea, quae est media et nona, tellus, neque movetur et infima est, et in eam feruntur omnia nutu suo pondera.</p>
<p><span class="br"></span><span class="lineNumber">18</span><span class="br"></span>XVIII. Quae cum intuerer stupens, ut me recepi, Quid? hic, inquam, quis est, qui conplet aures meas tantus et tam dulcis sonus?</p>
<p>Hic est, inquit, ille, qui intervallis disiunctus<a class="footnoteLink" href="#note_LCL213_270_1" id="target_note_LCL213_270_1"><sup>1</sup></a> inparibus, sed tamen pro rata parte ratione distinctis inpulsu et motu ipsorum orbium efficitur et acuta cum gravibus temperans varios aequabiliter concentus efficit; nec enim silentio tanti motus incitari possunt, et natura fert, ut extrema ex altera parte graviter, ex altera autem acute sonent. quam ob causam summus ille caeli stellifer cursus, cuius conversio est





</p></section><notes><section class="footnotes"><ul><li class="note" id="note_LCL213_270_1"><a class="footnoteCrossrefLink" href="#target_note_LCL213_270_1" title="Click to highlight in text"><sup class="lineRef">1</sup><span class="italic">disiunctus</span> Macrobius and Favonius Eulogius, <span class="italic">Schol. Cic.</span> I, p. 412; <span class="italic">coniunctus</span> MSS.</a></li><script type="text/javascript">document.getElementById('note_LCL213_270_1').style.display = "none";</script></ul></section></notes></section>