<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

calceis et vestimentis sumptis e cubiculo est egressus, et cum paululum inambulavisset in porticu, Laelium advenientem salutavit et eos, qui una venerant, Spurium Mummium, quem in primis diligebat, et C. Fannium et Quintum Scaevolam, generos Laelii, doctos adulescentes, iam aetate quaestorios; quos cum omnis salutavisset, convertit se in porticu et coniecit in medium Laelium; fuit enim hoc in amicitia quasi quoddam ius inter illos, ut militiae propter eximiam belli gloriam Africanum ut deum coleret Laelius, domi vicissim Laelium, quod aetate antecedebat, observaret in parentis loco Scipio. dein cum essent perpauca inter se uno aut<a class="footnoteLink" href="#note_LCL213_36_1" id="target_note_LCL213_36_1"><sup>1</sup></a> altero spatio conlocuti Scipionique eorum adventus periucundus et pergratus fuisset, placitum est, ut in aprico maxime pratuli loco, quod erat hibernum tempus anni, considerent; quod cum facere vellent, intervenit vir prudens omnibusque illis et iucundus et carus, M.â€™ Manilius, qui a Scipione ceterisque amicissime consalutatus adsedit proximus Laelio.</p>
<p><span class="br"></span><span class="lineNumber">19</span><span class="br"></span>XIII. Tum Philus: Non mihi videtur, inquit, quod hi venerunt, alius nobis sermo esse quaerendus, sed agendum accuratius et dicendum dignum aliquid horum auribus.</p>
<div class="sp inline"><p class="lineGroup"><span class="speaker">Hic Laelius: </span> Quid tandem agebatis, aut cui sermoni nos intervenimus?</p></div>
<div class="sp inline"><p class="lineGroup"><span class="speaker"><span class="italic">PH.</span></span> Quaesierat ex me Scipio, quidnam sentirem de hoc, quod duo soles visos esse constaret.</p></div>
</section><notes><section class="footnotes"><ul><li class="note" id="note_LCL213_36_1"><a class="footnoteCrossrefLink" href="#target_note_LCL213_36_1" title="Click to highlight in text"><sup class="lineRef">1</sup><span class="italic">aut</span> Moser; <span class="italic">an</span> V; <span class="italic">atque</span> Osann.</a></li><script type="text/javascript">document.getElementById('note_LCL213_36_1').style.display = "none";</script></ul></section></notes></section>