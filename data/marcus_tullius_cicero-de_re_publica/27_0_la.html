<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">39</span><span class="br"></span>XXV. Est igitur, inquit Africanus, res publica res populi, populus autem non omnis hominum coetus quoquo modo congregatus, sed coetus multitudinis iuris consensu et utilitatis communione sociatus. eius autem prima causa coeundi est non tam inbecillitas quam naturalis quaedam hominum quasi congregatio; non est enim singulare nec solivagum genus hoc, sed ita generatum, ut ne in omnium quidem rerum adfluentibus copiis . . .<a class="footnoteLink" href="#note_LCL213_64_1" id="target_note_LCL213_64_1"><sup>1</sup></a></p>
<p>[<span class="italic">Desiderantur paginae duae.</span>]</p>
<p><span class="br"></span><span class="lineNumber">40</span><span class="br"></span>... Brevi multitudo dispersa atque vaga concordia civitas facta erat . . . (<span class="italic">Augustinus ep</span>. 138. 10 <span class="italic">T.</span> 11 <span class="italic">p.</span> 414 <span class="italic">Ben.</span>)</p>
<p><span class="br"></span><span class="lineNumber">41</span><span class="br"></span>XXVI. . . . quaedam<a class="footnoteLink" href="#note_LCL213_64_2" id="target_note_LCL213_64_2"><sup>2</sup></a> quasi semina, neque reliquarum virtutum nec ipsius rei publicae reperiatur ulla institutio. hi coetus igitur hac, de qua exposui, causa instituti sedem primum certo loco domiciliorum causa constituerunt; quam cum locis manuque saepsissent, eius modi coniunctionem tectorum oppidum vel urbem appellaverunt delubris distinctam spatiisque communibus. omnis ergo populus, qui est talis coetus multitudinis, qualem exposui, omnis civitas, quae est constitutio populi, omnis res publica, quae, ut dixi, populi res est, consilio quodam regenda est,





</p></section><notes><section class="footnotes"><ul><li class="note" id="note_LCL213_64_1"><a class="footnoteCrossrefLink" href="#target_note_LCL213_64_1" title="Click to highlight in text"><sup class="lineRef">1</sup><span class="italic">adfluentibus copiis</span> . . . Klotz; <span class="italic">affluen</span> . . . V.</a></li><script type="text/javascript">document.getElementById('note_LCL213_64_1').style.display = "none";</script><li class="note" id="note_LCL213_64_2"><a class="footnoteCrossrefLink" href="#target_note_LCL213_64_2" title="Click to highlight in text"><sup class="lineRef">2</sup>. . . <span class="italic">dam</span> V.</a></li><script type="text/javascript">document.getElementById('note_LCL213_64_2').style.display = "none";</script></ul></section></notes></section>