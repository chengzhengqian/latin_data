<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

et sunt laudandae civitates et fuerunt, quoniam id est in rerum natura longe maximi consilii, constituere eam rem publicam, quae possit esse diuturna, si singulos numeremus in singulas, quanta iam reperiatur virorum excellentium multitudo! quodsi aut Italiae Latium aut eiusdem Sabinam aut Volscam gentem, si Samnium, si Etruriam, si magnam illam Graeciam conlustrare animo voluerimus, si deinde Assyrios, si Persas, si Poenos, si haec. . .</p>
<p>[<span class="italic">Desiderantur paginae duodecim.</span>]</p>
<p><span class="br"></span><span class="lineNumber">8</span><span class="br"></span>V. . . . cati.</p>
<p>Et Philus: Praeclaram vero causam ad me defertis, cum me improbitatis patrocinium suscipere voltis.</p>
<p>Atqui id tibi, inquit Laelius, verendum est,<a class="footnoteLink" href="#note_LCL213_190_1" id="target_note_LCL213_190_1"><sup>1</sup></a> si ea dixeris, quae contra iustitiam dici solent, ne sic etiam sentire videare, cum et ipse sis quasi unicum exemplum antiquae probitatis et fidei neque sit ignota consuetudo tua contrarias in partis disserendi, quod ita facillume verum inveniri putes.</p>
<p>Et Philus: Heia vero, inquit, geram morem vobis et me oblinam sciens; quod quoniam, qui aurum quaerunt, non putant sibi recusandum, nos, cum iustitiam quaeramus, rem multo omni auro cariorem, nullam profecto molestiam fugere debemus. atque utinam, quem ad modum oratione sum usurus aliena,



</p></section><notes><section class="footnotes"><ul><li class="note" id="note_LCL213_190_1"><a class="footnoteCrossrefLink" href="#target_note_LCL213_190_1" title="Click to highlight in text"><sup class="lineRef">1</sup><span class="italic">verendum est</span> V; <span class="italic">verendum non est</span> Leopardi, Halm.</a></li><script type="text/javascript">document.getElementById('note_LCL213_190_1').style.display = "none";</script></ul></section></notes></section>