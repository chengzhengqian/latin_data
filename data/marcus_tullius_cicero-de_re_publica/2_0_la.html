<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

necessitas nulla, in his undis et tempestatibus ad summam senectutem maluit iactari quam in illa tranquillitate atque otio iucundissime vivere. omitto innumerabilis viros, quorum singuli saluti huic civitati fuerunt, et quia<a class="footnoteLink" href="#note_LCL213_14_1" id="target_note_LCL213_14_1"><sup>1</sup></a> sunt haud<a class="footnoteLink" href="#note_LCL213_14_2" id="target_note_LCL213_14_2"><sup>2</sup></a> procul ab aetatis huius memoria, commemorare eos desino, ne quis se aut suorum aliquem praetermissum queratur. unum hoc definio, tantam esse necessitatem virtutis generi hominum a natura tantumque amorem ad communem salutem defendendam datum, ut ea vis omnia blandimenta voluptatis otiique vicerit.</p>
<p><span class="br"></span><span class="lineNumber">2</span><span class="br"></span>II. Nec vero habere virtutem satis est quasi artem aliquam, nisi utare; etsi ars quidem, cum ea non utare, scientia tamen ipsa teneri potest, virtus in usu sui tota posita est; usus autem eius est maximus civitatis gubernatio et earum ipsarum rerum, quas isti in angulis personant, reapse, non oratione perfectio. nihil enim dicitur a philosophis, quod quidem recte honesteque dicatur, quod non<a class="footnoteLink" href="#note_LCL213_14_3" id="target_note_LCL213_14_3"><sup>3</sup></a> ab his partum confirmatumque sit, a quibus civitatibus iura discripta sunt. unde enim pietas aut a quibus religio? unde ius aut gentium aut hoc ipsum civile quod dicitur? unde iustitia, fides, aequitas? unde pudor, continentia, fuga turpitudinis, adpetentia laudis





</p></section><notes><section class="footnotes"><ul><li class="note" id="note_LCL213_14_1"><a class="footnoteCrossrefLink" href="#target_note_LCL213_14_1" title="Click to highlight in text"><sup class="lineRef">1</sup><span class="italic">quia</span> Halm; <span class="italic">qui</span> V.</a></li><script type="text/javascript">document.getElementById('note_LCL213_14_1').style.display = "none";</script><li class="note" id="note_LCL213_14_2"><a class="footnoteCrossrefLink" href="#target_note_LCL213_14_2" title="Click to highlight in text"><sup class="lineRef">2</sup><span class="italic">haud</span> supplied by Mai; omitted in V.</a></li><script type="text/javascript">document.getElementById('note_LCL213_14_2').style.display = "none";</script><li class="note" id="note_LCL213_14_3"><a class="footnoteCrossrefLink" href="#target_note_LCL213_14_3" title="Click to highlight in text"><sup class="lineRef">3</sup><span class="italic">non</span> supplied by Mai; omitted in V.</a></li><script type="text/javascript">document.getElementById('note_LCL213_14_3').style.display = "none";</script></ul></section></notes></section>