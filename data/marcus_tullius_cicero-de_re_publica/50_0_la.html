<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<h2><span class="ac">De Re Publica</span></h2>
<h2><span class="ac">Liber Secundus</span></h2>
<p><span class="br"></span><span class="lineNumber">1</span><span class="br"></span>I. Cum omnes flagrarent cupiditate audiendi,<a class="footnoteLink" href="#note_LCL213_110_1" id="target_note_LCL213_110_1"><sup>1</sup></a> ingressus est sic loqui Scipio:</p>
<p>Catonis hoc senis est, quem, ut scitis, unice dilexi maximeque sum admiratus cuique vel patris utriusque iudicio vel etiam meo studio me totum ab adulescentia dedidi; cuius me numquam satiare potuit oratio; tantus erat in homine usus rei publicae, quam et domi et militiae cum optime, tum etiam diutissime gesserat, et modus in dicendo et gravitate mixtus lepos et summum vel discendi<a class="footnoteLink" href="#note_LCL213_110_2" id="target_note_LCL213_110_2"><sup>2</sup></a> studium vel docendi et orationi vita admodum congruens.</p>
<p><span class="br"></span><span class="lineNumber">2</span><span class="br"></span>ls dicere solebat ob hanc causam praestare nostrae civitatis statum ceteris civitatibus, quod in illis singuli fuissent fere, qui suam quisque rem publicam constituissent legibus atque institutis suis, ut Cretum Minos, Lacedaemoniorum Lycurgus, Atheniensium, quae persaepe commutata esset, tum Theseus, tum Draco, tum Solo, tum Clisthenes, tum multi alii, postremo exsanguem iam et iacentem doctus vir Phalereus sustentasset Demetrius, nostra autem res




</p></section><notes><section class="footnotes"><ul><li class="note" id="note_LCL213_110_1"><a class="footnoteCrossrefLink" href="#target_note_LCL213_110_1" title="Click to highlight in text"><sup class="lineRef">1</sup><span class="italic">cum omnes flagrarent cupiditate</span> Heinrich; . . . <span class="italic">ditate</span> V.</a></li><script type="text/javascript">document.getElementById('note_LCL213_110_1').style.display = "none";</script><li class="note" id="note_LCL213_110_2"><a class="footnoteCrossrefLink" href="#target_note_LCL213_110_2" title="Click to highlight in text"><sup class="lineRef">2</sup><span class="italic">ducendi</span> Mai; <span class="italic">dicendi</span> V.</a></li><script type="text/javascript">document.getElementById('note_LCL213_110_2').style.display = "none";</script></ul></section></notes></section>