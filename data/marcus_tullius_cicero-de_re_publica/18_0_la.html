<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

omni intermenstruo, tamen id fieri non posse nisi certo intermenstruo tempore. quod cum disputando rationibusque docuisset, populum liberavit metu; erat enim tum haec nova et ignota ratio, solem lunae oppositu<a class="footnoteLink" href="#note_LCL213_46_1" id="target_note_LCL213_46_1"><sup>1</sup></a> solere deficere, quod Thaletem Milesium primum vidisse dicunt. id autem postea ne nostrum quidem Ennium fugit; qui ut scribit, anno trecentesimo quinquagesimo fere post Romam conditam</p>
<blockquote><p><span class="line">Nonis Iunis soli luna obstitit et nox.</span><span class="linebreak"></span></p></blockquote>
<p>Atque hac in re tanta inest ratio atque sollertia, ut ex hoc die, quem apud Ennium et in maximis annalibus consignatum videmus, superiores solis defectiones reputatae sint usque ad illam, quae Nonis Quinctilibus fuit regnante Romulo; quibus quidem Romulum tenebris etiamsi natura ad humanum exitum abripuit, virtus tamen in caelum dicitur sustulisse.</p>
<p><span class="br"></span><span class="lineNumber">26</span><span class="br"></span>XVII. Tum Tubero: Videsne, Africane, quod paulo ante secus tibi videbatur, doc . . .</p>
<p>[<span class="italic">Desiderantur paginae duae.</span>]</p>
<p>. . . lis, quae videant ceteri. quid porro aut praeclarum putet in rebus humanis, qui haec deorum





</p></section><notes><section class="footnotes"><ul><li class="note" id="note_LCL213_46_1"><a class="footnoteCrossrefLink" href="#target_note_LCL213_46_1" title="Click to highlight in text"><sup class="lineRef">1</sup><span class="italic">oppositu</span> V<sup>2</sup>; <span class="italic">oppositum</span> V<sup>1</sup>.</a></li><script type="text/javascript">document.getElementById('note_LCL213_46_1').style.display = "none";</script></ul></section></notes></section>