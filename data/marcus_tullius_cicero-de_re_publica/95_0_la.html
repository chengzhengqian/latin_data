<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

mediocres viri, sed maxumi et docti, Pythagoras et Empedocles, unam omnium animantium condicionem iuris esse denuntiant clamantque inexpiabilis poenas impendere iis, a quibus violatum sit animal. scelus est igitur nocere bestiae, quod scelus qui velit . . .</p>
<p>[<span class="italic">Multa desiderantur</span>.]</p>
<p><span class="br"></span><span class="lineNumber">23</span><span class="br"></span>XIII. . . . sunt enim omnes, qui in populum
vitae necisque potestatem habent, tyranni, sed se
Iovis optimi nomine malunt reges vocari. cum
autem certi propter divitias aut genus aut aliquas
opes rem publicam tenent, est factio, sed vocantur
illi optimates. si vero populus plurimum potest
omniaque eius arbitrio reguntur, dicitur illa libertas,
</p></section><notes></notes></section>