<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

ut diuturna sit. id autem consilium primum semper ad eam causam referendum est, quae causa genuit
<span class="br"></span><span class="lineNumber">42</span><span class="br"></span>civitatem. deinde aut uni tribuendum est aut delectis<a class="footnoteLink" href="#note_LCL213_66_1" id="target_note_LCL213_66_1"><sup>1</sup></a> quibusdam aut suscipiendum est multitudini atque omnibus. quare<a class="footnoteLink" href="#note_LCL213_66_2" id="target_note_LCL213_66_2"><sup>2</sup></a> cum penes unum est omnium summa rerum, regem illum unum vocamus et regnum eius rei publicae statum. cum autem est penes delectos, tum illa civitas optimatium arbitrio regi dicitur. illa autem est civitas popularis (sic enim appellant), in qua in populo sunt omnia. atque horum trium generum quodvis, si teneat illud vinclum, quod primum homines inter se rei publicae societate devinxit, non perfectum illud quidem neque mea sententia optimum, sed tolerabile tamen, ut aliud alio<a class="footnoteLink" href="#note_LCL213_66_3" id="target_note_LCL213_66_3"><sup>3</sup></a> possit esse praestantius. nam vel rex aequus ac sapiens vel delecti ac principes cives vel ipse populus, quamquam id est minime probandum, tamen nullis interiectis iniquitatibus aut cupiditatibus posse videtur aliquo esse non incerto statu.</p>
<p><span class="br"></span><span class="lineNumber">43</span><span class="br"></span>XXVII. Sed et in regnis nimis expertes sunt ceteri communis iuris et consilii, et in optimatium dominatu vix particeps libertatis potest esse multitudo, cum omni consilio communi ac potestate careat, et cum omnia per populum geruntur quamvis iustum atque moderatum, tamen ipsa aequabilitas est iniqua, cum habet nullos gradus dignitatis.



</p></section><notes><section class="footnotes"><ul><li class="note" id="note_LCL213_66_1"><a class="footnoteCrossrefLink" href="#target_note_LCL213_66_1" title="Click to highlight in text"><sup class="lineRef">1</sup><span class="italic">aut delectis</span> V<sup>2</sup>; <span class="italic">adlectis</span> V<sup>1</sup>.</a></li><script type="text/javascript">document.getElementById('note_LCL213_66_1').style.display = "none";</script><li class="note" id="note_LCL213_66_2"><a class="footnoteCrossrefLink" href="#target_note_LCL213_66_2" title="Click to highlight in text"><sup class="lineRef">2</sup><span class="italic">quare</span> V<sup>2</sup>; omitted V<sup>1</sup>.</a></li><script type="text/javascript">document.getElementById('note_LCL213_66_2').style.display = "none";</script><li class="note" id="note_LCL213_66_3"><a class="footnoteCrossrefLink" href="#target_note_LCL213_66_3" title="Click to highlight in text"><sup class="lineRef">3</sup><span class="italic">ut aliud alio</span> Orelli; <span class="italic">et aliut alio</span> V.</a></li><script type="text/javascript">document.getElementById('note_LCL213_66_3').style.display = "none";</script></ul></section></notes></section>