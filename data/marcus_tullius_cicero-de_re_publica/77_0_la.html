<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

sione nominis; eademque mente P. Valerius et fasces primus demitti iussit, cum dicere in contione coepisset, et aedis suas detulit sub Veliam, postea-quam, quod in excelsiore loco Veliae coepisset aedificare eo ipso, ubi rex Tullus habitaverat, suspicionem populi sensit moveri; idemque, in quo fuit Publicola maxime, legem ad populum tulit eam, quae centuriatis comitiis prima lata est, ne quis magistratus civem Romanum adversus provocationem
<span class="br"></span><span class="lineNumber">54</span><span class="br"></span>necaret neve verberaret. Provocationem autem etiam a regibus fuisse declarant pontificii libri, significant nostri etiam augurales, itemque ab omni iudicio poenaque provocari licere indicant duodecim tabulae conpluribus legibus; et<a class="footnoteLink" href="#note_LCL213_164_1" id="target_note_LCL213_164_1"><sup>1</sup></a> quod proditum memoriae est decemviros, qui leges scripserint, sine provocatione creatos, satis ostendit<a class="footnoteLink" href="#note_LCL213_164_2" id="target_note_LCL213_164_2"><sup>2</sup></a> reliquos sine provocatione magistratus non fuisse; Luciique Valerii Potiti et M. Horatii Barbati, hominum concordiae causa sapienter popularium, consularis lex sanxit, ne qui magistratus sine provocatione crearetur; neque vero leges Porciae, quae tres sunt trium Porciorum, ut scitis, quicquam praeter sanctionem attulerunt novi.</p>
<p><span class="br"></span><span class="lineNumber">55</span><span class="br"></span>Itaque Publicola lege illa de provocatione perlata








</p></section><notes><section class="footnotes"><ul><li class="note" id="note_LCL213_164_1"><a class="footnoteCrossrefLink" href="#target_note_LCL213_164_1" title="Click to highlight in text"><sup class="lineRef">1</sup><span class="italic">et</span> Madvig; <span class="italic">ut</span> V.</a></li><script type="text/javascript">document.getElementById('note_LCL213_164_1').style.display = "none";</script><li class="note" id="note_LCL213_164_2"><a class="footnoteCrossrefLink" href="#target_note_LCL213_164_2" title="Click to highlight in text"><sup class="lineRef">2</sup><span class="italic">ostendit</span> V<sup>2</sup>; <span class="italic">ostenderit</span> V<sup>1</sup>.</a></li><script type="text/javascript">document.getElementById('note_LCL213_164_2').style.display = "none";</script></ul></section></notes></section>