<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

inmutabilis et aeterna; quae prima inpulit etiam, ut suspiceremus in caelum nec frustra siderum motus intueremur dinumerationibusque noctium ac dierum<a class="footnoteLink" href="#note_LCL213_186_1" id="target_note_LCL213_186_1"><sup>1</sup></a> . . .</p>
<p>[<span class="italic">Desiderantur fere octo paginae.</span>]</p>
<p><span class="br"></span><span class="lineNumber">4</span><span class="br"></span>III. . . . quorum animi altius se extulerunt et aliquid dignum dono, ut ante dixi, deorum aut efficere aut excogitare potuerunt. quare sint nobis isti, qui de ratione vivendi disserunt, magni homines, ut sunt, sint eruditi, sint veritatis et virtutis magistri, dum modo sit haec quaedam, sive a viris in rerum publicarum varietate versatis inventa sive etiam in istorum otio ac litteris tractata res, sicut est, minime quidem contemnenda, ratio civilis et disciplina populorum, quae perficit in bonis ingeniis, id quod iam persaepe perfecit, ut incredibilis quaedam et divina
<span class="br"></span><span class="lineNumber">5</span><span class="br"></span>virtus exsisteret. quodsi quis ad ea instrumenta animi, quae natura quaeque civilibus institutis habuit, adiungendam sibi etiam doctrinam et uberiorem rerum cognitionem putavit, ut ii ipsi, qui in horum librorum disputatione versantur, nemo est, quin eos anteferre omnibus debeat. quid enim potest esse praeclarius, quam cum rerum magnarum tractatio atque usus cum illarum artium studiis et cognitione



</p></section><notes><section class="footnotes"><ul><li class="note" id="note_LCL213_186_1"><a class="footnoteCrossrefLink" href="#target_note_LCL213_186_1" title="Click to highlight in text"><sup class="lineRef">1</sup><span class="italic">dierum</span> is commonly read; <span class="italic">die</span> . . . V.</a></li><script type="text/javascript">document.getElementById('note_LCL213_186_1').style.display = "none";</script></ul></section></notes></section>