<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

utitur, sed se a suo munere non inpedit. illud autem videbit hic vir . . . .</p></div>
<p><span class="br"></span><span class="lineNumber">6</span><span class="br"></span>IV. . . . civitatibus<a class="footnoteLink" href="#note_LCL213_250_1" id="target_note_LCL213_250_1"><sup>1</sup></a> in quibus expetunt laudem optumi et decus, ignominiam fugiunt ac dedecus. nec vero tam metu poenaque terrentur, quae est constituta legibus, quam verecundia, quam natura homini dedit quasi quendam vituperationis non iniustae timorem. hanc ille rector rerum publicarum auxit opinionibus perfecitque institutis et disciplinis, ut pudor civis non minus a delictis arceret quam metus. Atque haec quidem ad laudem pertinent, quae dici latius uberiusque potuerunt.</p>
<p><span class="br"></span><span class="lineNumber">7</span><span class="br"></span>V. Ad vitam autem usumque vivendi ea discripta ratio est iustis nuptiis, legitimis liberis, sanctis penatium deorum Larumque familiarium sedibus, ut omnes et communibus commodis et suis uterentur. nec bene vivi sine bona re publica posset nec esse quicquam civitate bene constituta beatius. quocirca permirum mihi videri solet, quae sit<a class="footnoteLink" href="#note_LCL213_250_2" id="target_note_LCL213_250_2"><sup>2</sup></a> tanta doc . . . .</p>
<p><span class="br"></span><span class="lineNumber">8</span><span class="br"></span>VI. . . . Ut enim gubernatori cursus secundus, medico salus, imperatori victoria, sic huic moderatori rei publicae beata civium vita proposita est, ut opibus firma, copiis locuples, gloria ampla, virtute honesta sit; huius enim operis maximi inter homines atque optimi illum esse perfectorem volo. . . . (<span class="italic">Cicero ad Att. VIII</span>, 11. 1.)</p>
</section><notes><section class="footnotes"><ul><li class="note" id="note_LCL213_250_1"><a class="footnoteCrossrefLink" href="#target_note_LCL213_250_1" title="Click to highlight in text"><sup class="lineRef">1</sup><span class="italic">civitatibus</span> is commonly read; . . . <span class="italic">tatibus</span> V.</a></li><script type="text/javascript">document.getElementById('note_LCL213_250_1').style.display = "none";</script><li class="note" id="note_LCL213_250_2"><a class="footnoteCrossrefLink" href="#target_note_LCL213_250_2" title="Click to highlight in text"><sup class="lineRef">2</sup><span class="italic">sit</span> Mai; <span class="italic">si</span> V.</a></li><script type="text/javascript">document.getElementById('note_LCL213_250_2').style.display = "none";</script></ul></section></notes></section>