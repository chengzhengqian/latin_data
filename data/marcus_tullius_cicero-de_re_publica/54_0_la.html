<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

mare, et extra Peloponnesum Aenianes et Doris et Dolopes soli absunt a mari, quid dicam insulas Graeciae, quae fluctibus cinctae natant paene ipsae
<span class="br"></span><span class="lineNumber">9</span><span class="br"></span>simul cum civitatum institutis et moribus? atque haec quidem, ut supra dixi, veteris sunt Graeciae; coloniarum vero quae est deducta a Graiis in Asiam, Thracam, Italiam, Siciliam, Africam praeter unam Magnesiam, quam unda non adluat? ita barbarorum agris quasi adtexta quaedam videtur ora esse Graeciae; nam e barbaris quidem ipsis nulli erant antea maritumi praeter Etruscos et Poenos, alteri mercandi causa, latrocinandi alteri. quae causa perspicua est malorum commutationumque Graeciae propter ea vitia maritimarum urbium, quae ante paulo perbreviter adtigi. sed tamen in his vitiis inest illa magna commoditas, et, quod ubique genitum<a class="footnoteLink" href="#note_LCL213_118_1" id="target_note_LCL213_118_1"><sup>1</sup></a> est, ut ad eam urbem, quam incolas, possit adnare, et rursus ut id. quod agri efferant sui, quascumque velint in terras, portare possint ac mittere.</p>
<p><span class="br"></span><span class="lineNumber">10</span><span class="br"></span>V. Qui potuit igitur divinius et utilitates conplecti maritimas Romulus et vitia vitare, quam quod urbem perennis amnis et aequabilis et in mare late influentis posuit in ripa? quo posset urbs et accipere a mari, quo egeret, et reddere, quo redundaret, eo-

</p></section><notes><section class="footnotes"><ul><li class="note" id="note_LCL213_118_1"><a class="footnoteCrossrefLink" href="#target_note_LCL213_118_1" title="Click to highlight in text"><sup class="lineRef">1</sup><span class="italic">genitum</span> V<sup>2</sup>; <span class="italic">gentium</span> V<sup>1</sup>.</a></li><script type="text/javascript">document.getElementById('note_LCL213_118_1').style.display = "none";</script></ul></section></notes></section>