<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

tur, maximeque id<a class="footnoteLink" href="#note_LCL213_102_1" id="target_note_LCL213_102_1"><sup>1</sup></a> in rebus publicis evenit, nimiaque illa libertas et populis et privatis in nimiam servitutem cadit.<a class="footnoteLink" href="#note_LCL213_102_2" id="target_note_LCL213_102_2"><sup>2</sup></a> itaque ex hac maxima libertate tyrannus gignitur et illa iniustissima et durissima servitus. ex hoc enim populo indomito vel potius immani deligitur aliqui plerumque dux contra illos principes adflictos iam et depulsos loco audax, inpurus, consectans proterve bene saepe de re publica meritos, populo gratificans et aliena et sua; cui quia privato sunt oppositi timores, dantur imperia et ea continuantur, praesidiis etiam, ut Athenis Pisistratus, saepiuntur, postremo, a quibus producti sunt, existunt eorum ipsorum tyranni; quos si boni oppresserunt, ut saepe fit, recreatur civitas; sin audaces, fit illa factio, genus aliud tyrannorum, eademque oritur etiam ex illo saepe optimatium praeclaro statu, cum ipsos principes aliqua pravitas de via deflexit. sic tamquam pilam rapiunt inter se rei publicae statum tyranni ab regibus, ab iis autem principes aut populi, a quibus aut factiones aut tyranni, nec diutius umquam tenetur idem rei publicae modus.</p></div>
<p><span class="br"></span><span class="lineNumber">69</span><span class="br"></span>XLV. Quod ita cum sit, ex<a class="footnoteLink" href="#note_LCL213_102_3" id="target_note_LCL213_102_3"><sup>3</sup></a> tribus primis generi-



</p></section><notes><section class="footnotes"><ul><li class="note" id="note_LCL213_102_1"><a class="footnoteCrossrefLink" href="#target_note_LCL213_102_1" title="Click to highlight in text"><sup class="lineRef">1</sup><span class="italic">id</span> supplied by Moser: omitted in V.</a></li><script type="text/javascript">document.getElementById('note_LCL213_102_1').style.display = "none";</script><li class="note" id="note_LCL213_102_2"><a class="footnoteCrossrefLink" href="#target_note_LCL213_102_2" title="Click to highlight in text"><sup class="lineRef">2</sup><span class="italic">cadit</span> V; <span class="italic">cedit</span> Mai; <span class="italic">evadit</span> Seyffert.</a></li><script type="text/javascript">document.getElementById('note_LCL213_102_2').style.display = "none";</script><li class="note" id="note_LCL213_102_3"><a class="footnoteCrossrefLink" href="#target_note_LCL213_102_3" title="Click to highlight in text"><sup class="lineRef">3</sup>ex supplied by Heinrich; omitted in V.</a></li><script type="text/javascript">document.getElementById('note_LCL213_102_3').style.display = "none";</script></ul></section></notes></section>