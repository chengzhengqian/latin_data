<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

administratio rei publicae, non me inertiorem esse confitear quam opificem quemquam, si minus in maxima arte, quam illi in minimis, operae consumpserim?
<span class="br"></span><span class="lineNumber">36</span><span class="br"></span> sed neque his contentus sum, quae de ista consultatione scripta nobis summi ex Graecia sapientissimique homines reliquerunt, neque ea, quae mihi videntur, anteferre illis audeo. quam ob rem peto a vobis, ut me sic audiatis, neque ut omnino expertem Graecarum rerum neque ut eas nostris in hoc praesertim genere anteponentem, sed ut unum e togatis patris diligentia non inliberaliter institutum studio-que discendi a pueritia incensum, usu tamen et domesticis praeceptis multo magis eruditum quam litteris.</p>
<p><span class="br"></span><span class="lineNumber">37</span><span class="br"></span>XXIII. Hic Philus: Non hercule, inquit, Scipio, dubito, quin tibi ingenio praestiterit nemo, usu quidem in re publica rerum maximarum facile omnis viceris; quibus autem studiis semper fueris, tenemus. quam ob rem, si, ut dicis, animum quoque contulisti in istam rationem et quasi artem, habeo maximam gratiam Laelio; spero enim multo uberiora fore, quae a te dicentur, quam illa, quae a Graecis hominibus<a class="footnoteLink" href="#note_LCL213_60_1" id="target_note_LCL213_60_1"><sup>1</sup></a> scripta sunt, omnia.</p>
<p>Tum ille: Permagnam tu quidem expectationem, quod onus est ei, qui magnis de rebus dicturus est, gravissimum, inponis orationi meae.</p>
<p>Et Philus: Quamvis sit magna, tamen eam vinces, ut soles; neque enim est periculum, ne te de re publica disserentem deficiat oratio.</p>
</section><notes><section class="footnotes"><ul><li class="note" id="note_LCL213_60_1"><a class="footnoteCrossrefLink" href="#target_note_LCL213_60_1" title="Click to highlight in text"><sup class="lineRef">1</sup><span class="italic">hominibus</span> Orelli; <span class="italic">nobis</span> V; <span class="italic">nobilissimis</span> Creuzer.</a></li><script type="text/javascript">document.getElementById('note_LCL213_60_1').style.display = "none";</script></ul></section></notes></section>