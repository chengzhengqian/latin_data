<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

Aegyptum discendi causa, post in Italiam et in Siciliam contendisse, ut Pythagorae inventa per-disceret, eumque et cum Archyta Tarentino et cum Timaeo Locro multum fuisse et Philoleo commentarios
esse nanctum, cumque eo tempore in his locis Pythagorae nomen vigeret, illum se et hominibus Pythagoreis et studiis illis dedisse. itaque cum Socratem unice dilexisset eique omnia tribuere voluisset, leporem Socraticum subtilitatemque sermonis cum obscuritate Pythagorae et cum illa plurimarum artium gravitate contexuit.</p>
<p><span class="br"></span><span class="lineNumber">17</span><span class="br"></span>XI. Haec Scipio cum dixisset, L. Furium repente venientem aspexit, eumque ut salutavit amicissime adprehendit et in lecto suo conlocavit. et cum simul P. Rutilius venisset, qui est nobis huius<a class="footnoteLink" href="#note_LCL213_34_1" id="target_note_LCL213_34_1"><sup>1</sup></a> sermonis auctor, eum quoque ut salutavit, propter Tuberonem iussit adsidere.</p>
<p>Tum Furius: Quid vos agitis? num sermonem vestrum aliquem diremit noster interventus?</p>
<p>Minime vero, Africanus; soles enim tu haec studiose investigare. quae sunt in hoc genere, de quo instituerat paulo ante Tubero quaerere; Rutilius quidem noster etiam sub ipsis Numantiae moenibus solebat mecum interdum eius modi aliquid conquirere.</p>
<p>Quae res tandem inciderat? inquit Philus.</p>
<p>Tum ille: De solibus istis duobus; de quo studeo, Phile, ex te audire quid sentias.</p>
<p><span class="br"></span><span class="lineNumber">18</span><span class="br"></span>XII. Dixerat hoc ille, cum puer nuntiavit venire ad eum Laelium domoque iam exisse. tum Scipio



</p></section><notes><section class="footnotes"><ul><li class="note" id="note_LCL213_34_1"><a class="footnoteCrossrefLink" href="#target_note_LCL213_34_1" title="Click to highlight in text"><sup class="lineRef">1</sup><span class="italic">huius</span> Klotz; <span class="italic">lautus</span> V; <span class="italic">laudatus</span> Orelli; <span class="italic">totius</span> Franke.</a></li><script type="text/javascript">document.getElementById('note_LCL213_34_1').style.display = "none";</script></ul></section></notes></section>