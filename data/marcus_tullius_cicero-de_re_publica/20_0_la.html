<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

libertatem, quam eius civem Archimedem, cum istam ipsam sphaeram, nihil cum agere videretur, effecerit?<a class="footnoteLink" href="#note_LCL213_50_1" id="target_note_LCL213_50_1"><sup>1</sup></a> quis autem non magis solos esse, qui in foro turbaque, quicum conloqui libeat, non habeant, quam qui nullo arbitro vel secum ipsi loquantur vel quasi doctissimorum hominum in concilio adsint, cum eorum inventis scriptisque se oblectent? quis vero divitiorem quemquam putet quam eum, cui nihil desit, quod quidem natura desideret, aut potentiorem quam illum, qui omnia, quae expetat, consequatur, aut beatiorem, quam qui sit omni perturbatione animi liberatus, aut firmiore fortuna, quam qui ea possideat, quae secum, ut aiunt, vel e naufragio possit ecferre? quod autem imperium, qui magistratus, quod regnum potest esse praestantius quam despicientem omnia humana et inferiora sapientia ducentem nihil umquam nisi sempiternum et divi-num animo volutare? cui persuasum sit appellari ceteros homines, esse solos eos, qui essent politi propriis humanitatis artibus; ut mihi Platonis illud, <span class="br"></span><span class="lineNumber">29</span><span class="br"></span>seu quis dixit alius, perelegans esse videatur; quem cum ex alto ignotas ad terras tempestas et in de-sertum litus detulisset, timentibus ceteris propter ignorationem locorum animadvertisse dicunt in arena geometricas formas quasdam esse descriptas; quas ut vidisset, exclamavisse, ut bono essent animo; videre enim se hominum vestigia; quae videlicet ille non ex agri consitura, quam cernebat, sed ex



</p></section><notes><section class="footnotes"><ul><li class="note" id="note_LCL213_50_1"><a class="footnoteCrossrefLink" href="#target_note_LCL213_50_1" title="Click to highlight in text"><sup class="lineRef">1</sup><span class="italic">videretur,</span> [<span class="italic">de qua modo dicebatur</span>] <span class="italic">effecerit</span> is the common reading; <span class="italic">videretur de qua modo dicebatur effecerit,</span> V.</a></li><script type="text/javascript">document.getElementById('note_LCL213_50_1').style.display = "none";</script></ul></section></notes></section>