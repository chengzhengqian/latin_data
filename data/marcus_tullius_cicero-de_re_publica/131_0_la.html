<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
 
concitatior, acuto et excitato movetur sono, gravissimo autem hic lunaris atque infimus; nam terra nona inmobilis manens una sede semper haeret complexa medium mundi locum. illi autem octo cursus, in quibus eadem vis est duorum, septem efficiunt distinctos intervallis sonos, qui numerus rerum omnium fere nodus est; quod docti homines nervis imitati atque cantibus aperuerunt sibi reditum in hunc locum, sicut alii, qui praestantibus ingeniis in
<span class="br"></span><span class="lineNumber">19</span><span class="br"></span>vita humana divina studia coluerunt. hoc sonitu oppletae aures hominum obsurduerunt; nec est ullus hebetior sensus in vobis, sicut, ubi Nilus ad illa, quae Catadupa nominantur, praecipitat<a class="footnoteLink" href="#note_LCL213_272_1" id="target_note_LCL213_272_1"><sup>1</sup></a> ex altissimis montibus, ea gens, quae illum locum adcolit, propter magnitudinem sonitus sensu audiendi caret. hic vero tantus est totius mundi incitatissima conversione sonitus, ut eum aures hominum capere non possint, sicut intueri solem adversum nequitis, eiusque radiis acies vestra sensusque vincitur.</p>
<p>Haec ego admirans referebam tamen oculos ad
<span class="br"></span><span class="lineNumber">20</span><span class="br"></span>terram identidem.</p>
<p>XIX Tum Africanus:</p>
<p>Sentio, inquit, te sedem etiam nunc hominum ac domum contemplari; quae si tibi parva, ut est, ita videtur, haec caelestia semper spectato, illa humana contemnito. tu enim quam celebritatem sermonis hominum aut quam expetendam consequi gloriam potes? vides



</p></section><notes><section class="footnotes"><ul><li class="note" id="note_LCL213_272_1"><a class="footnoteCrossrefLink" href="#target_note_LCL213_272_1" title="Click to highlight in text"><sup class="lineRef">1</sup><span class="italic">praecipitat</span> MPR<sup>1</sup>T; <span class="italic">praecipitatur</span> EFR<sup>2</sup>.</a></li><script type="text/javascript">document.getElementById('note_LCL213_272_1').style.display = "none";</script></ul></section></notes></section>