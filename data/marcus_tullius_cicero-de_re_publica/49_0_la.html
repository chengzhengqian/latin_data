<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<h2><span class="ac">Fragmenta Libri I</span></h2>
<p>1. . . . nec doctíssimis. Manium Persium haec légere nolo, Iúnium
Congúm volo.<a class="footnoteLink" href="#note_LCL213_108_1" id="target_note_LCL213_108_1"><sup>1</sup></a> (<span class="italic">Plin. Nat. Hist. Praef.</span> 7.)</p>
<p>2. Sic, quoniam plura beneficia continet patria et est antiquior parens quam is, qui creavit, maior ei profecto quam parenti debetur gratia. (<span class="italic">Nonius,</span> p. 426. 9.)</p>
<p>3. Nec tantum Karthago habuisset opum sescentos fere annos sine consiliis et disciplina. (<span class="italic">Nonius</span>, p. 526. 5.)</p>
<p>4. Cognoscere mehercule, inquit, consuetudinem istam et studium sermonis. (<span class="italic">Nonius,</span> p. 276. 5.)</p>
<p>5. Profecto omnis istorum disputatio, quamquam uberrimos fontes virtutis et scientiae continet, tamen collata cum eorum actis perfectisque rebus vereor ne non tantum videatur attulisse negotii hominibus, quantam oblectationem. (<span class="italic">Lactantius, Inst. Div. III.</span> 16. 5.)</p>
<p>6. A qua isti avocabant. (<span class="italic">Arusianus Messius, Exempl. Elocut.</span>, p. 216 <span class="italic">Lindem.</span>)</p>
</section><notes><section class="footnotes"><ul><li class="note" id="note_LCL213_108_1"><a class="footnoteCrossrefLink" href="#target_note_LCL213_108_1" title="Click to highlight in text"><sup class="lineRef">1</sup>The text of this quotation ia evidently corrupt. Cf. <span class="italic">De Oratore</span> II, 6, 25.</a></li><script type="text/javascript">document.getElementById('note_LCL213_108_1').style.display = "none";</script></ul></section></notes></section>