<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
publica non unius esset ingenio, sed multorum, nec una hominis vita, sed aliquot constituta saeculis et aetatibus. nam neque ullum ingenium tantum extitisse dicebat, ut, quem res nulla fugeret, quisquam aliquando fuisset, neque cuncta ingenia conlata in unum tantum posse uno tempore providere, ut omnia complecterentur sine rerum usu ac vetustate.</p>
<p><span class="br"></span><span class="lineNumber">3</span><span class="br"></span>Quam ob rem, ut ille solebat, ita nunc mea repetet oratio populi Romani originem; libenter enim etiam verbo utor Catonis. facilius autem, quod est propositum, consequar, si nostram rem publicam vobis et nascentem et crescentem et adultam et iam firmam atque robustam ostendero, quam si mihi aliquam, ut apud Platonem Socrates, ipse finxero.</p>
<p><span class="br"></span><span class="lineNumber">4</span><span class="br"></span>II. Hoc cum omnes adprobavissent, Quod habemus, inquit,<a class="footnoteLink" href="#note_LCL213_112_1" id="target_note_LCL213_112_1"><sup>1</sup></a> institutae rei publicae tam clarum ac tam omnibus notum exordium quam huius urbis condendae principium profectum a Romulo? qui patre Marte natus (concedamus enim famae hominum, praesertim non inveteratae solum, sed etiam sapienter a maioribus proditae, bene meriti de rebus communibus ut genere etiam putarentur, non solum esse ingenio divino)â€”is igitur, ut natus sit, cum Remo fratre dicitur ab Amulio, rege Albano, ob labefactandi regni timorem ad Tiberim exponi iussus esse; quo in loco cum esset silvestris beluae sustentatus uberibus pastoresque eum sustulissent et in agresti




</p></section><notes><section class="footnotes"><ul><li class="note" id="note_LCL213_112_1"><a class="footnoteCrossrefLink" href="#target_note_LCL213_112_1" title="Click to highlight in text"><sup class="lineRef">1</sup><span class="italic">inquit</span> Halm; <span class="italic">igitur</span> V; <span class="italic">igitur inquit</span> Moser.</a></li><script type="text/javascript">document.getElementById('note_LCL213_112_1').style.display = "none";</script></ul></section></notes></section>