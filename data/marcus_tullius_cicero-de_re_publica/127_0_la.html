<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

conficies, Numantiam exscindes.<a class="footnoteLink" href="#note_LCL213_264_1" id="target_note_LCL213_264_1"><sup>1</sup></a> sed cum eris curru in Capitolium invectus, offendes rem publicam consiliis perturbatam nepotis mei.</p>
<p><span class="br"></span><span class="lineNumber">12</span><span class="br"></span>XII. Hic tu, Africane, ostendas oportebit patriae lumen animi, ingenii consiliique tui. sed eius temporis ancipitem video quasi fatorum viam. nam cum aetas tua septenos octiens solis anfractus reditusque converterit, duoque ii numeri, quorum uterque plenus alter altera de causa habetur, circuitu naturali summam tibi fatalem confecerint, in te unum atque in tuum nomen se tota convertet civitas, te senatus, te omnes boni, te socii, te Latini intuebuntur, tu eris unus, in quo nitatur civitatis salus, ac, ne multa, dictator rem publicam constituas oportet, si impias propinquorum manus effugeris.</p>
<p>Hic cum exclamasset Laelius ingemuissentque vehementius ceteri, leniter arridens Scipio: St! quaeso, inquit, ne me e somno excitetis, et parumper audite cetera.</p>
<p><span class="br"></span><span class="lineNumber">13</span><span class="br"></span>XIII. Sed quo sis, Africane, alacrior ad tutandam rem publicam, sic habeto: omnibus, qui patriam conservaverint, adiuverint, auxerint, certum esse in caelo definitum locum, ubi beati aevo sempiterno fruantur; nihil est enim illi principi deo, qui omnem mundum regit, quod quidem in terris fiat, acceptius quam concilia coetusque hominum iure sociati, quae




</p></section><notes><section class="footnotes"><ul><li class="note" id="note_LCL213_264_1"><a class="footnoteCrossrefLink" href="#target_note_LCL213_264_1" title="Click to highlight in text"><sup class="lineRef">1</sup><span class="italic">exscindes</span> EF; <span class="italic">excindes</span> MPR; <span class="italic">excides</span> Orelli.</a></li><script type="text/javascript">document.getElementById('note_LCL213_264_1').style.display = "none";</script></ul></section></notes></section>