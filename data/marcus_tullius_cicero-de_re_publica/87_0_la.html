<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<h2><span class="ac">De Re Publica</span></h2>
<h2><span class="ac">Liber Tertius</span></h2>
<p>[<span class="italic">Desiderantur hic paginae minimum quattuor.</span>]</p>
<p><span class="br"></span><span class="lineNumber">3</span><span class="br"></span>II. . . . et vehiculis tarditati, eademque cum accepisset homines inconditis vocibus inchoatum quiddam et confusum sonantes, incidit has et distinxit in partis et ut signa quaedam sic verba rebus inpressit hominesque antea dissociatos iucundissimo inter se sermonis vinclo conligavit. a simili etiam mente vocis, qui videbantur infiniti, soni paucis notis inventis sunt omnes signati et expressi, quibus et conloquia cum absentibus et indicia voluntatum et monumenta rerum praeteritarum tenerentur. accessit eo numerus, res cum ad vitam necessaria, tum una


</p></section><notes></notes></section>