<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

dominus, quod eam coërcet et frangit, sic regum, sic imperatorum, sic magistratuum, sic patrum, sic populorum imperia civibus sociisque praesunt ut corporibus animus, domini autem servos ita fatigant, ut optima pars animi, id est sapientia, eiusdem animi vitiosas imbecillasque partes, ut libidines, ut iracundias, ut perturbationes ceteras. . . . (<span class="italic">Augustinus contra Iulianum Pelag. IV</span>, 12. 61 <span class="italic">T. X</span> p. 613 <span class="italic">Ben</span>.)</p>
<p>. . . ut filiis imperari corporis membris propter oboediendi facilitatem, vitiosas vero animi partes ut servos asperiore imperio coërceri . . . (<span class="italic">Augustinus de Civ. Dei XIV</span>, 23.)</p>
<p>. . . Est enim genus iniustae servitutis, cum ii sunt alterius, qui sui possunt esse; cum autem ii famulantur . . . (<span class="italic">Nonius,</span> p. 109. 1)</p>
<p><span class="br"></span><span class="lineNumber">39</span><span class="br"></span>XXVII. . . . in quibus adsentior sollicitam et periculosam iustitiam non esse sapientis. . . . (<span class="italic">Priscianus VIII</span>, 6. 32 p. 399. 13 <span class="italic">Hertz</span>.)</p>
<p><span class="br"></span><span class="lineNumber">40</span><span class="br"></span>XXVIII. . . . Vult plane virtus honorem, nec est virtutis ulla alia merces . . . quam tamen illa accipit facile, exigit non acerbe . . . huic tu viro quas divitias obicies? quae imperia? quae regna? qui ista putat humana, sua bona divina iudicat . . . sed si aut ingrati universi aut invidi multi aut inimici potentes suis virtutem praemiis spoliant, ne illa se multis solaciis oblectat maximeque suo decore se ipsa sustentat. . . . (<span class="italic">Lactant. Inst. Div. V</span>, 18. 4—8.)</p>
<p>. . . Quorum non corpora sunt in caelum elata; neque enim natura pateretur, ut id, quod esset e terra, nisi in terra maneret. . . . (<span class="italic">Augustinus de Civ. Dei XXII</span>, 4.)</p>
</section><notes></notes></section>