<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>. . sed iuventuti nostrae minime audiendus; quippe, si ita sensit, ut loquitur, est homo impurus;
sin aliter,quod malo, oratio est tamen immanis. . . . (<span class="italic">Nonius</span>, p. 323. 17 <span class="italic">et</span> 324. 15.)</p>
<p><span class="br"></span><span class="lineNumber">33</span><span class="br"></span>XXII. . . . Est quidem vera lex recta ratio naturae congruens, diffusa in omnes, constans, sempiterna, quae vocet ad officium iubendo, vetando a fraude deterreat; quae tamen neque probos frustra iubet aut vetat nec improbos iubendo aut vetando movet. huic legi nec obrogari fas est neque derogari ex hac aliquid licet neque tota abrogari potest, nec vero aut per senatum aut per populum solvi hac lege possumus, neque est quaerendus explanator aut interpres eius alius, nec erit alia lex Romae, alia Athenis, alia nunc, alia posthac, sed et omnes gentes et omni tempore una lex et sempiterna et immutabilis continebit, unusque erit communis quasi magister et imperator omnium deus, ille legis huius inventor, disceptator, lator; cui qui non parebit, ipse se fugiet ac naturam hominis aspernatus hoc ipso luet maximas poenas, etiamsi cetera supplicia, quae putantur, effugerit. . . . (<span class="italic">Lactantius Inst. Div. VI</span>, 8. 6â€“9.)</p>
<p><span class="br"></span><span class="lineNumber">34</span><span class="br"></span>XXIII. . . . nullum bellum suscipi a civitate optima nisi aut pro fide aut pro salute. . . . (<span class="italic">Augustinus de Civ. Dei XXII</span>, 6.)</p>
<p>. . . Sed his poenis quas etiam stultissimi sentiunt, egestate, exilio, vinculis, verberibus, elabuntur saepe privati oblata mortis celeritate, civitatibus autem


</p></section><notes></notes></section>