<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

statim securis de fascibus demi iussit postridieque sibi collegam Sp. Lucretium subrogavit suosque ad eum, quod erat maior natu, lictores transire iussit instituitque primus, ut singulis consulibus alternis mensibus lictores praeirent, ne plura insignia essent inperii in libero populo quam in regno fuissent. haud mediocris hic, ut ego quidem intellego, vir fuit, qui modica libertate populo data facilius tenuit auctoritatem principum.</p>
<p>Neque ego haec nunc sine causa tam vetera vobis et tam obsoleta decanto, sed inlustribus in personis temporibusque exempla hominum rerumque definio, ad quae reliqua oratio dirigatur mea.</p>
<p><span class="br"></span><span class="lineNumber">56</span><span class="br"></span>XXXII. Tenuit igitur hoc in statu senatus rem publicam temporibus illis, ut in populo libero pauca per populum, pleraque senatus auctoritate et instituto ac more gererentur, atque uti consules potestatem haberent tempore dumtaxat annuam, genere ipso ac iure regiam. quodque erat ad optinendam<a class="footnoteLink" href="#note_LCL213_166_1" id="target_note_LCL213_166_1"><sup>1</sup></a> potentiam nobilium vel maximum, vehementer id retinebatur, populi comitia ne essent rata, nisi ea patrum adprobavisset auctoritas. atque his ipsis temporibus dictator etiam est institutus decem fere



</p></section><notes><section class="footnotes"><ul><li class="note" id="note_LCL213_166_1"><a class="footnoteCrossrefLink" href="#target_note_LCL213_166_1" title="Click to highlight in text"><sup class="lineRef">1</sup><span class="italic">optinendam</span> V<sup>2</sup>; omitted V<sup>1</sup>.</a></li><script type="text/javascript">document.getElementById('note_LCL213_166_1').style.display = "none";</script></ul></section></notes></section>