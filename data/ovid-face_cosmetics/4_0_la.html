<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Pondere, si quaeris, quo sim contentus in illis,</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>Quod trahit in partes uncia secta duas.</span><span class="linebreak"></span>
<span class="line">Ut coeant apteque lini per corpora possint,</span><span class="linebreak"></span>
<span class="line indent1">Adice de flavis Attica mella favis.</span><span class="linebreak"></span>
<span class="line">Quamvis tura deos irataque numina placent,</span><span class="linebreak"></span>
<span class="line indent1">Non tamen accensis omnia danda focis.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Tus ubi miscueris radenti tubera nitro,</span><span class="linebreak"></span>
<span class="line indent1">Ponderibus iustis fac sit utrimque triens.</span><span class="linebreak"></span>
<span class="line">Parte minus quarta dereptum cortice gummi,</span><span class="linebreak"></span>
<span class="line indent1">Et modicum e myrrhis pinguibus adde cubum.</span><span class="linebreak"></span>
<span class="line">Haec ubi contrieris, per densa foramina cerne:</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>Pulvis ab infuso melle premendus erit.</span><span class="linebreak"></span>
<span class="line">Profuit et marathros bene olentibus addere myrrhis,</span><span class="linebreak"></span>
<span class="line indent1">(Quinque trahant marathri scrupula, myrrha novem)</span><span class="linebreak"></span>
<span class="line">Arentisque rosae quantum manus una prehendat,</span><span class="linebreak"></span>
<span class="line indent1">Cumque Ammoniaco mascula tura sale.</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Hordea quem faciunt, illis affunde cremorem:</span><span class="linebreak"></span>
<span class="line indent1">Aequent expensas cum sale tura rosas.</span><span class="linebreak"></span>
<span class="line">Tempore sint parvo molli licet illita vultu,</span><span class="linebreak"></span>
<span class="line indent1">Haerebit toto multus in ore color.</span><span class="linebreak"></span>
<span class="line">Vidi quae gelida madefacta papavera lympha</span><span class="linebreak"></span>
<span class="line indent1"><span class="br"></span><span class="lineNumber">100</span><span class="br"></span>Contereret, teneris illineretque genis.</span><span class="linebreak"></span>
</p>
<notes><section class="footnotes"><ul><li class="note text" id="note_LCL232_8_85"><sup class="lineRef">85</sup>tubera <span class="italic">L and edd.</span>: corpora <span class="italic">MSS.</span></li><li class="note text" id="note_LCL232_8_92"><sup class="lineRef">92</sup>trahant <span class="italic">Muretus</span>: parent <span class="italic">MSS.</span></li></ul></section></notes></section>