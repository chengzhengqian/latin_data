<section class="div1 language" lang="la"><header><hgroup><h1>Ovid</h1></hgroup></header>
<h1><span class="ac">Medicamina Faciei</span></h1>
<p class="lineGroup">
<span class="line"><span class="sc">Discite</span> quae faciem commendet cura, puellae,</span><span class="linebreak"></span>
<span class="line indent1">Et quo sit vobis forma tuenda modo.</span><span class="linebreak"></span>
<span class="line">Cultus humum sterilem Cerealia pendere iussit</span><span class="linebreak"></span>
<span class="line indent1">Munera, mordaces interiere rubi.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Cultus et in pomis sucos emendat acerbo,</span><span class="linebreak"></span>
<span class="line indent1">Fissaque adoptivas accipit arbor opes.</span><span class="linebreak"></span>
<span class="line">Culta placent. auro sublimia tecta linuntur,</span><span class="linebreak"></span>
<span class="line indent1">Nigra sub imposito marmore terra latet:</span><span class="linebreak"></span>
<span class="line">Vellera saepe eadem Tyrio medicantur aÃ«no:</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>Sectile deliciis India praebet ebur.</span><span class="linebreak"></span>
<span class="line">Forsitan antiquae Tatio sub rege Sabinae</span><span class="linebreak"></span>
<span class="line indent1">Maluerint, quam se, rura paterna coli:</span><span class="linebreak"></span>
<span class="line">Cum matrona, premens altum rubicunda sedile,</span><span class="linebreak"></span>
<span class="line indent1">Assiduum duro pollice nebat opus,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Ipsaque claudebat quos filia paverat agnos,</span><span class="linebreak"></span>
<span class="line indent1">Ipsa dabat virgas caesaque ligna foco.</span><span class="linebreak"></span>
<span class="line">At vestrae matres teneras peperere puellas.</span><span class="linebreak"></span>
<span class="line indent1">Vultis inaurata corpora veste tegi,</span><span class="linebreak"></span>
<span class="line">Vultis odoratos positu variare capillos,</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>Conspicuam gemmis vultis habere manum:</span><span class="linebreak"></span>
<span class="line">Induitis collo lapides oriente petitos,</span><span class="linebreak"></span>
<span class="line indent1">Et quantos onus est aure tulisse duos.</span><span class="linebreak"></span>
<span class="line">Nec tamen indignum: sit vobis cura placendi,</span><span class="linebreak"></span>
<span class="line indent1">Cum comptos habeant saecula nostra viros.</span><span class="linebreak"></span>
</p><notes><section class="footnotes"><ul><li class="note text" id="note_LCL232_2_14"><sup class="lineRef">14</sup>assiduum duro <span class="italic">edd.</span>: assiduo durum <span class="italic">M.</span></li></ul></section></notes></section>