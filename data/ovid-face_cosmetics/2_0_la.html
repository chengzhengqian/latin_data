<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">25</span><span class="br"></span>Feminea vestri poliuntur lege mariti,</span><span class="linebreak"></span>
<span class="line indent1">Et vix ad cultus nupta, quod addat, habet.</span><span class="linebreak"></span>
<span class="line">Se sibi quaeque parant, nec quos venentur amores</span><span class="linebreak"></span>
<span class="line indent1">Refert; munditia crimina nulla merent.</span><span class="linebreak"></span>
<span class="line">Rure latent finguntque comas; licet arduus illas</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>Celet Athos, cultas altus habebit Athos.</span><span class="linebreak"></span>
<span class="line">Est etiam placuisse sibi cuicumque voluptas;</span><span class="linebreak"></span>
<span class="line indent1">Virginibus cordi grataque forma sua est.</span><span class="linebreak"></span>
<span class="line">Laudatas homini volucris Iunonia pennas</span><span class="linebreak"></span>
<span class="line indent1">Explicat, et forma multa superbit avis.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Sic potius iungendus amor quam fortibus herbis,</span><span class="linebreak"></span>
<span class="line indent1">Quas maga terribili subsecat arte manus.</span><span class="linebreak"></span>
<span class="line">Nec vos graminibus nec mixto credite suco,</span><span class="linebreak"></span>
<span class="line indent1">Nec temptate nocens virus amantis equae;</span><span class="linebreak"></span>
<span class="line">Nec mediae Marsis finduntur cantibus angues,</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>Nec redit in fontes unda supina suos;</span><span class="linebreak"></span>
<span class="line">Et quamvis aliquis Temesaea removerit aera,</span><span class="linebreak"></span>
<span class="line indent1">Numquam Luna suis excutietur equis.</span><span class="linebreak"></span>
</p>
<p class="lineGroup">
<span class="line">Prima sit in vobis morum tutela, puellae.</span><span class="linebreak"></span>
<span class="line indent1">Ingenio facies conciliante placet.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Certus amor morum est: formam populabitur aetas,</span><span class="linebreak"></span>
<span class="line indent1">Et placitus rugis vultus aratus erit.</span><span class="linebreak"></span>
<span class="line">Tempus erit, quo vos speculum vidisse pigebit,</span><span class="linebreak"></span>
<span class="line indent1">Et veniet rugis altera causa dolor.</span><span class="linebreak"></span>
<span class="line">Sufficit et longum probitas perdurat in aevum,</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>Perque suos annos hinc bene pendet amor.</span><span class="linebreak"></span>
</p><notes><section class="footnotes"><ul><li class="note text" id="note_LCL232_4_27"><sup class="lineRef">27</sup>pro se quaeque . . . et quos venerentur <span class="italic">M: corr. Heins.</span></li><li class="note text" id="note_LCL232_4_31"><sup class="lineRef">31</sup>cuicumque <span class="italic">Marius</span>: quaecumque <span class="italic">MSS.</span></li><li class="note text" id="note_LCL232_4_35"><sup class="lineRef">35</sup>iungendus <span class="italic">Goold</span>: vos urget <span class="italic">MSS.</span></li></ul></section></notes></section>