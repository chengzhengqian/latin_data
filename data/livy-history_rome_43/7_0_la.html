<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 584</span>IV. . . . tis tantum exinde pavorem<a class="footnoteLink" href="#note_LCL396_14_1" id="target_note_LCL396_14_1"><sup>1</sup></a> ingressi
castra, ostentantes capita, fecerunt, ut, si admotus extemplo exercitus foret, capi castra potuerint.
<span class="innerMarginNote right">2</span>Tum quoque fuga ingens facta est; et erant qui legatos mittendos ad pacem precibus petendam censerent; civitatesque complures eo nuntio audito in
<span class="innerMarginNote right">3</span>deditionem venerunt. Quibus purgantibus sese culpamque in duorum amentiam conferentibus, qui
<span class="innerMarginNote right">4</span>se ultro ad poenam ipsi obtulissent, cum veniam dedisset praetor, profectus extemplo ad alias civitates omnibus imperata facientibus quieto exercitu pacatum
agrum, qui paulo ante ingenti tumultu arserat,
<span class="innerMarginNote right">5</span>peragravit. Haec lenitas praetoris, qua sine sanguine ferocissimam gentem domuerat, eo gratior plebi patribusque fuit, quo crudelius avariusque in Graecia bellatum et ab consule Licinio et ab Lucretio
<span class="innerMarginNote right">6</span>praetore erat. Lucretium tribuni plebis absentem contionibus adsiduis lacerabant, cum rei publicae causa abesse excusaretur; sed tum adeo vicina etiam inexplorata erant ut is eo tempore in agro suo Antiati esset aquamque<a class="footnoteLink" href="#note_LCL396_14_2" id="target_note_LCL396_14_2"><sup>2</sup></a> ex manubiis Antium ex flumine





</p></section><notes><section class="footnotes"><ul><li class="note" id="note_LCL396_14_1"><a class="footnoteCrossrefLink" href="#target_note_LCL396_14_1" title="Click to highlight in text"><sup class="lineRef">1</sup>exinde <span class="italic">Kreyssig,</span> pavorem <span class="italic">Fr</span>: extitit pavor <span class="italic">V</span>; ex fiducia pavorem <span class="italic">M. MÃ¼ller; coniecturam Kreyssigii non recipiunt edd.</span></a></li><script type="text/javascript">document.getElementById('note_LCL396_14_1').style.display = "none";</script><li class="note" id="note_LCL396_14_2"><a class="footnoteCrossrefLink" href="#target_note_LCL396_14_2" title="Click to highlight in text"><sup class="lineRef">2</sup>aquamque <span class="italic">Fr</span>: quamque <span class="italic">V.</span></a></li><script type="text/javascript">document.getElementById('note_LCL396_14_2').style.display = "none";</script></ul></section></notes></section>