<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 584</span>iis qui<a class="footnoteLink" href="#note_LCL396_36_1" id="target_note_LCL396_36_1"><sup>1</sup></a> venerant<a class="footnoteLink" href="#note_LCL396_36_2" id="target_note_LCL396_36_2"><sup>2</sup></a> quemquam retineret nec obsides, pignus futuros afore fraudem<a class="footnoteLink" href="#note_LCL396_36_3" id="target_note_LCL396_36_3"><sup>3</sup></a> agendae rei, posceret nec mitteret exploratum nec fidem acciperet. Die tantum statuta profectus a Lychnido duodecim milia
<span class="innerMarginNote right">4</span>ab urbe ad quam tendebat posuit castra. Quarta inde vigilia signa movit mille ferme ad praesidium castrorum relictus. Incompositi, longo agmine effusi, infrequentes, cum nocturnus error dissiparet, ad
<span class="innerMarginNote right">5</span>urbem pervenerunt. Crevit neglegentia postquam neminem armatum in muris viderunt. Ceterum, ubi primum sub ictu<a class="footnoteLink" href="#note_LCL396_36_4" id="target_note_LCL396_36_4"><sup>4</sup></a> teli fuerunt, duabus simul portis erumpitur; et ad clamorem erumpentium ingens strepitus e muris<a class="footnoteLink" href="#note_LCL396_36_5" id="target_note_LCL396_36_5"><sup>5</sup></a> ortus ululantium mulierum cum crepitu undique aeris, et incondita multitudo turba
<span class="innerMarginNote right">6</span>inmixta servili variis vocibus personabat. Hic tam multiplex undique obiectus terror effecit, ne sustinere primam procellam eruptionis Romani possent. Itaque fugientes plures quam pugnantes interempti sunt; vix duo milia hominum cum ipso
<span class="innerMarginNote right">7</span>legato in castra perfugerunt. Quo longius iter in castra erat, eo pluris fessos consectandi hostibus copia
<span class="innerMarginNote right">8</span>fuit. Ne moratus quidem in castris Appius, ut suos dissipatos fuga colligeret, quae res palatis per agros saluti fuisset, ad Lychnidum protinus reliquias cladis reduxit.</p>
</section><notes><section class="footnotes"><ul><li class="note" id="note_LCL396_36_1"><a class="footnoteCrossrefLink" href="#target_note_LCL396_36_1" title="Click to highlight in text"><sup class="lineRef">1</sup>ut nec ex iis qui <span class="italic">Fr</span>: necutisqui <span class="italic">V.</span></a></li><script type="text/javascript">document.getElementById('note_LCL396_36_1').style.display = "none";</script><li class="note" id="note_LCL396_36_2"><a class="footnoteCrossrefLink" href="#target_note_LCL396_36_2" title="Click to highlight in text"><sup class="lineRef">2</sup>venerant <span class="italic">J. F. Gronovius</span>: venerunt <span class="italic">V.</span></a></li><script type="text/javascript">document.getElementById('note_LCL396_36_2').style.display = "none";</script><li class="note" id="note_LCL396_36_3"><a class="footnoteCrossrefLink" href="#target_note_LCL396_36_3" title="Click to highlight in text"><sup class="lineRef">3</sup>afore fraudem <span class="italic">Bekker</span>: aforoetfraudem <span class="italic">V.</span></a></li><script type="text/javascript">document.getElementById('note_LCL396_36_3').style.display = "none";</script><li class="note" id="note_LCL396_36_4"><a class="footnoteCrossrefLink" href="#target_note_LCL396_36_4" title="Click to highlight in text"><sup class="lineRef">4</sup>ictu <span class="italic">Drakenborch</span>: iectu <span class="italic">V</span>: iactu <span class="italic">Fr.</span></a></li><script type="text/javascript">document.getElementById('note_LCL396_36_4').style.display = "none";</script><li class="note" id="note_LCL396_36_5"><a class="footnoteCrossrefLink" href="#target_note_LCL396_36_5" title="Click to highlight in text"><sup class="lineRef">5</sup>strepitus e muris <span class="italic">Fr</span>: strepitusqueemuris <span class="italic">V</span>: strepitus tumultusque e muris <span class="italic">H. J. MÃ¼ller.</span></a></li><script type="text/javascript">document.getElementById('note_LCL396_36_5').style.display = "none";</script></ul></section></notes></section>