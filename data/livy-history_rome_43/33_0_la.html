<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 585</span>nihil pacati referebant oppugnare est adortus et corona eam capere conatus est.<a class="footnoteLink" href="#note_LCL396_66_1" id="target_note_LCL396_66_1"><sup>1</sup></a> Cum sine intermissione<a class="footnoteLink" href="#note_LCL396_66_2" id="target_note_LCL396_66_2"><sup>2</sup></a>
interdiu noctuque alii aliis succedentes, pars scalas muris, pars<a class="footnoteLink" href="#note_LCL396_66_3" id="target_note_LCL396_66_3"><sup>3</sup></a> ignem portis inferrent, sustinebant tamen eam tempestatem propugnatores
<span class="innerMarginNote right">8</span>urbis, quia spes erat neque hiemis vim diutius pati Macedonas in aperto posse, nec ab Romano bello tantum regi laxamenti fore ut posset morari.
<span class="innerMarginNote right">9</span>Ceterum postquam vineas agi turresque excitari vident,<a class="footnoteLink" href="#note_LCL396_66_4" id="target_note_LCL396_66_4"><sup>4</sup></a> victa pertinacia est. Nam praeterquam quod adversus vim pares non erant, ne frumenti quidem aut ullius alterius rei copia intus erat, ut in
<span class="innerMarginNote right">10</span>necopinata obsidione. Itaque cum spei nihil ad resistendum esset, C. Carvilius Spoletinus et C. Afranius a praesidio Romano missi qui a Perseo peterent primo ut armatos suaque secum ferentis abire sineret, dein, si id minus impetrarent, vitae
<span class="innerMarginNote right">11</span>tantum libertatisque fidem acciperent. Promissum id benignius est ab rege quam praestitum; exire enim sua secum efferentibus iussis primum arma, dein libertatem<a class="footnoteLink" href="#note_LCL396_66_5" id="target_note_LCL396_66_5"><sup>5</sup></a> ademit. His urbe<a class="footnoteLink" href="#note_LCL396_66_6" id="target_note_LCL396_66_6"><sup>6</sup></a> egressis et Illyriorum cohors—quingenti erant—et Uscanenses<a class="footnoteLink" href="#note_LCL396_66_7" id="target_note_LCL396_66_7"><sup>7</sup></a>
se urbemque dediderunt.</p>
<p>XIX. Perseus praesidio Uscanae imposito multitudinem





</p></section><notes><section class="footnotes"><ul><li class="note" id="note_LCL396_66_1"><a class="footnoteCrossrefLink" href="#target_note_LCL396_66_1" title="Click to highlight in text"><sup class="lineRef">1</sup>corona eam capere conatus est <span class="italic">Fr</span>: coroneamcapereconatumest <span class="italic">V.</span></a></li><script type="text/javascript">document.getElementById('note_LCL396_66_1').style.display = "none";</script><li class="note" id="note_LCL396_66_2"><a class="footnoteCrossrefLink" href="#target_note_LCL396_66_2" title="Click to highlight in text"><sup class="lineRef">2</sup>intermissione <span class="italic">Fr</span>: interestmissione <span class="italic">V.</span></a></li><script type="text/javascript">document.getElementById('note_LCL396_66_2').style.display = "none";</script><li class="note" id="note_LCL396_66_3"><a class="footnoteCrossrefLink" href="#target_note_LCL396_66_3" title="Click to highlight in text"><sup class="lineRef">3</sup>pars <span class="italic">add. Kreyssig</span>: <span class="italic">om. V.</span></a></li><script type="text/javascript">document.getElementById('note_LCL396_66_3').style.display = "none";</script><li class="note" id="note_LCL396_66_4"><a class="footnoteCrossrefLink" href="#target_note_LCL396_66_4" title="Click to highlight in text"><sup class="lineRef">4</sup>vident <span class="italic">Madvig</span>: videntur <span class="italic">V</span>: viderunt <span class="italic">Fr.</span></a></li><script type="text/javascript">document.getElementById('note_LCL396_66_4').style.display = "none";</script><li class="note" id="note_LCL396_66_5"><a class="footnoteCrossrefLink" href="#target_note_LCL396_66_5" title="Click to highlight in text"><sup class="lineRef">5</sup>dein libertatem <span class="italic">add. Hartel</span>: dein omnia alia <span class="italic">H. J. Müller</span>: <span class="italic">om. V.</span></a></li><script type="text/javascript">document.getElementById('note_LCL396_66_5').style.display = "none";</script><li class="note" id="note_LCL396_66_6"><a class="footnoteCrossrefLink" href="#target_note_LCL396_66_6" title="Click to highlight in text"><sup class="lineRef">6</sup>His urbe <span class="italic">Fr</span>: bisenimurbe <span class="italic">V.</span></a></li><script type="text/javascript">document.getElementById('note_LCL396_66_6').style.display = "none";</script><li class="note" id="note_LCL396_66_7"><a class="footnoteCrossrefLink" href="#target_note_LCL396_66_7" title="Click to highlight in text"><sup class="lineRef">7</sup>Uscanenses <span class="italic">Sigonius</span>: Escaniensea <span class="italic">V.</span></a></li><script type="text/javascript">document.getElementById('note_LCL396_66_7').style.display = "none";</script></ul></section></notes></section>