<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 584</span>linguam ad deplorandas patriae suae calamitates praefatus esset, exposuit civitatis primum suae benefacta et vetera et ea, quae Persei bello praestitissent
<span class="innerMarginNote right">8</span>ducibus exercitibusque Romanis; tum quae primo C. Lucretius in populares suos praetor Romanus superbe, avare, crudeliter fecisset,<a class="footnoteLink" href="#note_LCL396_28_1" id="target_note_LCL396_28_1"><sup>1</sup></a> deinde quae tum
<span class="innerMarginNote right">9</span>cum maxime L. Hortensius faceret. Quem ad modum omnia sibi, etiam iis, quae patiantur, tristiora, patienda esse ducant potius quam fide decedant,<a class="footnoteLink" href="#note_LCL396_28_2" id="target_note_LCL396_28_2"><sup>2</sup></a> sic, quod ad Lucretium Hortensiumque attineret, scire tutius fuisse claudere portas quam in urbem eos
<span class="innerMarginNote right">10</span>accipere. Qui exclusissent eos, Emathiam, Amphipolim,
Maroneam, Aenum incolumes esse. Apud se templa omnibus ornamentis spoliata; compilataque sacrilegiis<a class="footnoteLink" href="#note_LCL396_28_3" id="target_note_LCL396_28_3"><sup>3</sup></a> C. Lucretium navibus Antium devexisse; libera corpora in<a class="footnoteLink" href="#note_LCL396_28_4" id="target_note_LCL396_28_4"><sup>4</sup></a> servitutem abrepta; fortunas sociorum populi Romani direptas esse et cotidie
<span class="innerMarginNote right">11</span>diripi. Nam ex instituto C. Lucreti Hortensium quoque in tectis hieme pariter atque aestate navalis socios habere, et domos suas plenas turba nautica esse; versari inter se, coniuges liberosque suos, quibus nihil neque dicere pensi sit neque facere.<a class="footnoteLink" href="#note_LCL396_28_5" id="target_note_LCL396_28_5"><sup>5</sup></a></p>
</section><notes><section class="footnotes"><ul><li class="note" id="note_LCL396_28_1"><a class="footnoteCrossrefLink" href="#target_note_LCL396_28_1" title="Click to highlight in text"><sup class="lineRef">1</sup>superbe, avare, crudeliter fecisset <span class="italic">Fr</span>: superavere-crudeliterfecisse
<span class="italic">V.</span></a></li><script type="text/javascript">document.getElementById('note_LCL396_28_1').style.display = "none";</script><li class="note" id="note_LCL396_28_2"><a class="footnoteCrossrefLink" href="#target_note_LCL396_28_2" title="Click to highlight in text"><sup class="lineRef">2</sup>quam fide decedant <span class="italic">Kreyssig</span>: quamsinedecedatur <span class="italic">V</span>: quam fide decedatur <span class="italic">Weissenborn.</span></a></li><script type="text/javascript">document.getElementById('note_LCL396_28_2').style.display = "none";</script><li class="note" id="note_LCL396_28_3"><a class="footnoteCrossrefLink" href="#target_note_LCL396_28_3" title="Click to highlight in text"><sup class="lineRef">3</sup>spoliata; compilataque sacrilegiis <span class="italic">Weissenborn</span>: conpilataspoliataquesacrilegiis
<span class="italic">V</span>: conpilata spoliaque sacrilegis <span class="italic">Gitlbauer, rec. Giarratano</span>; spoliata conpilataque; spolia sacrilegis <span class="italic">Zingerle</span>; <span class="italic">alia alii.</span></a></li><script type="text/javascript">document.getElementById('note_LCL396_28_3').style.display = "none";</script><li class="note" id="note_LCL396_28_4"><a class="footnoteCrossrefLink" href="#target_note_LCL396_28_4" title="Click to highlight in text"><sup class="lineRef">4</sup>libera corpora in <span class="italic">Fr</span>: liberacorporaliberatain <span class="italic">V.</span></a></li><script type="text/javascript">document.getElementById('note_LCL396_28_4').style.display = "none";</script><li class="note" id="note_LCL396_28_5"><a class="footnoteCrossrefLink" href="#target_note_LCL396_28_5" title="Click to highlight in text"><sup class="lineRef">5</sup>sit neque facere <span class="italic">Sigonius</span>: sinequefacere <span class="italic">V.</span></a></li><script type="text/javascript">document.getElementById('note_LCL396_28_5').style.display = "none";</script></ul></section></notes></section>