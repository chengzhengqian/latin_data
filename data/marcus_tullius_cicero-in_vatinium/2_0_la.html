<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nemo civitate, nemo luce dignum putet, nulla me causa impulisset, nisi ut ferocitatem istam tuam comprimerem et audaciam frangerem et loquacitatem paucis meis interrogationibus inretitam retardarem. Etenim debuisti, Vatini, etiamsi falso venisses in suspicionem P. Sestio, tamen mihi ignoscere, si in tanto hominis de me optime meriti periculo et tempori eius <span class="br"></span><span class="lineNumber">3</span><span class="br"></span> et voluntati parere voluissem. Sed te die<a class="footnoteLink" href="#note_LCL309_242_1" id="target_note_LCL309_242_1"><sup>1</sup></a> hesterno pro testimonio esse mentitum, cum adfirmares nullum tibi omnino cum Albinovano sermonem non modo de Sestio accusando, sed nulla umquam de re fuisse, paulo ante imprudens indicasti, qui cum et T. Claudium tecum communicasse et a te consilium P. Sesti accusandi petisse et Albinovanum, quem antea vix tibi notum esse dixisses, domum tuam venisse, multa tecum locutum dixeris, denique contiones P. Sesti scriptas, quas neque nosset neque reperire posset, te Albinovano dedisse easque in hoc iudicio esse recitatas. In quo alterum es confessus, a te accusatores esse instructos et subornatos, in altero inconstantiam tuam cum levitate, tum etiam periurio implicatam refellisti,<a class="footnoteLink" href="#note_LCL309_242_2" id="target_note_LCL309_242_2"><sup>2</sup></a> cum, quem a te alienissimum esse dixisses, eum domi tuae fuisse, quem praevaricatorem esse ab






</p></section><notes><section class="footnotes"><ul><li class="note" id="note_LCL309_242_1"><a class="footnoteCrossrefLink" href="#target_note_LCL309_242_1" title="Click to highlight in text"><sup class="lineRef">1</sup>te <span class="italic">added by Lambinus</span>, die <span class="italic">by Sch√ºtz</span>.</a></li><script type="text/javascript">document.getElementById('note_LCL309_242_1').style.display = "none";</script><li class="note" id="note_LCL309_242_2"><a class="footnoteCrossrefLink" href="#target_note_LCL309_242_2" title="Click to highlight in text"><sup class="lineRef">2</sup><span class="italic">Busche conjectures</span> praetulisti.</a></li><script type="text/javascript">document.getElementById('note_LCL309_242_2').style.display = "none";</script></ul></section></notes></section>