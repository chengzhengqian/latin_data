<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

in salute exspectamus. Sed tamen ne me cum his principibus civitatis, qui adsunt P. Sestio, sed ut tecum, cum homine uno non solum impudentissimo . . .<a class="footnoteLink" href="#note_LCL309_252_1" id="target_note_LCL309_252_1"><sup>1</sup></a> atque infimo, conferam, de te ipso, homine et adrogantissimo et mihi inimicissimo, quaero, Vatini, utrum tandem putes huic civitati, huic rei publicae, huic urbi, his templis, aerario, curiae, viris his, quos vides, horum bonis, fortunis, liberis, civibus ceteris, denique deorum immortalium delubris, auspiciis, religionibus melius fuisse et praestabilius me civem in hac civitate nasci an te. Cum mihi hoc responderis aut ita impudenter, ut manus a te homines vix abstinere possint, aut ita dolenter, ut aliquando ista, quae sunt inflata, rumpantur, tum memoriter respondeto ad ea, quae te de <span class="br"></span><span class="lineNumber">11</span><span class="br"></span> te ipso rogaro.</p>
</section>
<section class="div2">
<p>V. Atque illud tenebricosissimum tempus ineuntis aetatis tuae patiar latere. Licet impune per me parietes in adulescentia perfoderis, vicinos compilaris, matrem verberaris; habeat hoc praemii tua indignitas, ut adulescentiae turpitudo obscuritate et sordibus tuis obtegatur.</p>
<p>Quaesturam petisti cum P. Sestio, cum hic nihil loqueretur, nisi quod agebat, tu de altero consulatu gerendo te diceres cogitare. Quaero abs te, teneasne




</p></section><notes><section class="footnotes"><ul><li class="note" id="note_LCL309_252_1"><a class="footnoteCrossrefLink" href="#target_note_LCL309_252_1" title="Click to highlight in text"><sup class="lineRef">1</sup>sed contemptissimo <span class="italic">is added by Madvig</span>: sed etiam sordidissimo <span class="italic">Peterson</span>.</a></li><script type="text/javascript">document.getElementById('note_LCL309_252_1').style.display = "none";</script></ul></section></notes></section>