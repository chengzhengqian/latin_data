<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

visendo; quis umquam in luctu domestico, quis in funere familiari cenavit cum toga pulla, cui de balineis exeunti praeter te toga pulla umquam data est? Cum tot hominum milia accumberent, cum ipse epuli dominus, Q. Arrius, albatus esset, tu in templum Castoris te cum C. Fibulo atrato ceterisque tuis furiis funestum intulisti. Quis tum non ingemuit, quis non doluit rei publicae casum? qui sermo alius in illo epulo fuit nisi hanc tantam et tam gravem civitatem subiectam esse non modo furori, verum etiam inrisioni <span class="br"></span><span class="lineNumber">32</span><span class="br"></span> tuae? Hunc tu morem ignorabas? numquam epulum videras, numquam puer aut adulescens inter cocos fueras? Fausti, adulescentis nobilissimi, paulo ante ex epulo magnificentissimo famem illam veterem tuam non expleras? Quem accumbere atratum videras? dominum cum toga pulla et eius amicos ante convivium? Quae tanta te<a class="footnoteLink" href="#note_LCL309_282_1" id="target_note_LCL309_282_1"><sup>1</sup></a> tenuit amentia, ut, nisi id fecisses, quod fas non fuit, nisi violasses templum Castoris, nomen epuli, oculos civium, morem veterem, eius, qui te invitarat, auctoritatem, parum putares testificatum esse supplicationes te illas non putare?</p>
</section>
<section class="div2">
<span class="br"></span><span class="lineNumber">33</span><span class="br"></span><p>XIV. Quaero etiam illud ex te, quod privatus admisisti, in quo certe iam tibi dicere non licebit cum clarissimis viris causam<a class="footnoteLink" href="#note_LCL309_282_2" id="target_note_LCL309_282_2"><sup>2</sup></a> tuam esse coniunctam, postulatusne





</p></section><notes><section class="footnotes"><ul><li class="note" id="note_LCL309_282_1"><a class="footnoteCrossrefLink" href="#target_note_LCL309_282_1" title="Click to highlight in text"><sup class="lineRef">1</sup>te <span class="italic">inserted by Baiter</span>.</a></li><script type="text/javascript">document.getElementById('note_LCL309_282_1').style.display = "none";</script><li class="note" id="note_LCL309_282_2"><a class="footnoteCrossrefLink" href="#target_note_LCL309_282_2" title="Click to highlight in text"><sup class="lineRef">2</sup>cum clarissimi viri causa <span class="italic">Madvig</span>.</a></li><script type="text/javascript">document.getElementById('note_LCL309_282_2').style.display = "none";</script></ul></section></notes></section>