<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

liberum, cum filio principe iuventutis cum re publica coniunctiore etiam, quam ab illa aetate postulandum <span class="br"></span><span class="lineNumber">25</span><span class="br"></span> fuit, delere voluisti. L. Domitium, cuius dignitas et splendor praestringebat, credo, oculos tuos, Vatini,<a class="footnoteLink" href="#note_LCL309_272_1" id="target_note_LCL309_272_1"><sup>1</sup></a> quem tu propter commune odium in bonos oderas, in posterum autem propter omnium spem, quae de illo est atque erat, ante aliquanto timebas, L. Lentulum, hunc iudicem nostrum, flaminem Martialem, quod erat eo tempore Gabini tui competitor, eiusdem Vetti indicio opprimere voluisti; qui si tum illam labem pestemque vicisset, quod ei tuo scelere non licuit, res publica victa non esset. Huius etiam filium eodem indicio et crimine ad patris interitum adgregare voluisti. L. Paullum, qui tum quaestor Macedoniam obtinebat, quem civem, quem virum! qui duo nefarios patriae proditores domesticos hostes legibus exterminarat, hominem ad conservandam rem publicam natum, in idem Vetti indicium atque in eundem hunc






</p></section><notes><section class="footnotes"><ul><li class="note" id="note_LCL309_272_1"><a class="footnoteCrossrefLink" href="#target_note_LCL309_272_1" title="Click to highlight in text"><sup class="lineRef">1</sup><span class="italic">Halm proposes</span> Vettii. <span class="italic">Madvig says that</span> Vatinii <span class="italic">has been inserted by a copyist to explain the meaning</span>: oculos tuos, Vatini <span class="italic">Jordan</span>.</a></li><script type="text/javascript">document.getElementById('note_LCL309_272_1').style.display = "none";</script></ul></section></notes></section>