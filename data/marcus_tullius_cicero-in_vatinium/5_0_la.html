<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p>III. Nam quod mihi discessum obiecisti meum, et quod horum, quibus ille dies acerbissimus fuit, qui idem tibi laetissimus, luctum et gemitum renovare voluisti, tantum tibi respondeo, me, cum tu ceteraeque rei publicae pestes armorum causam quaereretis, et cum per meum nomen fortunas locupletium diripere, sanguinem principum civitatis exsorbere, crudelitatem vestram odiumque diuturnum, quod in bonos iam inveteratum habebatis, saturare cuperetis, scelus et furorem vestrum cedendo maluisse frangere quam <span class="br"></span><span class="lineNumber">7</span><span class="br"></span> resistendo. Quare peto a te, ut mihi ignoscas, Vatini, ei cum patriae pepercerim,<a class="footnoteLink" href="#note_LCL309_248_1" id="target_note_LCL309_248_1"><sup>1</sup></a> quam servaram, et, si ego te perditorem<a class="footnoteLink" href="#note_LCL309_248_2" id="target_note_LCL309_248_2"><sup>2</sup></a> et vexatorem rei publicae fero, tu me conservatorem et custodem feras. Deinde eius viri discessum increpas, quem vides omnium civium desiderio, ipsius denique rei publicae luctu esse revocatum. At enim dixisti non mea, sed rei publicae causa homines de meo reditu laborasse. Quasi vero quisquam vir excellenti animo in rem publicam ingressus optabilius quicquam arbitretur quam se a <span class="br"></span><span class="lineNumber">8</span><span class="br"></span> suis civibus rei publicae causa diligi. Scilicet aspera mea natura, difficilis aditus, gravis voltus, superba responsa, insolens vita; nemo consuetudinem meam, nemo humanitatem, nemo consilium, nemo auxilium requirebat; cuius desiderio, ut haec minima dicam, forum maestum, muta curia, omnia denique bonarum




</p></section><notes><section class="footnotes"><ul><li class="note" id="note_LCL309_248_1"><a class="footnoteCrossrefLink" href="#target_note_LCL309_248_1" title="Click to highlight in text"><sup class="lineRef">1</sup><span class="italic">Petersonâ€™s reading is adopted</span>.</a></li><script type="text/javascript">document.getElementById('note_LCL309_248_1').style.display = "none";</script><li class="note" id="note_LCL309_248_2"><a class="footnoteCrossrefLink" href="#target_note_LCL309_248_2" title="Click to highlight in text"><sup class="lineRef">2</sup><span class="italic">Reid suggests</span> proditorem.</a></li><script type="text/javascript">document.getElementById('note_LCL309_248_2').style.display = "none";</script></ul></section></notes></section>