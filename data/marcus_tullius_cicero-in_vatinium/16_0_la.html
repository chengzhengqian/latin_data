<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ex mendicitate, sed etiam divitiis nos iam tuis terreas.</p>
</section>
<section class="div2">
<span class="br"></span><span class="lineNumber">24</span><span class="br"></span><p>X. Fuerisne tanta crudelitate, ut delectos viros et principes civitatis tollere et delere tua rogatione conarere, cum L. Vettium, qui in senatu confessus esset se cum telo fuisse, mortem Cn. Pompeio, summo et clarissimo civi, suis manibus offerre voluisse, in contionem produxeris, indicem in rostris, in illo, inquam, augurato templo ac loco conlocaris, quo auctoritatis exquirendae causa ceteri tribuni pl. principes civitatis producere consuerunt, ibi tu indicem Vettium linguam et vocem suam sceleri et menti<a class="footnoteLink" href="#note_LCL309_270_1" id="target_note_LCL309_270_1"><sup>1</sup></a> tuae praebere voluistiâ€”dixeritne L. Vettius in contione tua rogatus a te sese auctores et impulsores et socios habuisse sceleris illius eos viros, quibus e civitate sublatis, quod tu eo tempore moliebare, civitas stare non posset. M. Bibulum, cuius inclusione contentus non eras, interficere volueras, spoliaras consulatu, patria privare cupiebas. L. Lucullum, cuius tu rebus gestis, quod ipse ad imperatorias laudes a puero videlicet spectaras, vehementius invidebas, C. Curionem, perpetuum hostem improborum omnium, auctorem publici consilii libertate communi tuenda maxime







</p></section><notes><section class="footnotes"><ul><li class="note" id="note_LCL309_270_1"><a class="footnoteCrossrefLink" href="#target_note_LCL309_270_1" title="Click to highlight in text"><sup class="lineRef">1</sup>menti <span class="sc"><span class="italic">mss</span>.</span>: dementiae <span class="italic">Gulielmus</span>.</a></li><script type="text/javascript">document.getElementById('note_LCL309_270_1').style.display = "none";</script></ul></section></notes></section>