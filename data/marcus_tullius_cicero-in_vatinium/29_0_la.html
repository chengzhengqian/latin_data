<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

improbiorem esse quam te numquam soles<a class="footnoteLink" href="#note_LCL309_296_1" id="target_note_LCL309_296_1"><sup>1</sup></a> confiteri, alter tuis consiliis, illo tamen adiuvante)â€”quaero, qui possis eos, quos crimine coniungis, testimonio diiungere.</p>
<p>Extremum illud est, quod mihi abs te responderi velim, cum multa in Albinovanum de praevaricatione diceres, dixerisne nec tibi placuisse nec oportuisse Sestium de vi reum fieri; quavis lege, quovis crimine accusandum potius fuisse; etiam illud dixeris, causam Milonis, fortissimi viri, coniunctam cum hoc existimari; quae pro me a Sestio facta sint, bonis esse grata. Non coarguo inconstantiam orationis ac testimonii tui (quas enim huius actiones probatas bonis esse dicis, in eas plurimis verbis testimonium dixisti; quicum autem eius causam periculumque coniungis, eum summis laudibus extulisti); sed hoc quaero, num P. Sestium, qua lege accusandum omnino fuisse negas, ea lege condemnari putes oportere, aut, si te in testimonio consuli noles, ne quid tibi auctoritatis a me tributum esse videatur, dixerisne in eum testimonium de vi, quem negaris reum omnino de vi fieri debuisse.</p>
</section><notes><section class="footnotes"><ul><li class="note" id="note_LCL309_296_1"><a class="footnoteCrossrefLink" href="#target_note_LCL309_296_1" title="Click to highlight in text"><sup class="lineRef">1</sup>nunquam soles <span class="italic">MSS.: except Ed. Hervagiana</span> (<span class="italic">1534</span>) non nunquam soles.</a></li><script type="text/javascript">document.getElementById('note_LCL309_296_1').style.display = "none";</script></ul></section></notes></section>