<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dicis. Esne igitur patriae certissimus parricida? spectarasne id, ut patres conscripti ex re publica funditus tollerentur? ne hoc quidem senatui relinquebas, quod nemo umquam ademit, ut legati ex eius ordinis auctoritate legarentur? Adeone tibi sordidum consilium publicum visum est, adeo adflictus senatus, adeo misera et prostrata res publica, ut non nuntios pacis ac belli, non oratores, non interpretes, non bellici consilii auctores, non ministros muneris provincialis senatus more maiorum deligere posset? <span class="br"></span><span class="lineNumber">36</span><span class="br"></span> Eripueras senatui provinciae decernendae potestatem, imperatoris deligendi iudicium, aerarii dispensationem, quae numquam sibi populus Romanus appetivit, qui numquam ad se summi consilii gubernationem transferre<a class="footnoteLink" href="#note_LCL309_288_1" id="target_note_LCL309_288_1"><sup>1</sup></a> conatus est. Age, factum est horum aliquid in aliis; raro, sed tamen factum est, ut populus deligeret imperatorem; quis legatos umquam audivit sine senatus consulto? Ante te nemo, post continuo fecit idem in duobus prodigiis rei publicae Clodius; quo etiam maiore es malo







</p></section><notes><section class="footnotes"><ul><li class="note" id="note_LCL309_288_1"><a class="footnoteCrossrefLink" href="#target_note_LCL309_288_1" title="Click to highlight in text"><sup class="lineRef">1</sup>auferre <span class="sc"><span class="italic">mss</span>.</span>: transferre <span class="italic">MÃ¼ller</span>: qui numquam senatui summi consili gubernationem auferre conatus est <span class="italic">Peterson</span>.</a></li><script type="text/javascript">document.getElementById('note_LCL309_288_1').style.display = "none";</script></ul></section></notes></section>