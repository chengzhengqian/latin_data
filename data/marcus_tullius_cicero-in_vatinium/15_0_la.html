<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vero atque audacia tua M. Bibulum foro, curia, templis, locis publicis omnibus expulisses, inclusum domi contineres, cumque non maiestate imperii, non iure legum, sed ianuae praesidio et parietum custodiis consulis vita tegeretur, miserisne viatorem, qui M. Bibulum domo vi extraheret, ut, quod in privatis semper est servatum, id te tribuno pl. consuli domus exsilium esse <span class="br"></span><span class="lineNumber">23</span><span class="br"></span> non posset. Simulque mihi respondeto tu, qui nos, qui de communi salute consentimus, tyrannos vocas, fuerisne non tribunus pl., sed intolerandus ex caeno nescio qui atque ex tenebris tyrannus, qui primum eam rem publicam, quae auspiciis inventis constituta est, isdem auspiciis sublatis conarere pervertere, deinde sanctissimas leges, Aeliam et Fufiam dico, quae in Gracchorum ferocitate et in audacia Saturnini et in colluvione Drusi et in contentione Sulpici et in cruore Cinnano, etiam inter Sullana arma vixerunt, solus conculcaris ac pro nihilo putaris, qui consulem morti obieceris, inclusum obsederis, extrahere ex suis tectis conatus sis, qui in eo magistratu non modo<a class="footnoteLink" href="#note_LCL309_268_1" id="target_note_LCL309_268_1"><sup>1</sup></a> emerseris









</p></section><notes><section class="footnotes"><ul><li class="note" id="note_LCL309_268_1"><a class="footnoteCrossrefLink" href="#target_note_LCL309_268_1" title="Click to highlight in text"><sup class="lineRef">1</sup><span class="italic">Angelius adds</span> modo.</a></li><script type="text/javascript">document.getElementById('note_LCL309_268_1').style.display = "none";</script></ul></section></notes></section>