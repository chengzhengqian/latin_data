<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">45</span><span class="br"></span>idque deus sentit; pro quo nec lumen ademptum,</span><span class="linebreak"></span>
<span class="line indent2">nec mihi detractas possidet alter opes.</span><span class="linebreak"></span>
<span class="line">forsitan hanc ipsam, vivam modo, finiet olim,</span><span class="linebreak"></span>
<span class="line indent2">tempore cum fuerit lenior ira, fugam.</span><span class="linebreak"></span>
<span class="line">nunc precor hinc alio iubeat discedere, si non</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>nostra verecundo vota pudore carent.</span><span class="linebreak"></span>
<span class="line">mitius exilium pauloque propinquius opto,</span><span class="linebreak"></span>
<span class="line indent2">quique sit a saevo longius hoste locus;</span><span class="linebreak"></span>
<span class="line">quantaque in Augusto clementia, si quis ab illo</span><span class="linebreak"></span>
<span class="line indent2">hoc peteret pro me, forsitan ille daret.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>frigida me cohibent Euxini litora Ponti:</span><span class="linebreak"></span>
<span class="line indent2">dictus ab antiquis Axenus ille fuit.</span><span class="linebreak"></span>
<span class="line">nam neque iactantur moderatis aequora ventis,</span><span class="linebreak"></span>
<span class="line indent2">nec placidos portus hospita navis adit.</span><span class="linebreak"></span>
<span class="line">sunt circa gentes, quae praedam sanguine quaerunt;</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>nec minus infida terra timetur aqua.</span><span class="linebreak"></span>
<span class="line">illi, quos audis hominum gaudere cruore,</span><span class="linebreak"></span>
<span class="line indent2">paene sub eiusdem sideris axe iacent,</span><span class="linebreak"></span>
<span class="line">nec procul a nobis locus est, ubi Taurica dira</span><span class="linebreak"></span>
<span class="line indent2">caede pharetratae spargitur ara deae.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>haec prius, ut memorant, non invidiosa nefandis</span><span class="linebreak"></span>
<span class="line indent2">nec cupienda bonis regna Thoantis erant.</span><span class="linebreak"></span>
<span class="line">hic pro supposita virgo Pelope√Øa cerva</span><span class="linebreak"></span>
<span class="line indent2">sacra deae coluit qualiacumque suae.</span><span class="linebreak"></span>
<span class="line">quo postquam, dubium pius an sceleratus, Orestes</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>exactus Furiis venerat ipse suis,</span><span class="linebreak"></span>
<span class="line">et comes exemplum veri Phoceus amoris,</span><span class="linebreak"></span>
<span class="line indent2">qui duo corporibus mentibus unus erant,</span><span class="linebreak"></span>
<span class="line">protinus evincti<a class="footnoteLink" href="#note_LCL151_180_1" id="target_note_LCL151_180_1"><sup>1</sup></a> tristem ducuntur ad aram,</span><span class="linebreak"></span>
<span class="line indent2">quae stabat geminas ante cruenta fores.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_180_1"><a class="footnoteCrossrefLink" href="#target_note_LCL151_180_1" title="Click to highlight in text"><sup class="lineRef">1</sup>evicti</a></li><script type="text/javascript">document.getElementById('note_LCL151_180_1').style.display = "none";</script></ul></section></notes></section>