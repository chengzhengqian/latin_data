<section class="div1 language" lang="la"><section class="div2"><p class="lineGroup">
<span class="line">da mihi Maeoniden et tot circumice<a class="footnoteLink" href="#note_LCL151_6_1" id="target_note_LCL151_6_1"><sup>1</sup></a> casus,</span><span class="linebreak"></span>
<span class="line indent2">ingenium tantis excidet omne malis.</span><span class="linebreak"></span>
<span class="line">denique securus famae, liber, ire memento,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>nec tibi sit lecto displicuisse pudor.</span><span class="linebreak"></span>
<span class="line">non ita se praebet nobis Fortuna secundam,</span><span class="linebreak"></span>
<span class="line indent2">ut tibi sit ratio laudis habenda tuae.</span><span class="linebreak"></span>
<span class="line">donec eram sospes, tituli tangebar amore,</span><span class="linebreak"></span>
<span class="line indent2">quaerendique mihi nominis ardor erat.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>carmina nunc si non studiumque, quod obfuit, odi,</span><span class="linebreak"></span>
<span class="line indent2">sit satis; ingenio sic fuga parta meo.</span><span class="linebreak"></span>
<span class="line">tu tamen i pro me, tu, cui licet, aspice Romam.</span><span class="linebreak"></span>
<span class="line indent2">di facerent, possem nunc meus esse liber!</span><span class="linebreak"></span>
<span class="line">nec te, quod venias magnam peregrinus in urbem,</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>ignotum populo posse venire puta.</span><span class="linebreak"></span>
<span class="line">ut titulo careas, ipso noscere colore;</span><span class="linebreak"></span>
<span class="line indent2">dissimulare velis, te liquet esse meum.</span><span class="linebreak"></span>
<span class="line">clam tamen intrato, ne te mea carmina laedant;</span><span class="linebreak"></span>
<span class="line indent2">non sunt ut quondam plena favoris erant.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>siquis erit, qui te, quia sis meus, esse legendum</span><span class="linebreak"></span>
<span class="line indent2">non putet, e gremio reiciatque suo,</span><span class="linebreak"></span>
<span class="line">“inspice” die “titulum. non sum praeceptor Amoris;</span><span class="linebreak"></span>
<span class="line indent2">quas meruit, poenas iam dedit illud opus.”</span><span class="linebreak"></span>
<span class="line">forsitan expectes, an in alta Palatia missum</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>scandere te iubeam Caesareamque domum.</span><span class="linebreak"></span>
<span class="line">ignoscant augusta mihi loca dique locorum!</span><span class="linebreak"></span>
<span class="line indent2">venit in hoc illa fulmen ab arce caput.</span><span class="linebreak"></span>
</p></section><notes><section class="footnotes"><ul><li class="note" id="note_LCL151_6_1"><a class="footnoteCrossrefLink" href="#target_note_LCL151_6_1" title="Click to highlight in text"><sup class="lineRef">1</sup>circumice <span class="italic">Heinsius</span>: circumspice</a></li><script type="text/javascript">document.getElementById('note_LCL151_6_1').style.display = "none";</script></ul></section></notes></section>