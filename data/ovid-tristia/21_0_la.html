<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">25</span><span class="br"></span>dicendumque semel toto non amplius aevo</span><span class="linebreak"></span>
<span class="line indent2">accipere, et parili reddere voce “vale”?</span><span class="linebreak"></span>
<span class="line">at fecere alii nullo mihi foedere iuncti,</span><span class="linebreak"></span>
<span class="line indent2">et lacrimas animi signa dedere sui.</span><span class="linebreak"></span>
<span class="line">quid, nisi convictu causisque valentibus essem</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>temporis et longi iunctus amore tibi?</span><span class="linebreak"></span>
<span class="line">quid, nisi tot lusus et tot mea seria nosses,</span><span class="linebreak"></span>
<span class="line indent2">tot nossem lusus seriaque ipse tua?</span><span class="linebreak"></span>
<span class="line">quid, si dumtaxat Romae mihi cognitus esses,</span><span class="linebreak"></span>
<span class="line indent2">ascitus totiens in genus omne loci?</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>cunctane in aerios<a class="footnoteLink" href="#note_LCL151_42_1" id="target_note_LCL151_42_1"><sup>1</sup></a> abierunt irrita ventos?</span><span class="linebreak"></span>
<span class="line indent2">cunctane Lethaeis mersa feruntur aquis?</span><span class="linebreak"></span>
<span class="line">non ego te genitum placida reor urbe Quirini,</span><span class="linebreak"></span>
<span class="line indent2">urbe, meo quae iam non adeunda pede est,</span><span class="linebreak"></span>
<span class="line">sed scopulis, Ponti quos haec habet ora sinistri,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>inque feris Scythiae Sarmaticisque iugis:</span><span class="linebreak"></span>
<span class="line">et tua sunt silicis circum praecordia venae,</span><span class="linebreak"></span>
<span class="line indent2">et rigidum ferri semina pectus habet,</span><span class="linebreak"></span>
<span class="line">quaeque tibi quondam tenero ducenda palato</span><span class="linebreak"></span>
<span class="line indent2">plena dedit nutrix ubera, tigris erat:</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>aut mala nostra minus quam nunc aliena putares,</span><span class="linebreak"></span>
<span class="line indent2">duritiaeque mihi non agerere reus.</span><span class="linebreak"></span>
<span class="line">sed quoniam accedit fatalibus hoc quoque damnis,</span><span class="linebreak"></span>
<span class="line indent2">ut careant numeris tempora prima suis,</span><span class="linebreak"></span>
<span class="line">effice, peccati ne sim memor huius, et illo</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>officium laudem, quo queror, ore tuum.</span><span class="linebreak"></span>
</p>
<h3>IX.</h3>
<p class="lineGroup">
<span class="line">Detur inoffenso vitae tibi tangere metam,</span><span class="linebreak"></span>
<span class="line indent2">qui legis hoc nobis non inimicus opus.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_42_1"><a class="footnoteCrossrefLink" href="#target_note_LCL151_42_1" title="Click to highlight in text"><sup class="lineRef">1</sup>aequoreos <span class="italic">corr. Riese</span></a></li><script type="text/javascript">document.getElementById('note_LCL151_42_1').style.display = "none";</script></ul></section></notes></section>