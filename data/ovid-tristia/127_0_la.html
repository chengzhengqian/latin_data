<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">siqua<a class="footnoteLink" href="#note_LCL151_254_1" id="target_note_LCL151_254_1"><sup>1</sup></a> tamen nobis, ut nunc quoque, sumpta tabella est,</span><span class="linebreak"></span>
<span class="line indent2">inque suos volui cogere verba pedes,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>carmina nulla mihi sunt scripta,<a class="footnoteLink" href="#note_LCL151_255_2" id="target_note_LCL151_255_2"><sup>2</sup></a> aut qualia cernis,</span><span class="linebreak"></span>
<span class="line indent2">digna sui domini tempore, digna loco.</span><span class="linebreak"></span>
<span class="line">denique non parvas animo dat gloria vires,</span><span class="linebreak"></span>
<span class="line indent2">et fecunda facit pectora laudis amor.</span><span class="linebreak"></span>
<span class="line">nominis et famae quondam fulgore trahebar,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>dum tulit antemnas aura secunda meas.</span><span class="linebreak"></span>
<span class="line">non adeo est bene nunc ut sit mihi gloria curae:</span><span class="linebreak"></span>
<span class="line indent2">si liceat, nulli cognitus esse velim.</span><span class="linebreak"></span>
<span class="line">an quia cesserunt primo bene carmina, suades</span><span class="linebreak"></span>
<span class="line indent2">scribere, successus ut sequar ipse meos?</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>pace, novem, vestra liceat dixisse, sorores:</span><span class="linebreak"></span>
<span class="line indent2">vos estis nostrae maxima causa fugae.</span><span class="linebreak"></span>
<span class="line">utque dedit iustas tauri fabricator aÃ«ni,</span><span class="linebreak"></span>
<span class="line indent2">sic ego do poenas artibus ipse meis.</span><span class="linebreak"></span>
<span class="line">nil mihi debebat cum versibus amplius esse,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>cum fugerem merito naufragus omne fretum.</span><span class="linebreak"></span>
<span class="line">at, puto, si demens studium fatale retemptem,</span><span class="linebreak"></span>
<span class="line indent2">hic mihi praebebit carminis arma locus.</span><span class="linebreak"></span>
<span class="line">non liber hic ullus, non qui mihi commodet aurem,</span><span class="linebreak"></span>
<span class="line indent2">verbaque significent quid mea, norit, adest.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>omnia barbariae loca sunt vocisque ferinae,</span><span class="linebreak"></span>
<span class="line indent2">omniaque hostilis<a class="footnoteLink" href="#note_LCL151_255_3" id="target_note_LCL151_255_3"><sup>3</sup></a> plena timore soni.</span><span class="linebreak"></span>
<span class="line">ipse mihi videor iam dedidicisse Latine:</span><span class="linebreak"></span>
<span class="line indent2">nam didici Getice Sarmaticeque loqui.</span><span class="linebreak"></span>
<span class="line">nec tamen, ut verum fatear tibi, nostra teneri</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>a componendo carmine Musa potest.</span><span class="linebreak"></span>
<span class="line">scribimus et scriptos absumimus igne libellos:</span><span class="linebreak"></span>
<span class="line indent2">exitus est studii parva favilla mei.</span><span class="linebreak"></span>
<span class="line">nec possum et cupio non ullos ducere versus:</span><span class="linebreak"></span>
<span class="line indent2">ponitur idcirco noster in igne labor,</span><span class="linebreak"></span>
</p></section><notes><section class="footnotes"><ul><li class="note" id="note_LCL151_254_1"><a class="footnoteCrossrefLink" href="#target_note_LCL151_254_1" title="Click to highlight in text"><sup class="lineRef">1</sup>siqua <span class="italic">Bentley</span>] saepe</a></li><script type="text/javascript">document.getElementById('note_LCL151_254_1').style.display = "none";</script></ul></section></notes></section>