<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
</p>
<h3>III.</h3>
<p class="lineGroup">
<span class="line">Illa dies haec est, qua te celebrare poetae,</span><span class="linebreak"></span>
<span class="line indent2">si modo non fallunt tempora, Bacche, solent,</span><span class="linebreak"></span>
<span class="line">festaque odoratis innectunt tempora sertis,</span><span class="linebreak"></span>
<span class="line indent2">et dicunt laudes ad tua vina tuas.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>inter quos, memini, dum me mea fata sinebant,</span><span class="linebreak"></span>
<span class="line indent2">non invisa tibi pars ego saepe fui,</span><span class="linebreak"></span>
<span class="line">quem nunc suppositum stellis Cynosuridos Ursae</span><span class="linebreak"></span>
<span class="line indent2">iuncta tenet crudis Sarmatis ora Getis.</span><span class="linebreak"></span>
<span class="line">quique prius mollem vacuamque laboribus egi</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>in studiis vitam Pieridumque choro,</span><span class="linebreak"></span>
<span class="line">nunc procul a patria Geticis circumsonor armis,</span><span class="linebreak"></span>
<span class="line indent2">multa prius pelago multaque passus humo.</span><span class="linebreak"></span>
<span class="line">sive mihi casus sive hoc dedit ira deorum,</span><span class="linebreak"></span>
<span class="line indent2">nubila nascenti seu mihi Parca fuit,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>tu tamen e sacris hederae<a class="footnoteLink" href="#note_LCL151_220_1" id="target_note_LCL151_220_1"><sup>1</sup></a> cultoribus unum</span><span class="linebreak"></span>
<span class="line indent2">numine debueras sustinuisse tuo.</span><span class="linebreak"></span>
<span class="line">an dominae fati quicquid cecinere sorores,</span><span class="linebreak"></span>
<span class="line indent2">omne sub arbitrio desinit esse dei?</span><span class="linebreak"></span>
<span class="line">ipse quoque aetherias meritis invectus es arces,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>quo non exiguo facta labore via est.</span><span class="linebreak"></span>
<span class="line">nec patria est habitata tibi, sed adusque nivosum</span><span class="linebreak"></span>
<span class="line indent2">Strymona venisti Marticolamque Geten,</span><span class="linebreak"></span>
<span class="line">Persidaque et lato spatiantem flumine Gangen,</span><span class="linebreak"></span>
<span class="line indent2">et quascumque bibit decolor Indus aquas.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>scilicet hanc legem nentes fatalia Parcae</span><span class="linebreak"></span>
<span class="line indent2">stamina bis genito bis cecinere tibi.</span><span class="linebreak"></span>
<span class="line">me quoque, si fas est exemplis ire deorum,</span><span class="linebreak"></span>
<span class="line indent2">ferrea sors vitae difficilisque premit.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_220_1"><a class="footnoteCrossrefLink" href="#target_note_LCL151_220_1" title="Click to highlight in text"><sup class="lineRef">1</sup>hederae] me de</a></li><script type="text/javascript">document.getElementById('note_LCL151_220_1').style.display = "none";</script></ul></section></notes></section>