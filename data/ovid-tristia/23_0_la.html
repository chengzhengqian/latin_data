<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">Euryali Nisique fide tibi, Turne, relata</span><span class="linebreak"></span>
<span class="line indent2">credibile est lacrimis inmaduisse genas.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>est etiam miseris pietas, et in hoste probatur.</span><span class="linebreak"></span>
<span class="line indent2">ei mihi, quam paucos haec mea dicta movent!</span><span class="linebreak"></span>
<span class="line">is status, haec rerum nunc est fortuna mearum,</span><span class="linebreak"></span>
<span class="line indent2">debeat ut lacrimis nullus adesse modus.</span><span class="linebreak"></span>
<span class="line">at mea sunt, proprio quamvis maestissima casu,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>pectora processu facta serena tuo.</span><span class="linebreak"></span>
<span class="line">hoc eventurum iam tum, carissime, vidi,</span><span class="linebreak"></span>
<span class="line indent2">ferret adhuc istam cum minor<a class="footnoteLink" href="#note_LCL151_46_1" id="target_note_LCL151_46_1"><sup>1</sup></a> aura ratem.</span><span class="linebreak"></span>
<span class="line">sive aliquod morum seu vitae labe carentis</span><span class="linebreak"></span>
<span class="line indent2">est pretium, nemo pluris emendus erat:</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>sive per ingenuas aliquis caput extulit artes—</span><span class="linebreak"></span>
<span class="line indent2">quaelibet eloquio fit bona causa tuo.</span><span class="linebreak"></span>
<span class="line">his ego commotus dixi tibi protinus ipsi</span><span class="linebreak"></span>
<span class="line indent2">“scaena manet dotes grandis, amice, tuas.”</span><span class="linebreak"></span>
<span class="line">haec mihi non ovium fibrae tonitrusve sinistri,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>linguave servatae pennave dixit avis:</span><span class="linebreak"></span>
<span class="line">augurium ratio est et coniectura futuri:</span><span class="linebreak"></span>
<span class="line indent2">hac divinavi notitiamque tuli.</span><span class="linebreak"></span>
<span class="line">quae quoniam vera est, tota tibi mente mihique</span><span class="linebreak"></span>
<span class="line indent2">gratulor, ingenium non latuisse tuum.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>at nostrum tenebris utinam latuisset in imis!</span><span class="linebreak"></span>
<span class="line indent2">expediit studio lumen abesse meo.</span><span class="linebreak"></span>
<span class="line">utque tibi prosunt artes, facunde, severae,</span><span class="linebreak"></span>
<span class="line indent2">dissimiles illis sic nocuere mihi.</span><span class="linebreak"></span>
<span class="line">vita tamen tibi nota mea est. scis artibus illis</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>auctoris mores abstinuisse sui:</span><span class="linebreak"></span>
<span class="line">scis vetus hoc iuveni lusum mihi carmen, et istos,</span><span class="linebreak"></span>
<span class="line indent2">ut non laudandos, sic tamen esse iocos.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_46_1"><a class="footnoteCrossrefLink" href="#target_note_LCL151_46_1" title="Click to highlight in text"><sup class="lineRef">1</sup>ista . . . minus</a></li><script type="text/javascript">document.getElementById('note_LCL151_46_1').style.display = "none";</script></ul></section></notes></section>