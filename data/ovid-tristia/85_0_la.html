<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">haec ego summotus qua possum mente videbo:</span><span class="linebreak"></span>
<span class="line indent2">erepti nobis ius habet illa loci:</span><span class="linebreak"></span>
<span class="line">illa per inmensas spatiatur libera terras,</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>in caelum celeri pervenit illa fuga<a class="footnoteLink" href="#note_LCL151_170_1" id="target_note_LCL151_170_1"><sup>1</sup></a>;</span><span class="linebreak"></span>
<span class="line">illa meos oculos mediam deducit in urbem,</span><span class="linebreak"></span>
<span class="line indent2">immunes tanti nec sinit esse boni;</span><span class="linebreak"></span>
<span class="line">invenietque animus, qua currus spectet eburnos;</span><span class="linebreak"></span>
<span class="line indent2">sic certe in patria per breve tempus ero.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>vera tamen capiet populus spectacula felix,</span><span class="linebreak"></span>
<span class="line indent2">laetaque erit praesens cum duce turba suo.</span><span class="linebreak"></span>
<span class="line">at mihi fingendo tantum longeque remotis</span><span class="linebreak"></span>
<span class="line indent2">auribus hic fructus percipiendus erit,</span><span class="linebreak"></span>
<span class="line">aque procul Latio diversum missus in orbem</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>qui narret cupido, vix erit, ista mihi.</span><span class="linebreak"></span>
<span class="line">is quoque iam serum referet veteremque triumphum:</span><span class="linebreak"></span>
<span class="line indent2">quo tamen audiero tempore, laetus ero.</span><span class="linebreak"></span>
<span class="line">illa dies veniet, mea qua lugubria ponam,</span><span class="linebreak"></span>
<span class="line indent2">causaque privata publica maior erit.</span><span class="linebreak"></span>
</p>
<h3>III.</h3>
<p class="lineGroup">
<span class="line">Magna minorque ferae, quarum regis altera Graias,</span><span class="linebreak"></span>
<span class="line indent2">altera Sidonias, utraque sicca, rates,</span><span class="linebreak"></span>
<span class="line">omnia cum summo positae videatis in axe,</span><span class="linebreak"></span>
<span class="line indent2">et maris occiduas non subeatis aquas,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>aetheriamque suis cingens amplexibus arcem</span><span class="linebreak"></span>
<span class="line indent2">vester ab intacta circulus extet humo,</span><span class="linebreak"></span>
<span class="line">aspicite illa, precor, quae non bene moenia quondam</span><span class="linebreak"></span>
<span class="line indent2">dicitur Iliades transiluisse Remus,</span><span class="linebreak"></span>
<span class="line">inque meam nitidos dominam convertite vultus,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>sitque memor nostri necne, referte mihi.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_170_1"><a class="footnoteCrossrefLink" href="#target_note_LCL151_170_1" title="Click to highlight in text"><sup class="lineRef">1</sup>via</a></li><script type="text/javascript">document.getElementById('note_LCL151_170_1').style.display = "none";</script></ul></section></notes></section>