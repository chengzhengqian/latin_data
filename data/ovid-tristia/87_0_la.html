<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">spiritus hic per te patrias exisset in auras,</span><span class="linebreak"></span>
<span class="line indent2">sparsissent lacrimae pectora nostra piae,</span><span class="linebreak"></span>
<span class="line">supremoque die notum spectantia caelum</span><span class="linebreak"></span>
<span class="line indent2">texissent digiti lumina nostra tui,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>et cinis in tumulo positus iacuisset avito,</span><span class="linebreak"></span>
<span class="line indent2">tactaque nascenti corpus haberet humus;</span><span class="linebreak"></span>
<span class="line">denique, ut et vixi, sine crimine mortuus essem.</span><span class="linebreak"></span>
<span class="line indent2">nunc mea supplicio vita pudenda suo est.</span><span class="linebreak"></span>
<span class="line">me miserum, si tu, cum diceris exulis uxor,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>avertis vultus et subit ora rubor!</span><span class="linebreak"></span>
<span class="line">me miserum, si turpe putas mihi nupta videri!</span><span class="linebreak"></span>
<span class="line indent2">me miserum, si te iam pudet esse meam!</span><span class="linebreak"></span>
<span class="line">tempus ubi est illud, quo te iactare solebas</span><span class="linebreak"></span>
<span class="line indent2">coniuge, nec nomen dissimulare viri?</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>tempus ubi est, quo te<a class="footnoteLink" href="#note_LCL151_174_1" id="target_note_LCL151_174_1"><sup>1</sup></a>—nisi non vis illa referri—</span><span class="linebreak"></span>
<span class="line indent2">et dici, memini, iuvit et esse meam?</span><span class="linebreak"></span>
<span class="line">utque proba dignum est, omni tibi dote placebam:</span><span class="linebreak"></span>
<span class="line indent2">addebat veris multa faventis amor.</span><span class="linebreak"></span>
<span class="line">nec, quem praeferres—ita res tibi magna videbar—</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>quemque tuum malles esse, vir alter erat.</span><span class="linebreak"></span>
<span class="line">nunc quoque ne pudeat, quod sis mihi nupta; tuusque</span><span class="linebreak"></span>
<span class="line indent2">non debet dolor hinc, debet abesse pudor.</span><span class="linebreak"></span>
<span class="line">cum cecidit Capaneus subito temerarius ictu,</span><span class="linebreak"></span>
<span class="line indent2">num legis Euadnen erubuisse viro?</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>nec quia rex mundi compescuit ignibus ignes,</span><span class="linebreak"></span>
<span class="line indent2">ipse suis Phaëthon infitiandus erat.</span><span class="linebreak"></span>
<span class="line">nec Semele Cadmo facta est aliena parenti,</span><span class="linebreak"></span>
<span class="line indent2">quod precibus periit ambitiosa suis.</span><span class="linebreak"></span>
<span class="line">nec tibi, quod saevis ego sum Iovis ignibus ictus,</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>purpureus molli fiat in ore pudor.</span><span class="linebreak"></span>
</p></section><notes><section class="footnotes"><ul><li class="note" id="note_LCL151_174_1"><a class="footnoteCrossrefLink" href="#target_note_LCL151_174_1" title="Click to highlight in text"><sup class="lineRef">1</sup>illud quo te <span class="italic">vel</span> illud nisi non vis <span class="italic">vel</span> illud quo ni (non) fugis <span class="italic">corr</span>. ς</a></li><script type="text/javascript">document.getElementById('note_LCL151_174_1').style.display = "none";</script></ul></section></notes></section>