<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">25</span><span class="br"></span>inter utrumque fremunt inmani murmure venti.</span><span class="linebreak"></span>
<span class="line indent2">nescit, cui domino pareat, unda maris.</span><span class="linebreak"></span>
<span class="line">nam modo purpureo vires capit Eurus ab ortu.</span><span class="linebreak"></span>
<span class="line indent2">nunc Zephyrus sero vespere missus adest,</span><span class="linebreak"></span>
<span class="line">nunc sicca gelidus Boreas bacchatur ab Arcto,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>nunc Notus adversa proelia fronte gerit.</span><span class="linebreak"></span>
<span class="line">rector in incerto est nec quid fugiatve petatve</span><span class="linebreak"></span>
<span class="line indent2">invenit: ambiguis ars stupet ipsa malis.</span><span class="linebreak"></span>
<span class="line">scilicet occidimus, nec spes est ulla salutis,</span><span class="linebreak"></span>
<span class="line indent2">dumque loquor, vultus obruit unda meos.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>opprimet hanc animam fluctus, frustraque precanti</span><span class="linebreak"></span>
<span class="line indent2">ore necaturas accipiemus aquas,</span><span class="linebreak"></span>
<span class="line">at pia nil aliud quam me dolet exule coniunx:</span><span class="linebreak"></span>
<span class="line indent2">hoc unum nostri scitque gemitque mali.</span><span class="linebreak"></span>
<span class="line">nescit in inmenso iactari corpora ponto,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>nescit agi ventis, nescit adesse necem.</span><span class="linebreak"></span>
<span class="line">o bene, quod non sum mecum conscendere passus,</span><span class="linebreak"></span>
<span class="line indent2">ne mihi mors misero bis patienda foret!</span><span class="linebreak"></span>
<span class="line">at nunc, ut peream, quoniam caret illa periclo,</span><span class="linebreak"></span>
<span class="line indent2">dimidia certe parte superstes ero.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ei mihi, quam celeri micuerunt nubila flamma!</span><span class="linebreak"></span>
<span class="line indent2">quantus ab aetherio personat axe fragor!</span><span class="linebreak"></span>
<span class="line">nec levius tabulae laterum feriuntur ab undis,</span><span class="linebreak"></span>
<span class="line indent2">quam grave ballistae moenia pulsat onus.</span><span class="linebreak"></span>
<span class="line">qui venit hic fluctus, fluctus supereminet omnes:</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>posterior nono est undecimoque prior,</span><span class="linebreak"></span>
<span class="line">nec letum timeo; genus est miserabile leti.</span><span class="linebreak"></span>
<span class="line indent2">demite naufragium, mors mihi munus erit.</span><span class="linebreak"></span>
<span class="line">est aliquid, fatove suo ferrove<a class="footnoteLink" href="#note_LCL151_14_1" id="target_note_LCL151_14_1"><sup>1</sup></a> cadentem</span><span class="linebreak"></span>
<span class="line indent2">in solida<a class="footnoteLink" href="#note_LCL151_14_2" id="target_note_LCL151_14_2"><sup>2</sup></a> moriens ponere corpus humo,</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_14_1"><a class="footnoteCrossrefLink" href="#target_note_LCL151_14_1" title="Click to highlight in text"><sup class="lineRef">1</sup>fatove . . . ferrove <span class="italic">Heinsius</span>: fatoque . . . ferroque</a></li><script type="text/javascript">document.getElementById('note_LCL151_14_1').style.display = "none";</script><li class="note" id="note_LCL151_14_2"><a class="footnoteCrossrefLink" href="#target_note_LCL151_14_2" title="Click to highlight in text"><sup class="lineRef">2</sup>solita: solida Ï‚</a></li><script type="text/javascript">document.getElementById('note_LCL151_14_2').style.display = "none";</script></ul></section></notes></section>