<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">multaque praeterea manifestaque<a class="footnoteLink" href="#note_LCL151_122_1" id="target_note_LCL151_122_1"><sup>1</sup></a> signa favoris</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>pectoribus teneo non abitura meis.</span><span class="linebreak"></span>
<span class="line">di tibi posse tuos tribuant defendere semper,</span><span class="linebreak"></span>
<span class="line indent2">quos in materia prosperiore iuves.</span><span class="linebreak"></span>
<span class="line">si tamen interea, quid in his ego perditus oris—</span><span class="linebreak"></span>
<span class="line indent2">quod te credibile est quaerere—quaeris, agam,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>spe trahor exigua, quam tu mihi demere noli,</span><span class="linebreak"></span>
<span class="line indent2">tristia leniri numina posse dei.</span><span class="linebreak"></span>
<span class="line">seu temere expecto, sive id contingere fas est,</span><span class="linebreak"></span>
<span class="line indent2">tu mihi, quod cupio, fas, precor, esse proba,</span><span class="linebreak"></span>
<span class="line">quaeque tibi linguae est facundia, confer in illud,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>ut doceas votum posse valere meum.</span><span class="linebreak"></span>
<span class="line">quo quisque est maior, magis est placabilis irae,</span><span class="linebreak"></span>
<span class="line indent2">et faciles motus mens generosa capit.</span><span class="linebreak"></span>
<span class="line">corpora magnanimo satis est prostrasse leoni,</span><span class="linebreak"></span>
<span class="line indent2">pugna suum finem, cum iacet hostis, habet:</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>at lupus et turpes instant morientibus ursi</span><span class="linebreak"></span>
<span class="line indent2">et quaecumque minor nobilitate fera.</span><span class="linebreak"></span>
<span class="line">maius apud Troiam forti quid habemus Achille?</span><span class="linebreak"></span>
<span class="line indent2">Dardanii lacrimas non tulit ille senis.</span><span class="linebreak"></span>
<span class="line">quae ducis Emathii fuerit clementia, Porus</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>Dareique docent funeris exequiae.</span><span class="linebreak"></span>
<span class="line">neve hominum referam flexas ad mitius iras,</span><span class="linebreak"></span>
<span class="line indent2">Iunonis gener est qui prius hostis erat.</span><span class="linebreak"></span>
<span class="line">denique non possum nullam sperare salutem,</span><span class="linebreak"></span>
<span class="line indent2">cum poenae non sit causa cruenta meae.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>non mihi quaerenti pessumdare cuncta petitum</span><span class="linebreak"></span>
<span class="line indent2">Caesareum caput est, quod caput orbis erat;</span><span class="linebreak"></span>
<span class="line">non aliquid dixi, velandave<a class="footnoteLink" href="#note_LCL151_122_2" id="target_note_LCL151_122_2"><sup>2</sup></a> lingua locuta est,</span><span class="linebreak"></span>
<span class="line indent2">lapsave sunt nimio verba profana mero:</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_122_1"><a class="footnoteCrossrefLink" href="#target_note_LCL151_122_1" title="Click to highlight in text"><sup class="lineRef">1</sup>manifesta <span class="italic">vel</span> -i</a></li><script type="text/javascript">document.getElementById('note_LCL151_122_1').style.display = "none";</script><li class="note" id="note_LCL151_122_2"><a class="footnoteCrossrefLink" href="#target_note_LCL151_122_2" title="Click to highlight in text"><sup class="lineRef">2</sup>velata <span class="italic">corr. Santen</span></a></li><script type="text/javascript">document.getElementById('note_LCL151_122_2').style.display = "none";</script></ul></section></notes></section>