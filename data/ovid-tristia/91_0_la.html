<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">75</span><span class="br"></span>nec tamen hunc sua mors, nec mors sua terruit illum;</span><span class="linebreak"></span>
<span class="line indent2">alter ob alterius funera maestus erat.</span><span class="linebreak"></span>
<span class="line">et iam constiterat stricto mucrone sacerdos,</span><span class="linebreak"></span>
<span class="line indent2">cinxerat et Graias barbara vitta comas,</span><span class="linebreak"></span>
<span class="line">cum vice sermonis fratrem cognovit, et illi</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>pro nece complexus Iphigenia dedit.</span><span class="linebreak"></span>
<span class="line">laeta deae signum crudelia sacra perosae</span><span class="linebreak"></span>
<span class="line indent2">transtulit ex illis in meliora locis.</span><span class="linebreak"></span>
<span class="line">haec igitur regio, magni paene ultima mundi,</span><span class="linebreak"></span>
<span class="line indent2">quam fugere homines dique, propinqua mihi est:</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>aque<a class="footnoteLink" href="#note_LCL151_182_1" id="target_note_LCL151_182_1"><sup>1</sup></a> mea terra<a class="footnoteLink" href="#note_LCL151_182_2" id="target_note_LCL151_182_2"><sup>2</sup></a> prope sunt funebria sacra,</span><span class="linebreak"></span>
<span class="line indent2">si modo Nasoni barbara terra sua est.</span><span class="linebreak"></span>
<span class="line">o utinam venti, quibus est ablatus Orestes,</span><span class="linebreak"></span>
<span class="line indent2">placato referant et mea vela deo!</span><span class="linebreak"></span>
</p>
<h3>V.</h3>
<p class="lineGroup">
<span class="line">O mihi dilectos inter pars prima sodales,</span><span class="linebreak"></span>
<span class="line indent2">unica fortunis ara reperta meis</span><span class="linebreak"></span>
<span class="line">cuius ab adloquiis anima haec moribunda revixit,</span><span class="linebreak"></span>
<span class="line indent2">ut vigil infusa Pallade flamma solet;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>qui veritus non es portus aperire fideles</span><span class="linebreak"></span>
<span class="line indent2">fulmine percussae confugiumque rati;</span><span class="linebreak"></span>
<span class="line">cuius eram censu non me sensurus egentem,</span><span class="linebreak"></span>
<span class="line indent2">si Caesar patrias eripuisset opes.</span><span class="linebreak"></span>
<span class="line">temporis oblitum dum me rapit impetus huius,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>excidit heu nomen quam mihi paene tuum!</span><span class="linebreak"></span>
<span class="line">tu tamen agnoscis tactusque cupidine laudis,</span><span class="linebreak"></span>
<span class="line indent2">‘ille ego sum’ cuperes dicere posse palam.</span><span class="linebreak"></span>
<span class="line">certe ego, si sineres, titulum tibi reddere vellem,</span><span class="linebreak"></span>
<span class="line indent2">et raram famae conciliare fidem.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_182_1"><a class="footnoteCrossrefLink" href="#target_note_LCL151_182_1" title="Click to highlight in text"><sup class="lineRef">1</sup>atque</a></li><script type="text/javascript">document.getElementById('note_LCL151_182_1').style.display = "none";</script><li class="note" id="note_LCL151_182_2"><a class="footnoteCrossrefLink" href="#target_note_LCL151_182_2" title="Click to highlight in text"><sup class="lineRef">2</sup>meam terram</a></li><script type="text/javascript">document.getElementById('note_LCL151_182_2').style.display = "none";</script></ul></section></notes></section>