<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">araque gramineo viridis de caespite fiat,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>et velet tepidos nexa corona focos.</span><span class="linebreak"></span>
<span class="line">da mihi tura, puer, pingues facientia flammas,</span><span class="linebreak"></span>
<span class="line indent2">quodque pio fusum stridat in igne merum.</span><span class="linebreak"></span>
<span class="line">optime natalis! quamvis procul absumus, opto</span><span class="linebreak"></span>
<span class="line indent2">candidus huc venias dissimilisque meo,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>si quod et instabat dominae miserabile vulnus,</span><span class="linebreak"></span>
<span class="line indent2">sit perfuncta meis tempus in omne malis;</span><span class="linebreak"></span>
<span class="line">quaeque gravi nuper plus quam quassata procella est,</span><span class="linebreak"></span>
<span class="line indent2">quod superest, tutum per mare navis eat.</span><span class="linebreak"></span>
<span class="line">illa domo nataque sua patriaque fruatur</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>—erepta haec uni sit satis esse mihi—</span><span class="linebreak"></span>
<span class="line">quatenus et non est in caro coniuge felix,</span><span class="linebreak"></span>
<span class="line indent2">pars vitae tristi cetera nube vacet.</span><span class="linebreak"></span>
<span class="line">vivat, ametque virum, quoniam sic cogitur, absens,</span><span class="linebreak"></span>
<span class="line indent2">consumatque annos, sed diuturna, suos.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>adicerem et nostros, sed ne contagia fati</span><span class="linebreak"></span>
<span class="line indent2">corrumpant timeo, quos agit ipsa, mei.</span><span class="linebreak"></span>
<span class="line">nil homini certum est. fieri quis posse putaret,</span><span class="linebreak"></span>
<span class="line indent2">ut facerem in mediis haec ego sacra Getis?</span><span class="linebreak"></span>
<span class="line">aspice ut aura tamen fumos e ture coortos</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>in partes Italas et loca dextra ferat.</span><span class="linebreak"></span>
<span class="line">sensus inest igitur nebulis, quas exigit ignis:</span><span class="linebreak"></span>
<span class="line indent2">consilio fugiunt aethera, Ponte,<a class="footnoteLink" href="#note_LCL151_228_1" id="target_note_LCL151_228_1"><sup>1</sup></a> tuum.</span><span class="linebreak"></span>
<span class="line">consilio, commune sacrum cum fiat in ara</span><span class="linebreak"></span>
<span class="line indent2">fratribus, alterna qui periere manu,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ipsa sibi discors, tamquam mandetur ab illis,</span><span class="linebreak"></span>
<span class="line indent2">scinditur in partes atra favilla duas.</span><span class="linebreak"></span>
<span class="line">hoc, memini, quondam fieri non posse loquebar,</span><span class="linebreak"></span>
<span class="line indent2">et me Battiades iudice falsus erat:</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_228_1"><a class="footnoteCrossrefLink" href="#target_note_LCL151_228_1" title="Click to highlight in text"><sup class="lineRef">1</sup>consilium . . . cetera pene <span class="italic">corr. Withof</span></a></li><script type="text/javascript">document.getElementById('note_LCL151_228_1').style.display = "none";</script><li class="note" id="note_LCL151_228_2"><a class="footnoteCrossrefLink" href="#target_note_LCL151_228_2" title="Click to highlight in text"><sup class="lineRef">2</sup>Eteocles and Polynices.</a></li><script type="text/javascript">document.getElementById('note_LCL151_228_2').style.display = "none";</script></ul></section></notes></section>