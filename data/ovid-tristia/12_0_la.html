<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">denique “quid propero? Scythia est, quo mittimur,” inquam,</span><span class="linebreak"></span>
<span class="line indent2">“Roma relinquenda est. utraque iusta mora.</span><span class="linebreak"></span>
<span class="line">uxor in aeternum vivo mihi viva negatur,</span><span class="linebreak"></span>
<span class="line indent2">et domus et fidae dulcia membra domus,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>quosque ego dilexi fraterno more sodales,</span><span class="linebreak"></span>
<span class="line indent2">o mihi Thesea pectora iuncta fide!</span><span class="linebreak"></span>
<span class="line">dum licet, amplectar: numquam fortasse licebit</span><span class="linebreak"></span>
<span class="line indent2">amplius. in lucro est quae datur hora mihi.”</span><span class="linebreak"></span>
<span class="line">nec mora, sermonis verba imperfecta relinquo,</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>complectens animo proxima quaeque meo.</span><span class="linebreak"></span>
<span class="line">dum loquor et flemus, caelo nitidissimus alto,</span><span class="linebreak"></span>
<span class="line indent2">stella gravis nobis, Lucifer ortus erat.</span><span class="linebreak"></span>
<span class="line">dividor haud aliter, quam si mea membra relinquam,</span><span class="linebreak"></span>
<span class="line indent2">et pars abrumpi corpore visa suo est.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>sic doluit Mettus<a class="footnoteLink" href="#note_LCL151_24_1" id="target_note_LCL151_24_1"><sup>1</sup></a> tum cum in contraria versos</span><span class="linebreak"></span>
<span class="line indent2">ultores habuit proditionis equos.</span><span class="linebreak"></span>
<span class="line">tum vero exoritur clamor gemitusque meorum,</span><span class="linebreak"></span>
<span class="line indent2">et feriunt maestae pectora nuda manus.</span><span class="linebreak"></span>
<span class="line">tum vero coniunx umeris abeuntis inhaerens</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>miscuit haec lacrimis tristia verba meis:</span><span class="linebreak"></span>
<span class="line">“non potes avelli. simul ah! simul ibimus,” inquit,</span><span class="linebreak"></span>
<span class="line indent2">“te sequar et coniunx exulis exul ero.</span><span class="linebreak"></span>
<span class="line">et mihi dicta<a class="footnoteLink" href="#note_LCL151_24_2" id="target_note_LCL151_24_2"><sup>2</sup></a> via est, et me capit ultima tellus:</span><span class="linebreak"></span>
<span class="line indent2">accedam profugae sarcina parva rati.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>te iubet e patria discedere Caesaris ira,</span><span class="linebreak"></span>
<span class="line indent2">me pietas. pietas haec mihi Caesar erit.”</span><span class="linebreak"></span>
<span class="line">talia temptabat, sicut temptaverat ante,</span><span class="linebreak"></span>
<span class="line indent2">vixque dedit victas utilitate manus.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_24_1"><a class="footnoteCrossrefLink" href="#target_note_LCL151_24_1" title="Click to highlight in text"><sup class="lineRef">1</sup>Priamus</a></li><script type="text/javascript">document.getElementById('note_LCL151_24_1').style.display = "none";</script><li class="note" id="note_LCL151_24_2"><a class="footnoteCrossrefLink" href="#target_note_LCL151_24_2" title="Click to highlight in text"><sup class="lineRef">2</sup>facta <span class="italic">corr. Hall</span></a></li><script type="text/javascript">document.getElementById('note_LCL151_24_2').style.display = "none";</script></ul></section></notes></section>