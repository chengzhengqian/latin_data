<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">sed solet interdum fieri placabile numen:</span><span class="linebreak"></span>
<span class="line indent2">nube solet pulsa candidus ire dies.</span><span class="linebreak"></span>
<span class="line">vidi ego pampineis oneratam vitibus ulmum,</span><span class="linebreak"></span>
<span class="line indent2">quae fuerat saevi fulmine tacta Iovis.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>ipse licet sperare vetes, sperabimus usque<a class="footnoteLink" href="#note_LCL151_66_1" id="target_note_LCL151_66_1"><sup>1</sup></a>;</span><span class="linebreak"></span>
<span class="line indent2">hoc unum fieri te prohibente potest.</span><span class="linebreak"></span>
<span class="line">spes mihi magna subit, cum te, mitissime princeps,</span><span class="linebreak"></span>
<span class="line indent2">spes mihi, respicio cum mea facta, cadit.</span><span class="linebreak"></span>
<span class="line">ac veluti ventis agitantibus aequora non est</span><span class="linebreak"></span>
<span class="line indent2"><span class="br"></span><span class="lineNumber">150</span><span class="br"></span>aequalis rabies continuusque furor,</span><span class="linebreak"></span>
<span class="line">sed modo subsidunt intermissique silescunt,</span><span class="linebreak"></span>
<span class="line indent2">vimque putes illos deposuisse suam:</span><span class="linebreak"></span>
<span class="line">sic abeunt redeuntque mei variantque timores,</span><span class="linebreak"></span>
<span class="line indent2">et spem placandi dantque negantque tui.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>per superos igitur, qui dent tibi longa dabuntque</span><span class="linebreak"></span>
<span class="line indent2">tempora, Romanum si modo nomen amant,</span><span class="linebreak"></span>
<span class="line">per patriam, quae te tuta et secura parente est,</span><span class="linebreak"></span>
<span class="line indent2">cuius, ut in populo, pars ego nuper eram,â€”</span><span class="linebreak"></span>
<span class="line">sic tibi, quem semper factis animoque mereris,</span><span class="linebreak"></span>
<span class="line indent2"><span class="br"></span><span class="lineNumber">160</span><span class="br"></span>reddatur gratae debitus urbis amor;</span><span class="linebreak"></span>
<span class="line">Livia sic tecum sociales compleat annos,</span><span class="linebreak"></span>
<span class="line indent2">quae, nisi te, nullo coniuge digna fuit,</span><span class="linebreak"></span>
<span class="line">quae si non esset, caelebs te vita deceret,</span><span class="linebreak"></span>
<span class="line indent2">nullaque, cui posses esse maritus, erat;</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>sospite sic te sit<a class="footnoteLink" href="#note_LCL151_66_2" id="target_note_LCL151_66_2"><sup>2</sup></a> natus quoque sospes, et olim</span><span class="linebreak"></span>
<span class="line indent2">imperium regat hoc cum seniore senex;</span><span class="linebreak"></span>
<span class="line">ut faciuntque tui, sidus iuvenale, nepotes,</span><span class="linebreak"></span>
<span class="line indent2">per tua perque sui facta parentis eant;</span><span class="linebreak"></span>
<span class="line">sic adsueta tuis semper Victoria castris</span><span class="linebreak"></span>
<span class="line indent2"><span class="br"></span><span class="lineNumber">170</span><span class="br"></span>nunc quoque se praestet notaque signa petat,</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_66_1"><a class="footnoteCrossrefLink" href="#target_note_LCL151_66_1" title="Click to highlight in text"><sup class="lineRef">1</sup>utque <span class="italic">vel</span> atque: usque <span class="italic">Heinsius</span></a></li><script type="text/javascript">document.getElementById('note_LCL151_66_1').style.display = "none";</script><li class="note" id="note_LCL151_66_2"><a class="footnoteCrossrefLink" href="#target_note_LCL151_66_2" title="Click to highlight in text"><sup class="lineRef">2</sup>sit tecum</a></li><script type="text/javascript">document.getElementById('note_LCL151_66_2').style.display = "none";</script></ul></section></notes></section>