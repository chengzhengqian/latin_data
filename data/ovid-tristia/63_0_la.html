<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">sis memor, et siquas fecit tibi gratia vires,</span><span class="linebreak"></span>
<span class="line indent2">illas pro nobis experiare, rogo,</span><span class="linebreak"></span>
<span class="line">numinis ut laesi fiat mansuetior ira,</span><span class="linebreak"></span>
<span class="line indent2">mutatoque minor sit mea poena loco,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>idque ita, si nullum scelus est in pectore nostro,</span><span class="linebreak"></span>
<span class="line indent2">principiumque mei criminis error habet.</span><span class="linebreak"></span>
<span class="line">nec breve nec tutum, quo sint mea, dicere, casu</span><span class="linebreak"></span>
<span class="line indent2">lumina funesti conscia facta mali;</span><span class="linebreak"></span>
<span class="line">mensque reformidat, veluti sua vulnera, tempus</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>illud, et admonitu fit novus ipse dolor,</span><span class="linebreak"></span>
<span class="line">et quaecumque adeo possunt afferre pudorem,</span><span class="linebreak"></span>
<span class="line indent2">illa tegi caeca condita nocte decet.</span><span class="linebreak"></span>
<span class="line">nil igitur referam nisi me peccasse, sed illo</span><span class="linebreak"></span>
<span class="line indent2">praemia peccato nulla petita mihi,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>stultitiamque meum crimen debere vocari,</span><span class="linebreak"></span>
<span class="line indent2">nomina si facto reddere vera velis.</span><span class="linebreak"></span>
<span class="line">quae si non ita sunt, alium, quo longius absim,</span><span class="linebreak"></span>
<span class="line indent2">quaere—suburbana est haec mihi terra—locum.</span><span class="linebreak"></span>
</p>
<h3>VII</h3>
<p class="lineGroup">
<span class="line"><span class="sc">Vade</span> salutatum, subito perarata, Perillam,</span><span class="linebreak"></span>
<span class="line indent2">littera, sermonis fida ministra mei.</span><span class="linebreak"></span>
<span class="line">aut illam invenies dulci cum matre sedentem,</span><span class="linebreak"></span>
<span class="line indent2">aut inter libros Pieridasque suas.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quidquid aget, cum te scierit venisse, relinquet,</span><span class="linebreak"></span>
<span class="line indent2">nec mora, quid venias quidve, requiret, agam.</span><span class="linebreak"></span>
<span class="line">vivere me dices, sed sic, ut vivere nolim,</span><span class="linebreak"></span>
<span class="line indent2">nec mala tam longa nostra levata mora;</span><span class="linebreak"></span>
<span class="line">et tamen ad Musas, quamvis nocuere, reverti,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>aptaque in alternos cogere verba pedes.</span><span class="linebreak"></span>
</p></section><notes></notes></section>