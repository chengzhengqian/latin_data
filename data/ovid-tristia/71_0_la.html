<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">5</span><span class="br"></span>quis gradus ulterior, quo se tua porrigat ira,</span><span class="linebreak"></span>
<span class="line indent2">restat? quidve meis cernis abesse malis?</span><span class="linebreak"></span>
<span class="line">barbara me tellus et inhospita litora Ponti</span><span class="linebreak"></span>
<span class="line indent2">cumque suo Borea Maenalis Ursa videt.</span><span class="linebreak"></span>
<span class="line">nulla mihi cum gente fera commercia linguae:</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>omnia solliciti sunt loca plena metus.</span><span class="linebreak"></span>
<span class="line">utque fugax avidis cervus deprensus ab ursis,</span><span class="linebreak"></span>
<span class="line indent2">cinctave montanis ut pavet agna lupis,</span><span class="linebreak"></span>
<span class="line">sic ego belligeris a gentibus undique saeptus</span><span class="linebreak"></span>
<span class="line indent2">terreor, hoste meum paene premente latus.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>utque sit exiguum poenae, quod coniuge cara,</span><span class="linebreak"></span>
<span class="line indent2">quod patria careo pignoribusque meis:</span><span class="linebreak"></span>
<span class="line">ut mala nulla feram nisi nudam Caesaris iram,</span><span class="linebreak"></span>
<span class="line indent2">nuda parum nobis Caesaris ira mali est?</span><span class="linebreak"></span>
<span class="line">et tamen est aliquis, qui vulnera cruda retractet,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>solvat et in mores ora diserta meos.</span><span class="linebreak"></span>
<span class="line">in causa facili cuivis licet esse diserto,</span><span class="linebreak"></span>
<span class="line indent2">et minimae vires frangere quassa valent.</span><span class="linebreak"></span>
<span class="line">subruere est arces et stantia moenia virtus:</span><span class="linebreak"></span>
<span class="line indent2">quamlibet ignavi praecipitata premunt.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>non sum ego qui<a class="footnoteLink" href="#note_LCL151_142_1" id="target_note_LCL151_142_1"><sup>1</sup></a> fueram. quid inanem proteris umbram?</span><span class="linebreak"></span>
<span class="line indent2">quid cinerem saxis bustaque nostra petis?</span><span class="linebreak"></span>
<span class="line">Hector erat tunc cum bello certabat; at idem</span><span class="linebreak"></span>
<span class="line indent2">vinctus ad Haemonios non erat Hector equos.</span><span class="linebreak"></span>
<span class="line">me quoque, quem noras olim, non esse memento:</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>ex illo superant haec simulacra viro.</span><span class="linebreak"></span>
<span class="line">quid simulacra, ferox, dictis incessis amaris?</span><span class="linebreak"></span>
<span class="line indent2">parce, precor, Manes sollicitare meos!</span><span class="linebreak"></span>
<span class="line">omnia vera puta mea crimina, nil sit in illis,</span><span class="linebreak"></span>
<span class="line indent2">quod magis errorem quam scelus esse putes,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>pendimus en profugi—satia tua pectora—poenas</span><span class="linebreak"></span>
<span class="line indent2">exilioque graves exiliique loco.</span><span class="linebreak"></span>
</p></section><notes><section class="footnotes"><ul><li class="note" id="note_LCL151_142_1"><a class="footnoteCrossrefLink" href="#target_note_LCL151_142_1" title="Click to highlight in text"><sup class="lineRef">1</sup>sum ego quod</a></li><script type="text/javascript">document.getElementById('note_LCL151_142_1').style.display = "none";</script></ul></section></notes></section>