<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">345</span><span class="br"></span>haec tibi me in visum lascivia fecit, ob artes,</span><span class="linebreak"></span>
<span class="line indent2">quas ratus es vetitos sollicitare toros.</span><span class="linebreak"></span>
<span class="line">sed neque me nuptae didicerunt furta magistro,</span><span class="linebreak"></span>
<span class="line indent2">quodque parum novit, nemo docere potest.</span><span class="linebreak"></span>
<span class="line">sic ego delicias et mollia carmina feci,</span><span class="linebreak"></span>
<span class="line indent2"><span class="br"></span><span class="lineNumber">350</span><span class="br"></span>strinxerit ut nomen fabula nulla meum.</span><span class="linebreak"></span>
<span class="line">nec quisquam est adeo media de plebe maritus,</span><span class="linebreak"></span>
<span class="line indent2">ut dubius vitio sit pater ille meo.</span><span class="linebreak"></span>
<span class="line">crede mihi, distant mores a carmine nostri—</span><span class="linebreak"></span>
<span class="line indent2">vita verecunda est, Musa iocosa mea—</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>magnaque pars mendax operum est et ficta meorum:</span><span class="linebreak"></span>
<span class="line indent2">plus sibi permisit compositore suo.</span><span class="linebreak"></span>
<span class="line">nec liber indicum est animi, sed honesta voluptas<a class="footnoteLink" href="#note_LCL151_80_1" id="target_note_LCL151_80_1"><sup>1</sup></a>;</span><span class="linebreak"></span>
<span class="line indent2">plurima mulcendis auribus apta feret.</span><span class="linebreak"></span>
<span class="line">Accius esset atrox, conviva Terentius esset,</span><span class="linebreak"></span>
<span class="line indent2"><span class="br"></span><span class="lineNumber">360</span><span class="br"></span>essent pugnaces qui fera bella canunt.</span><span class="linebreak"></span>
<span class="line">denique composui teneros non solus amores:</span><span class="linebreak"></span>
<span class="line indent2">composito poenas solus amore dedi.</span><span class="linebreak"></span>
<span class="line">quid, nisi cum multo Venerem confundere vino</span><span class="linebreak"></span>
<span class="line indent2">praecepit lyrici Teïa Musa senis?</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>Lesbia quid docuit Sappho, nisi amare, puellas?</span><span class="linebreak"></span>
<span class="line indent2">tuta tamen Sappho, tutus et ille fuit.</span><span class="linebreak"></span>
<span class="line">nec tibi, Battiade, nocuit, quod saepe legenti</span><span class="linebreak"></span>
<span class="line indent2">delicias versu fassus es ipse tuas.</span><span class="linebreak"></span>
<span class="line">fabula iucundi nulla est sine amore Menandri,</span><span class="linebreak"></span>
<span class="line indent2"><span class="br"></span><span class="lineNumber">370</span><span class="br"></span>et solet hic pueris virginibusque legi.</span><span class="linebreak"></span>
<span class="line">Ilias ipsa quid est aliud nisi adultera, de qua</span><span class="linebreak"></span>
<span class="line indent2">inter amatorem pugna virumque fuit?</span><span class="linebreak"></span>
<span class="line">quid prius est illic flamma Briseidos, utque</span><span class="linebreak"></span>
<span class="line indent2">fecerit iratos rapta puella duces?</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_80_1"><a class="footnoteCrossrefLink" href="#target_note_LCL151_80_1" title="Click to highlight in text"><sup class="lineRef">1</sup>voluntas</a></li><script type="text/javascript">document.getElementById('note_LCL151_80_1').style.display = "none";</script></ul></section></notes></section>