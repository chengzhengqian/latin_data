<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">haec est Ausonio sub iure novissima vixque</span><span class="linebreak"></span>
<span class="line indent2"><span class="br"></span><span class="lineNumber">200</span><span class="br"></span>haeret in imperii margine terra tui.</span><span class="linebreak"></span>
<span class="line">unde precor supplex ut nos in tuta releges,</span><span class="linebreak"></span>
<span class="line indent2">ne sit cum patria pax quoque dempta mihi,</span><span class="linebreak"></span>
<span class="line">neu timeam gentes, quas non bene summovet Hister,</span><span class="linebreak"></span>
<span class="line indent2">neve tuus possim civis ab hoste capi.</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>fas prohibet Latio quemquam de sanguine natum</span><span class="linebreak"></span>
<span class="line indent2">Caesaribus salvis barbara vincla pati.</span><span class="linebreak"></span>
<span class="line">perdiderint cum me duo crimina, carmen et error,</span><span class="linebreak"></span>
<span class="line indent2">alterius facti culpa silenda mihi:</span><span class="linebreak"></span>
<span class="line">nam non sum tanti, renovem ut tua vulnera, Caesar,</span><span class="linebreak"></span>
<span class="line indent2"><span class="br"></span><span class="lineNumber">210</span><span class="br"></span>quem nimio plus est indoluisse semel.</span><span class="linebreak"></span>
<span class="line">altera pars superest, qua turpi carmine factus</span><span class="linebreak"></span>
<span class="line indent2">arguor obsceni doctor adulterii.</span><span class="linebreak"></span>
<span class="line">fas ergo est aliqua caelestia pectora falli,</span><span class="linebreak"></span>
<span class="line indent2">et sunt notitia multa minora tua;</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>utque deos caelumque simul sublime tuenti</span><span class="linebreak"></span>
<span class="line indent2">non vacat exiguis rebus adesse Iovi,</span><span class="linebreak"></span>
<span class="line">de te pendentem sic dum circumspicis orbem,</span><span class="linebreak"></span>
<span class="line indent2">effugiunt curas inferiora tuas.</span><span class="linebreak"></span>
<span class="line">scilicet imperii princeps statione relicta</span><span class="linebreak"></span>
<span class="line indent2"><span class="br"></span><span class="lineNumber">220</span><span class="br"></span>imparibus legeres carmina facta modis?</span><span class="linebreak"></span>
<span class="line">non ea te moles Romani nominis urget,</span><span class="linebreak"></span>
<span class="line indent2">inque tuis umeris tam leve fertur onus,</span><span class="linebreak"></span>
<span class="line">lusibus ut possis advertere numen ineptis,</span><span class="linebreak"></span>
<span class="line indent2">excutiasque oculis otia nostra tuis.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>nunc tibi Pannonia est, nunc Illyris ora domanda,</span><span class="linebreak"></span>
<span class="line indent2">Raetica nunc praebent Thraciaque arma metum,</span><span class="linebreak"></span>
<span class="line">nunc petit Armenius pacem, nunc porrigit arcus</span><span class="linebreak"></span>
<span class="line indent2">Parthus eques timida captaque signa manu,</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_70_1"><a class="footnoteCrossrefLink" href="#target_note_LCL151_70_1" title="Click to highlight in text"><sup class="lineRef">1</sup>The <span class="italic">Ars amatoria</span>.</a></li><script type="text/javascript">document.getElementById('note_LCL151_70_1').style.display = "none";</script></ul></section></notes></section>