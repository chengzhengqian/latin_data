<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">huc quoque Mileto missi venere coloni,</span><span class="linebreak"></span>
<span class="line indent2">inque Getis Graias constituere domos.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>sed vetus huic nomen, positaque antiquius urbe,</span><span class="linebreak"></span>
<span class="line indent2">constat ab Absyrti caede fuisse loco.</span><span class="linebreak"></span>
<span class="line">nam rate, quae cura pugnacis facta Minervae</span><span class="linebreak"></span>
<span class="line indent2">per non temptatas prima cucurrit aquas,</span><span class="linebreak"></span>
<span class="line">impia desertum fugiens Medea parentem</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>dicitur his remos applicuisse vadis.</span><span class="linebreak"></span>
<span class="line">quem procul ut vidit tumulo speculator ab alto,</span><span class="linebreak"></span>
<span class="line indent2">“hospes,” ait, “nosco, Colchide, vela, venit.”</span><span class="linebreak"></span>
<span class="line">dum trepidant Minyae, dum solvitur aggere funis,</span><span class="linebreak"></span>
<span class="line indent2">dum sequitur celeres ancora tracta manus,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>conscia percussit meritorum pectora Colchis</span><span class="linebreak"></span>
<span class="line indent2">ausa atque ausura multa nefanda manu;</span><span class="linebreak"></span>
<span class="line">et, quamquam superest ingens audacia menti,</span><span class="linebreak"></span>
<span class="line indent2">pallor in attonitae virginis ore fuit.</span><span class="linebreak"></span>
<span class="line">ergo ubi prospexit venientia vela “tenemur,”</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>et “pater est aliqua fraude morandus” ait.</span><span class="linebreak"></span>
<span class="line">dum quid agat quaerit, dum versat in omnia vultus,</span><span class="linebreak"></span>
<span class="line indent2">ad fratrem casu lumina flexa tulit.</span><span class="linebreak"></span>
<span class="line">cuius ut oblata est praesentia, “vicimus” inquit:</span><span class="linebreak"></span>
<span class="line indent2">“hic mihi morte sua causa salutis erit.”</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>protinus ignari nec quicquam tale timentis</span><span class="linebreak"></span>
<span class="line indent2">innocuum rigido perforat ense latus,</span><span class="linebreak"></span>
<span class="line">atque ita divellit divulsaque membra per agros</span><span class="linebreak"></span>
<span class="line indent2">dissipat in multis invenienda locis.</span><span class="linebreak"></span>
<span class="line">neu pater ignoret, scopulo proponit in alto</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>pallentesque manus sanguineumque caput,</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_134_1"><a class="footnoteCrossrefLink" href="#target_note_LCL151_134_1" title="Click to highlight in text"><sup class="lineRef">1</sup>The Argo.</a></li><script type="text/javascript">document.getElementById('note_LCL151_134_1').style.display = "none";</script></ul></section></notes></section>