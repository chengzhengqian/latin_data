<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">lassus in extremis iaceo populisque locisque,</span><span class="linebreak"></span>
<span class="line indent2">et subit adfecto nunc mihi, quicquid abest.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>omnia cum subeant, vincis tamen omnia, coniunx,</span><span class="linebreak"></span>
<span class="line indent2">et plus in nostro pectore parte tenes.</span><span class="linebreak"></span>
<span class="line">te loquor absentem, te vox mea nominat unam;</span><span class="linebreak"></span>
<span class="line indent2">nulla venit sine te nox mihi, nulla dies.</span><span class="linebreak"></span>
<span class="line">quin etiam sic me dicunt aliena locutum,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>ut foret amenti nomen in ore tuum.</span><span class="linebreak"></span>
<span class="line">sit iam deficiens<a class="footnoteLink" href="#note_LCL151_110_1" id="target_note_LCL151_110_1"><sup>1</sup></a> suppressaque lingua palato</span><span class="linebreak"></span>
<span class="line indent2">vix instillato restituenda mero,</span><span class="linebreak"></span>
<span class="line">nuntiet huc aliquis dominam venisse, resurgam,</span><span class="linebreak"></span>
<span class="line indent2">spesque tui nobis causa vigoris erit.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>ergo ego sum dubius vitae, tu forsitan istic</span><span class="linebreak"></span>
<span class="line indent2">iucundum nostri nescia tempus agis?</span><span class="linebreak"></span>
<span class="line">non agis, adfirmo. liquet hoc, carissima, nobis,</span><span class="linebreak"></span>
<span class="line indent2">tempus agi sine me non nisi triste tibi.</span><span class="linebreak"></span>
<span class="line">si tamen inplevit mea sors, quos debuit, annos,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>et mihi vivendi tam cito finis adest,</span><span class="linebreak"></span>
<span class="line">quantum erat, o magni, morituro parcere, divi,</span><span class="linebreak"></span>
<span class="line indent2">ut saltem patria contumularer humo?</span><span class="linebreak"></span>
<span class="line">vel poena in tempus mortis dilata fuisset,</span><span class="linebreak"></span>
<span class="line indent2">vel praecepisset mors properata fugam.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>integer hanc potui nuper bene reddere lucem;</span><span class="linebreak"></span>
<span class="line indent2">exul ut occiderem, nunc mihi vita data est.</span><span class="linebreak"></span>
<span class="line">tam procul ignotis igitur moriemur in oris,</span><span class="linebreak"></span>
<span class="line indent2">et fient ipso tristia fata loco;</span><span class="linebreak"></span>
<span class="line">nec mea consueto languescent corpora lecto,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>depositum nec me qui fleat, ullus erit;</span><span class="linebreak"></span>
<span class="line">nec dominae lacrimis in nostra cadentibus ora</span><span class="linebreak"></span>
<span class="line indent2">accedent animae tempora parva meae;</span><span class="linebreak"></span>
</p></section><notes><section class="footnotes"><ul><li class="note" id="note_LCL151_110_1"><a class="footnoteCrossrefLink" href="#target_note_LCL151_110_1" title="Click to highlight in text"><sup class="lineRef">1</sup>si . . . deficiam <span class="italic">corr. Luck</span></a></li><script type="text/javascript">document.getElementById('note_LCL151_110_1').style.display = "none";</script></ul></section></notes></section>