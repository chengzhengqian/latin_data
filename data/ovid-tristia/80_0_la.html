<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">sola nec insidias, Sinti nec<a class="footnoteLink" href="#note_LCL151_160_1" id="target_note_LCL151_160_1"><sup>1</sup></a> militis ensem,</span><span class="linebreak"></span>
<span class="line indent2">nec mare nec ventos barbariamque timet.</span><span class="linebreak"></span>
<span class="line">scit quoque, cum perii, quis me deceperit error,</span><span class="linebreak"></span>
<span class="line indent2">et culpam in facto, non scelus, esse meo,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>scilicet hoc ipso nunc aequa, quod obfuit ante,</span><span class="linebreak"></span>
<span class="line indent2">cum mecum iuncti criminis acta rea est.</span><span class="linebreak"></span>
<span class="line">non equidem vellem, quoniam nocitura fuerunt,</span><span class="linebreak"></span>
<span class="line indent2">Pieridum sacris inposuisse manum.</span><span class="linebreak"></span>
<span class="line">sed nunc quid faciam? vis me tenet ipsa sacrorum,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>et carmen demens carmine laesus amo.</span><span class="linebreak"></span>
<span class="line">sic nova Dulichio lotos gustata palato</span><span class="linebreak"></span>
<span class="line indent2">illo, quo nocuit, grata sapore fuit.</span><span class="linebreak"></span>
<span class="line">sentit amans sua damna fere, tamen haeret in illis,</span><span class="linebreak"></span>
<span class="line indent2">materiam culpae persequiturque suae.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>nos quoque delectant, quamvis nocuere, libelli,</span><span class="linebreak"></span>
<span class="line indent2">quodque mihi telum vulnera fecit, amo.</span><span class="linebreak"></span>
<span class="line">forsitan hoc studium possit furor esse videri,</span><span class="linebreak"></span>
<span class="line indent2">sed quiddam furor hic utilitatis habet.</span><span class="linebreak"></span>
<span class="line">semper in obtutu mentem vetat esse malorum,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>praesentis casus inmemoremque facit.</span><span class="linebreak"></span>
<span class="line">utque suum Bacche non sentit saucia vulnus,</span><span class="linebreak"></span>
<span class="line indent2">dum stupet Idaeis exululata modis,</span><span class="linebreak"></span>
<span class="line">sic ubi mota calent viridi mea pectora thyrso,</span><span class="linebreak"></span>
<span class="line indent2">altior humano spiritus ille malo est.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ille nec exilium, Scythici nec litora ponti,</span><span class="linebreak"></span>
<span class="line indent2">ille nec iratos sentit habere deos.</span><span class="linebreak"></span>
<span class="line">utque soporiferae biberem si pocula Lethes,</span><span class="linebreak"></span>
<span class="line indent2">temporis adversi sic mihi sensus abest.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_160_1"><a class="footnoteCrossrefLink" href="#target_note_LCL151_160_1" title="Click to highlight in text"><sup class="lineRef">1</sup>Sinti nec <span class="italic">Ehwald</span>: inter nec <span class="italic">codd</span>.</a></li><script type="text/javascript">document.getElementById('note_LCL151_160_1').style.display = "none";</script></ul></section></notes></section>