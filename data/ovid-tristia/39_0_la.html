<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">at cur in nostra nimia est lascivia Musa,</span><span class="linebreak"></span>
<span class="line indent2">curve meus cuiquam suadet amare liber?</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>nil nisi peccatum manifestaque culpa fatenda est.</span><span class="linebreak"></span>
<span class="line indent2">paenitet ingenii iudiciique mei.</span><span class="linebreak"></span>
<span class="line">cur non Argolicis potius quae concidit armis</span><span class="linebreak"></span>
<span class="line indent2">vexata est iterum carmine Troia meo?</span><span class="linebreak"></span>
<span class="line">cur tacui Thebas et vulnera mutua fratrum,</span><span class="linebreak"></span>
<span class="line indent2"><span class="br"></span><span class="lineNumber">320</span><span class="br"></span>et septem portas, sub duce quamque suo?</span><span class="linebreak"></span>
<span class="line">nec mihi materiam bellatrix Roma negabat,</span><span class="linebreak"></span>
<span class="line indent2">et pius est patriae facta referre labor.</span><span class="linebreak"></span>
<span class="line">denique cum meritis impleveris omnia, Caesar,</span><span class="linebreak"></span>
<span class="line indent2">pars mihi de multis una canenda fuit,</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>utque trahunt oculos radiantia lumina solis,</span><span class="linebreak"></span>
<span class="line indent2">traxissent animum sic tua facta meum.</span><span class="linebreak"></span>
<span class="line">arguor inmerito. tenuis mihi campus aratur;</span><span class="linebreak"></span>
<span class="line indent2">illud erat magnae fertilitatis opus.</span><span class="linebreak"></span>
<span class="line">non ideo debet pelago se credere, siqua</span><span class="linebreak"></span>
<span class="line indent2"><span class="br"></span><span class="lineNumber">330</span><span class="br"></span>audet in exiguo ludere cumba lacu.</span><span class="linebreak"></span>
<span class="line">forsan—et hoc dubito—numeris levioribus aptus</span><span class="linebreak"></span>
<span class="line indent2">sim satis, in parvos sufficiamque modos:</span><span class="linebreak"></span>
<span class="line">at si me iubeas domitos Iovis igne Gigantes</span><span class="linebreak"></span>
<span class="line indent2">dicere, conantem debilitabit onus.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>divitis ingenii est immania Caesaris acta</span><span class="linebreak"></span>
<span class="line indent2">condere, materia ne superetur opus.</span><span class="linebreak"></span>
<span class="line">et tamen ausus eram; sed detrectare videbar,</span><span class="linebreak"></span>
<span class="line indent2">quodque nefas, damno viribus esse tuis.</span><span class="linebreak"></span>
<span class="line">ad leve rursus opus, iuvenalia carmina, veni,</span><span class="linebreak"></span>
<span class="line indent2"><span class="br"></span><span class="lineNumber">340</span><span class="br"></span>et falso movi pectus amore meum.</span><span class="linebreak"></span>
<span class="line">non equidem vellem. sed me mea fata trahebant,</span><span class="linebreak"></span>
<span class="line indent2">inque meas poenas ingeniosus eram.</span><span class="linebreak"></span>
<span class="line">ei mihi, quod didici! cur me docuere parentes</span><span class="linebreak"></span>
<span class="line indent2">litteraque est oculos ulla morata meos?</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_78_1"><a class="footnoteCrossrefLink" href="#target_note_LCL151_78_1" title="Click to highlight in text"><sup class="lineRef">1</sup>Eteocles and Polynices.</a></li><script type="text/javascript">document.getElementById('note_LCL151_78_1').style.display = "none";</script></ul></section></notes></section>