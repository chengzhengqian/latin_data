<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">nudaque consistunt, formam servantia testae,</span><span class="linebreak"></span>
<span class="line indent2">vina, nec hausta meri, sed data frusta bibunt.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>quid loquar, ut vincti concrescant frigore rivi,</span><span class="linebreak"></span>
<span class="line indent2">deque lacu fragiles effodiantur aquae?</span><span class="linebreak"></span>
<span class="line">ipse, papyrifero qui non angustior amne</span><span class="linebreak"></span>
<span class="line indent2">miscetur vasto multa per ora freto,</span><span class="linebreak"></span>
<span class="line">caeruleos ventis latices durantibus, Hister</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>congelat et tectis in mare serpit aquis;</span><span class="linebreak"></span>
<span class="line">quaque rates ierant, pedibus nunc itur, et undas</span><span class="linebreak"></span>
<span class="line indent2">frigore concretas ungula pulsat equi;</span><span class="linebreak"></span>
<span class="line">perque novos pontes, subter labentibus undis,</span><span class="linebreak"></span>
<span class="line indent2">ducunt Sarmatici barbara plaustra boves.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>vix equidem credar, sed, cum sint praemia falsi</span><span class="linebreak"></span>
<span class="line indent2">nulla, ratam debet testis habere fidem:</span><span class="linebreak"></span>
<span class="line">vidimus ingentem glacie consistere pontum,</span><span class="linebreak"></span>
<span class="line indent2">lubricaque inmotas testa premebat aquas.</span><span class="linebreak"></span>
<span class="line">nec vidisse sat est; durum calcavimus aequor,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>undaque non udo sub pede summa fuit.</span><span class="linebreak"></span>
<span class="line">si tibi tale fretum quondam, Leandre, fuisset,</span><span class="linebreak"></span>
<span class="line indent2">non foret angustae mors tua crimen aquae.</span><span class="linebreak"></span>
<span class="line">tum neque se pandi possunt delphines in auras</span><span class="linebreak"></span>
<span class="line indent2">tollere; conantes dura coërcet hiems;</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>et quamvis Boreas iactatis insonet alis,</span><span class="linebreak"></span>
<span class="line indent2">fluctus in obsesso gurgite nullus erit;</span><span class="linebreak"></span>
<span class="line">inclusaeque gelu stabunt in marmore puppes,</span><span class="linebreak"></span>
<span class="line indent2">nec poterit rigidas findere remus aquas.</span><span class="linebreak"></span>
<span class="line">vidimus in glacie pisces haerere ligatos,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>sed pars ex illis tum quoque viva fuit.</span><span class="linebreak"></span>
<span class="line">sive igitur nimii Boreae vis saeva marinas,</span><span class="linebreak"></span>
<span class="line indent2">sive redundatas flumine cogit aquas,</span><span class="linebreak"></span>
<span class="line">protinus aequato siccis Aquilonibus Histro</span><span class="linebreak"></span>
<span class="line indent2">invehitur celeri barbarus hostis equo;</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_138_1"><a class="footnoteCrossrefLink" href="#target_note_LCL151_138_1" title="Click to highlight in text"><sup class="lineRef">1</sup><span class="italic">Cf</span>. the tales of serving whisky in the Klondike “in chunks”!</a></li><script type="text/javascript">document.getElementById('note_LCL151_138_1').style.display = "none";</script><li class="note" id="note_LCL151_138_2"><a class="footnoteCrossrefLink" href="#target_note_LCL151_138_2" title="Click to highlight in text"><sup class="lineRef">2</sup>The Nile.</a></li><script type="text/javascript">document.getElementById('note_LCL151_138_2').style.display = "none";</script></ul></section></notes></section>