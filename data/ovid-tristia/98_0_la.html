<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">nostra per inmensas ibunt praeconia gentes,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>quodque querar notum qua patet orbis erit.</span><span class="linebreak"></span>
<span class="line">ibit ad occasum quicquid dicemus ab ortu,</span><span class="linebreak"></span>
<span class="line indent2">testis et Hesperiae vocis Eous erit.</span><span class="linebreak"></span>
<span class="line">trans ego tellurem, trans altas audiar undas,</span><span class="linebreak"></span>
<span class="line indent2">et gemitus vox est magna futura mei,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>nec tua te sontem tantummodo saecula norint:</span><span class="linebreak"></span>
<span class="line indent2">perpetuae crimen posteritatis eris.</span><span class="linebreak"></span>
<span class="line">iam feror in pugnas et nondum cornua sumpsi,</span><span class="linebreak"></span>
<span class="line indent2">nec mihi sumendi causa sit ulla velim.</span><span class="linebreak"></span>
<span class="line">Circus adhuc cessat; spargit iam torvus<a class="footnoteLink" href="#note_LCL151_196_1" id="target_note_LCL151_196_1"><sup>1</sup></a> harenam</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>taurus et infesto iam pede pulsat humum.</span><span class="linebreak"></span>
<span class="line">hoc quoque, quam volui, plus est. cane, Musa, receptus,</span><span class="linebreak"></span>
<span class="line indent2">dum licet huic nomen dissimulare suum.</span><span class="linebreak"></span>
</p>
<h3>X.</h3>
<p class="lineGroup">
<span class="line">Ille ego qui fuerim, tenerorum lusor amorum,</span><span class="linebreak"></span>
<span class="line indent2">quem legis, ut noris, accipe posteritas.</span><span class="linebreak"></span>
<span class="line">Sulmo mihi patria est, gelidis uberrimus undis,</span><span class="linebreak"></span>
<span class="line indent2">milia qui novies distat ab urbe decem.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>editus hic ego sum, nec non, ut tempora noris,</span><span class="linebreak"></span>
<span class="line indent2">cum cecidit fato consul uterque pari:</span><span class="linebreak"></span>
<span class="line">si quid id est, usque a proavis<a class="footnoteLink" href="#note_LCL151_196_2" id="target_note_LCL151_196_2"><sup>2</sup></a> vetus ordinis heres</span><span class="linebreak"></span>
<span class="line indent2">non modo fortunae munere factus eques.</span><span class="linebreak"></span>
<span class="line">nec stirps prima fui; genito sum fratre creatus,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>qui tribus ante quater mensibus ortus erat.</span><span class="linebreak"></span>
<span class="line">Lucifer amborum natalibus affuit idem:</span><span class="linebreak"></span>
<span class="line indent2">una celebrata est per duo liba dies;</span><span class="linebreak"></span>
</p></section><notes><section class="footnotes"><ul><li class="note" id="note_LCL151_196_1"><a class="footnoteCrossrefLink" href="#target_note_LCL151_196_1" title="Click to highlight in text"><sup class="lineRef">1</sup>tamen acer</a></li><script type="text/javascript">document.getElementById('note_LCL151_196_1').style.display = "none";</script><li class="note" id="note_LCL151_196_2"><a class="footnoteCrossrefLink" href="#target_note_LCL151_196_2" title="Click to highlight in text"><sup class="lineRef">2</sup>si quid (quis) et a proavis usque est</a></li><script type="text/javascript">document.getElementById('note_LCL151_196_2').style.display = "none";</script></ul></section></notes></section>