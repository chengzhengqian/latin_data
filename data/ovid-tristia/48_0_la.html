<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">ergo quae iuvenis mihi non nocitura putavi</span><span class="linebreak"></span>
<span class="line indent2">scripta parum prudens, nunc nocuere seni.</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>sera redundavit veteris vindicta libelli,</span><span class="linebreak"></span>
<span class="line indent2">distat et a meriti tempore poena sui.</span><span class="linebreak"></span>
<span class="line">ne tamen omne meum credas opus esse remissum,</span><span class="linebreak"></span>
<span class="line indent2">saepe dedi nostrae grandia vela rati.</span><span class="linebreak"></span>
<span class="line">sex ego Fastorum scripsi totidemque libellos,</span><span class="linebreak"></span>
<span class="line indent2"><span class="br"></span><span class="lineNumber">550</span><span class="br"></span>cumque suo finem mense volumen habet,</span><span class="linebreak"></span>
<span class="line">idque tuo nuper scriptum sub nomine, Caesar,</span><span class="linebreak"></span>
<span class="line indent2">et tibi sacratum sors mea rupit opus;</span><span class="linebreak"></span>
<span class="line">et dedimus tragicis sceptrum regale tyrannis,<a class="footnoteLink" href="#note_LCL151_96_1" id="target_note_LCL151_96_1"><sup>1</sup></a></span><span class="linebreak"></span>
<span class="line indent2">quaeque gravis debet verba cothurnus habet;</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>dictaque sunt nobis, quamvis manus ultima coeptis</span><span class="linebreak"></span>
<span class="line indent2">defuit, in facies corpora versa novas.</span><span class="linebreak"></span>
<span class="line">atque utinam revoces animum paulisper ab ira,</span><span class="linebreak"></span>
<span class="line indent2">et vacuo iubeas hinc tibi pauca legi,</span><span class="linebreak"></span>
<span class="line">pauca, quibus prima surgens ab origine mundi</span><span class="linebreak"></span>
<span class="line indent2"><span class="br"></span><span class="lineNumber">560</span><span class="br"></span>in tua deduxi tempora, Caesar, opus!</span><span class="linebreak"></span>
<span class="line">aspicies, quantum dederis mihi pectoris ipse,</span><span class="linebreak"></span>
<span class="line indent2">quoque favore animi teque tuosque canam.</span><span class="linebreak"></span>
<span class="line">non ego mordaci destrinxi carmine quemquam,</span><span class="linebreak"></span>
<span class="line indent2">nec meus ullius crimina versus habet.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>candidus a salibus suffusis felle refugi:</span><span class="linebreak"></span>
<span class="line indent2">nulla venenato littera mixta ioco est.</span><span class="linebreak"></span>
<span class="line">inter tot populi, tot scriptis, milia nostri,</span><span class="linebreak"></span>
<span class="line indent2">quem mea Calliope laeserit, unus ego.</span><span class="linebreak"></span>
<span class="line">non igitur nostris ullum gaudere Quiritem</span><span class="linebreak"></span>
<span class="line indent2"><span class="br"></span><span class="lineNumber">570</span><span class="br"></span>auguror, at multos indoluisse malis;</span><span class="linebreak"></span>
<span class="line">nec mihi credibile est, quemquam insultasse iacenti</span><span class="linebreak"></span>
<span class="line indent2">gratia candori si qua relata meo est.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_96_1"><a class="footnoteCrossrefLink" href="#target_note_LCL151_96_1" title="Click to highlight in text"><sup class="lineRef">1</sup>scriptum r. cothurnis <span class="italic">corr. Housman</span></a></li><script type="text/javascript">document.getElementById('note_LCL151_96_1').style.display = "none";</script></ul></section></notes></section>