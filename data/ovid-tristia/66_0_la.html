<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">si precer hoc—neque enim possum maiora rogare—</span><span class="linebreak"></span>
<span class="line indent2">ne mea sint, timeo, vota modesta parum.</span><span class="linebreak"></span>
<span class="line">forsitan hoc olim, cum iam satiaverit iram,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>tum quoque sollicita mente rogandus erit.</span><span class="linebreak"></span>
<span class="line">quod minus interea est, instar mihi muneris ampli,</span><span class="linebreak"></span>
<span class="line indent2">ex his me iubeat quolibet ire locis.</span><span class="linebreak"></span>
<span class="line">nec caelum nec aquae faciunt nec terra nec aurae;</span><span class="linebreak"></span>
<span class="line indent2">ei mihi, perpetuus corpora languor habet!</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>seu vitiant artus aegrae contagia mentis,</span><span class="linebreak"></span>
<span class="line indent2">sive mei causa est in regione mali,</span><span class="linebreak"></span>
<span class="line">ut tetigi Pontum, vexant insomnia, vixque</span><span class="linebreak"></span>
<span class="line indent2">ossa tegit macies nec iuvat ora cibus;</span><span class="linebreak"></span>
<span class="line">quique per autumnum percussis frigore primo</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>est color in foliis, quae nova laesit hiems,</span><span class="linebreak"></span>
<span class="line">is mea membra tenet, nec viribus adlevor ullis,</span><span class="linebreak"></span>
<span class="line indent2">et numquam queruli causa doloris abest.</span><span class="linebreak"></span>
<span class="line">nec melius valeo, quam corpore, mente, sed aegra est</span><span class="linebreak"></span>
<span class="line indent2">utraque pars aeque binaque damna fero.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>haeret et ante oculos veluti spectabile corpus</span><span class="linebreak"></span>
<span class="line indent2">astat fortunae forma legenda meae:</span><span class="linebreak"></span>
<span class="line">cumque locum moresque hominum cultusque sonumque</span><span class="linebreak"></span>
<span class="line indent2">cernimus, et, qui sim qui fuerimque, subit,</span><span class="linebreak"></span>
<span class="line">tantus amor necis est, querar ut cum Caesaris ira,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>quod non offensas vindicet ense suas.</span><span class="linebreak"></span>
<span class="line">at, quoniam semel est odio civiliter usus,</span><span class="linebreak"></span>
<span class="line indent2">mutato levior sit fuga nostra loco.</span><span class="linebreak"></span>
</p>
<h3>IX.</h3>
<p class="lineGroup">
<span class="line">Hic quoque sunt igitur Graiae—quis crederet?—urbes</span><span class="linebreak"></span>
<span class="line indent2">inter inhumanae nomina barbariae;</span><span class="linebreak"></span>
</p></section><notes></notes></section>