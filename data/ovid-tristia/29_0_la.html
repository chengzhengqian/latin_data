<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">ipse quoque Ausonias Caesar matresque nurusque</span><span class="linebreak"></span>
<span class="line indent2">carmina turrigerae dicere iussit Opi.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>iusserat et Phoebo dici, quo tempore ludos</span><span class="linebreak"></span>
<span class="line indent2">fecit, quos aetas aspicit una semel.</span><span class="linebreak"></span>
<span class="line">his precor exemplis tua nunc, mitissime Caesar,</span><span class="linebreak"></span>
<span class="line indent2">fiat ab ingenio mollior ira meo.</span><span class="linebreak"></span>
<span class="line">illa quidem iusta est, nec me meruisse negabo—</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>non adeo nostro fugit ab ore pudor—</span><span class="linebreak"></span>
<span class="line">sed nisi peccassem, quid tu concedere posses?</span><span class="linebreak"></span>
<span class="line indent2">materiam veniae sors tibi nostra dedit.</span><span class="linebreak"></span>
<span class="line">si, quotiens peccant homines, sua fulmina mittat</span><span class="linebreak"></span>
<span class="line indent2">Iuppiter, exiguo tempore inermis erit;</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>nunc ubi detonuit strepituque exterruit orbem,</span><span class="linebreak"></span>
<span class="line indent2">purum discussis aera reddit aquis.</span><span class="linebreak"></span>
<span class="line">iure igitur genitorque deum rectorque vocatur,</span><span class="linebreak"></span>
<span class="line indent2">iure capax mundus nil Iove maius habet.</span><span class="linebreak"></span>
<span class="line">tu quoque, cum patriae rector dicare paterque,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>utere more dei nomen habentis idem.</span><span class="linebreak"></span>
<span class="line">idque facis, nec te quisquam moderatius umquam</span><span class="linebreak"></span>
<span class="line indent2">imperii potuit frena tenere sui.</span><span class="linebreak"></span>
<span class="line">tu veniam parti superatae saepe dedisti,</span><span class="linebreak"></span>
<span class="line indent2">non concessurus quam tibi victor erat.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>divitiis etiam multos et honoribus auctos</span><span class="linebreak"></span>
<span class="line indent2">vidi, qui tulerant in caput arma tuum;</span><span class="linebreak"></span>
<span class="line">quaeque dies bellum, belli tibi sustulit iram,</span><span class="linebreak"></span>
<span class="line indent2">parsque simul templis utraque dona tulit;</span><span class="linebreak"></span>
<span class="line">utque tuus gaudet miles, quod vicerit hostem,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>sic victum cur se gaudeat, hostis habet.</span><span class="linebreak"></span>
<span class="line">causa mea est melior. qui nec contraria dicor</span><span class="linebreak"></span>
<span class="line indent2">arma nec hostiles esse secutus opes.</span><span class="linebreak"></span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL151_58_1"><a class="footnoteCrossrefLink" href="#target_note_LCL151_58_1" title="Click to highlight in text"><sup class="lineRef">1</sup>The Secular Games. See Index.</a></li><script type="text/javascript">document.getElementById('note_LCL151_58_1').style.display = "none";</script><li class="note" id="note_LCL151_58_2"><a class="footnoteCrossrefLink" href="#target_note_LCL151_58_2" title="Click to highlight in text"><sup class="lineRef">2</sup>Augustus.</a></li><script type="text/javascript">document.getElementById('note_LCL151_58_2').style.display = "none";</script></ul></section></notes></section>