<section class="div1 language" lang="la"><header><hgroup><h1>The Deified Aurelian</h1></hgroup></header><section class="div2"><p class="noindent">

aliis manus porrigentibus, aliis pedibus in sententias euntibus, plerisque verbo consentientibus conditum
<span class="br"></span><span class="lineNumber">3 </span><span class="br"></span>est senatus consultum. itum deinde ad templum, inspecti
Libri, proditi versus, lustrata urbs, cantata carmina,
Amburbium celebratum, Ambarvalia promissa, atque ita sollemnitas, quae iubebatur, expleta est.</p>
<p>

Epistula Aureliani de Libris Sibyllinis—nam ipsam
<span class="br"></span><span class="lineNumber">4, 5</span><span class="br"></span>quoque indidi ad fidem rerum: “Miror vos, patres sancti, tamdiu de aperiendis Sibyllinis dubitasse Libris, proinde quasi in Christianorum ecclesia, non in templo
<span class="br"></span><span class="lineNumber">6</span><span class="br"></span>deorum omnium tractaretis. agite igitur et castimonia pontificum caerimoniisque sollemnibus iuvate principem
<span class="br"></span><span class="lineNumber">7</span><span class="br"></span>necessitate publica laborantem. inspiciantur Libri; si<a class="footnoteLink" href="#note_LCL263_232_1" id="target_note_LCL263_232_1"><sup>1</sup></a> quae facienda fuerint celebrentur; quemlibet
sumptum, cuiuslibet gentis captos, quaelibet animalia regia non abnuo sed libens offero, neque enim indecorum est dis iuvantibus vincere. sic apud
<span class="br"></span><span class="lineNumber">8</span><span class="br"></span>maiores nostros multa finita sunt bella, sic coepta. si quid est sumptuum, datis ad praefectum aerarii litteris decerni iussi. est praeterea vestrae auctoritatis arca publica, quam magis refertam reperio esse quam cupio.”</p>
</section>
<section class="div2">
<p>XXI. Cum autem Aurelianus vellet omnibus simul facta exercitus sui constipatione concurrere, tanta apud Placentiam clades accepta est ut Romanum





</p></section><notes><section class="footnotes"><ul><li class="note" id="note_LCL263_232_1"><a class="footnoteCrossrefLink" href="#target_note_LCL263_232_1" title="Click to highlight in text"><sup class="lineRef">1</sup><span class="italic">libri; si</span> Baehrens, Peter<sup>2</sup>; <span class="italic">libris</span> P.</a></li><script type="text/javascript">document.getElementById('note_LCL263_232_1').style.display = "none";</script></ul></section></notes></section>