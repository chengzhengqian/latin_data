<section class="div1 language" lang="la"><header><hgroup><h1>The Deified Aurelian</h1></hgroup></header><section class="div2">
</section>
<section class="div2">
<p>XXVII. Hac epistula accepta Zenobia superbius insolentiusque rescripsit quam eius fortuna poscebat, credo ad terrorem; nam eius quoque epistulae exemplum
<span class="br"></span><span class="lineNumber">2</span><span class="br"></span>indidi: “Zenobia regina orientis Aureliano Augusto. Nemo adhuc praeter te hoc quod poscis litteris petiit. virtute faciendum est quidquid in
<span class="br"></span><span class="lineNumber">3</span><span class="br"></span>rebus bellicis est gerendum. deditionem meam petis, quasi nescias Cleopatram reginam perire maluisse
<span class="br"></span><span class="lineNumber">4</span><span class="br"></span>quam in qualibet vivere dignitate. nobis Persarum auxilia non desunt, quae iam speramus, pro nobis
<span class="br"></span><span class="lineNumber">5</span><span class="br"></span>sunt Saraceni, pro nobis Armenii. latrones Syri exercitum tuum, Aureliane, vicerunt. quid si igitur illa venerit manus quae undique speratur, pones profecto
supercilium, quo nunc mihi deditionem, quasi omnifariam victor, imperas.”</p>
<p><span class="br"></span><span class="lineNumber">6</span><span class="br"></span>Hanc epistulam Nicomachus se transtulisse in Graecum ex lingua Syrorum dicit ab ipsa Zenobia dictatam. nam illa superior Aureliani Graeca missa est.</p>
</section>
<section class="div2">
<p>XXVIII. His acceptis litteris Aurelianus non erubuit
sed iratus est statimque collecto exercitu ac ducibus suis undique Palmyram obsedit; neque quicquam
vir fortis reliquit quod aut imperfectum videretur
<span class="br"></span><span class="lineNumber">2</span><span class="br"></span>aut incuratum. nam et auxilia, quae a Persis missa fuerant, intercepit et alas Saracenas Armeniasque
corrupit atque ad se modo ferociter modo subtiliter
transtulit. denique multa vi mulierem potentissimam




</p></section><notes></notes></section>