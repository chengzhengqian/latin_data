<section class="div1 language" lang="la"><header><hgroup><h1>The Deified Aurelian</h1></hgroup></header><section class="div2"><p class="noindent">

de huius belli difficultate ultra pudorem imperialem
<span class="br"></span><span class="lineNumber">3</span><span class="br"></span>fatetur: “Romani me modo dicunt bellum contra feminam gerere, quasi sola mecum Zenobia et suis viribus pugnet, atque hostium quantum si vir a me oppugnandus esset, illa<a class="footnoteLink" href="#note_LCL263_246_1" id="target_note_LCL263_246_1"><sup>1</sup></a> conscientia et timore longe
<span class="br"></span><span class="lineNumber">4</span><span class="br"></span>deteriore. dici non potest quantum hic sagittarum est, qui belli apparatus, quantum telorum, quantum lapidum; nulla pars muri est quae non binis et ternis ballistis occupata sit; ignes etiam tormentis iaciuntur.
<span class="br"></span><span class="lineNumber">5</span><span class="br"></span>quid plura? timet quasi femina, pugnat quasi poenam timens. sed credo adiuturos Romanam rem publicam vere<a class="footnoteLink" href="#note_LCL263_246_2" id="target_note_LCL263_246_2"><sup>2</sup></a> deos, qui numquam nostris conatibus defuerunt.”</p>
<p><span class="br"></span><span class="lineNumber">6</span><span class="br"></span>Denique fatigatus ac pro malis fessus litteras ad Zenobiam misit deditionem illius petens, vitam promittens,
quarum exemplum indidi:</p>
<p><span class="br"></span><span class="lineNumber">7</span><span class="br"></span>“Aurelianus imperator Romani orbis et receptor orientis Zenobiae ceterisque quos societas tenet bellica.
<span class="br"></span><span class="lineNumber">8</span><span class="br"></span>sponte facere debuistis id quod meis litteris nunc iubetur.
deditionem enim praecipio impunitate vitae proposita, ita ut illic, Zenobia, cum tuis agas vitam ubi
<span class="br"></span><span class="lineNumber">9</span><span class="br"></span>te ex senatus amplissimi sententia conlocavero. gemmas,
aurum, argentum, sericum, equos, camelos in Romanum aerarium conferatis. Palmyrenis ius suum servabitur.”</p>
</section><notes><section class="footnotes"><ul><li class="note" id="note_LCL263_246_1"><a class="footnoteCrossrefLink" href="#target_note_LCL263_246_1" title="Click to highlight in text"><sup class="lineRef">1</sup><span class="italic">illa</span> Editor; <span class="italic">in</span> P, Peter.</a></li><script type="text/javascript">document.getElementById('note_LCL263_246_1').style.display = "none";</script><li class="note" id="note_LCL263_246_2"><a class="footnoteCrossrefLink" href="#target_note_LCL263_246_2" title="Click to highlight in text"><sup class="lineRef">2</sup><span class="italic">uere</span> Petschenig; <span class="italic">uir</span> P; <span class="italic">ueros</span> Salm., Peter.</a></li><script type="text/javascript">document.getElementById('note_LCL263_246_2').style.display = "none";</script></ul></section></notes></section>