<section class="div1 language" lang="la"><header><hgroup><h1>The Deified Aurelian</h1></hgroup></header><section class="div2"><p class="noindent">

Alexander Mamaeae, divus Claudius et divus Aurelianus.
Valerianum enim, cum optimus fuerit, ab omnibus
<span class="br"></span><span class="lineNumber">5</span><span class="br"></span>infelicitas separavit.<a class="footnoteLink" href="#note_LCL263_280_1" id="target_note_LCL263_280_1"><sup>1</sup></a> vide, quaeso, quam pauci sint principes boni, ut bene dictum sit a quodam mimico scurra Claudii huius temporibus in uno anulo
<span class="br"></span><span class="lineNumber">6</span><span class="br"></span>bonos principes posse perscribi atque depingi. at contra quae series malorum! ut enim omittamus Vitellios, Caligulas et Nerones, quis ferat Maximinos et Phihppos atque illam inconditae multitudinis faecem?
tametsi Decios excerpere debeam, quorum et vita et mors veteribus comparanda est.</p>
</section>
<section class="div2">
<p>XLIII. Et quaeritur quidem quae res malos principes faciat; iam primum, mi amice, licentia, deinde rerum copia, amici praeterea improbi, satellites detestandi, eunuchi avarissimi, aulici vel stulti vel detestabiles et, quod negari non potest, rerum publicarum
<span class="br"></span><span class="lineNumber">2</span><span class="br"></span>ignorantia. sed ego a patre meo audivi Diocletianum principem iam privatum dixisse nihil esse difficilius
<span class="br"></span><span class="lineNumber">3</span><span class="br"></span>quam bene imperare. colligunt se quattuor vel quinque atque unum consilium ad decipiendum imperatorem
<span class="br"></span><span class="lineNumber">4</span><span class="br"></span>capiunt, dicunt quid probandum sit. imperator,
qui domi clausus est, vera non novit. cogitur hoc tantum scire quod illi loquuntur, facit iudices quos fieri non oportet, amovet a re publica quos debeat
obtinere. quid multa? ut Diocletianus ipse dicebat, bonus, cautus, optimus, venditur imperator.





</p></section><notes><section class="footnotes"><ul><li class="note" id="note_LCL263_280_1"><a class="footnoteCrossrefLink" href="#target_note_LCL263_280_1" title="Click to highlight in text"><sup class="lineRef">1</sup><span class="italic">separauit</span> Gruter; <span class="italic">paruit</span> P.</a></li><script type="text/javascript">document.getElementById('note_LCL263_280_1').style.display = "none";</script></ul></section></notes></section>