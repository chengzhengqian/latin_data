<section class="div1 language" lang="la"><header><hgroup><h1>The Deified Aurelian</h1></hgroup></header><section class="div2"><p class="noindent">

gemitus sui vir sanctus per haec verba profudit:
<span class="br"></span><span class="lineNumber">5</span><span class="br"></span>“Ergo Thersitem, Sinonem ceteraque illa prodigia vetustatis et nos bene scimus et posteri frequentabunt;
divum Aurelianum, clarissimum principem, severissimum imperatorem, per quem totus Romano nomini orbis est restitutus, posteri nescient? deus
<span class="br"></span><span class="lineNumber">6</span><span class="br"></span>avertat hanc amentiam. et tamen, si bene novi, ephemeridas illius viri scriptas habemus, etiam bella charactere historico digesta, quae velim accipias et per ordinem scribas, additis quae ad vitam pertinent.
<span class="br"></span><span class="lineNumber">7</span><span class="br"></span>quae omnia ex libris linteis, in quibus ipse cotidiana sua scribi praeceperat, pro tua sedulitate condisces. curabo autem ut tibi ex Ulpia Bibliotheca et libri

lintei proferantur. tu velim Aurelianum ita ut
<span class="br"></span><span class="lineNumber">8, 9</span><span class="br"></span>est, quatenus potes, in litteras mittas.” parui, mi Ulpiane,<a class="footnoteLink" href="#note_LCL263_194_1" id="target_note_LCL263_194_1"><sup>1</sup></a> praeceptis, accepi libros Graecos et omnia mihi necessaria in manum sumpsi, ex quibus ea quae
<span class="br"></span><span class="lineNumber">10</span><span class="br"></span>digna erant memoratu in unum libellum contuli. tu velim meo muneri boni consulas et, si hoc contentus non fueris, lectites Graecos, linteos etiam libros requiras,
quos Ulpia tibi Bibliotheca, cum volueris, ministrabit.</p>
</section><notes><section class="footnotes"><ul><li class="note" id="note_LCL263_194_1"><a class="footnoteCrossrefLink" href="#target_note_LCL263_194_1" title="Click to highlight in text"><sup class="lineRef">1</sup>So Mommsen; <span class="italic">parrumipiane</span> P; <span class="italic">parui Tiberiani</span> Peter.</a></li><script type="text/javascript">document.getElementById('note_LCL263_194_1').style.display = "none";</script></ul></section></notes></section>