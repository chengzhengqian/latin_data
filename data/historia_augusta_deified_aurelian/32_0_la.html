<section class="div1 language" lang="la"><header><hgroup><h1>The Deified Aurelian</h1></hgroup></header><section class="div2"><p class="noindent">

calciamenti esse satis notum est. quod cognomen deforme videbatur, cum et Gothicus et Sarmaticus et Armeniacus et Parthicus et Adiabenicus iam ille diceretur.<a class="footnoteLink" href="#note_LCL263_254_1" id="target_note_LCL263_254_1"><sup>1</sup></a></p>
</section>
<section class="div2">
<p>XXXI. Rarum est ut Syri fidem servent, immo difficile. nam Palmyreni, qui iam victi atque contusi fuerant, Aureliano rebus Europensibus occupato non
<span class="br"></span><span class="lineNumber">2</span><span class="br"></span>mediocriter rebellarunt. Sandarionem enim, quem in praesidio illic Aurelianus posuerat, cum sescentis sagittariis occiderunt, Achilleo cuidam parenti Zenobiae
<span class="br"></span><span class="lineNumber">3</span><span class="br"></span>parantes imperium. verum adeo Aurelianus, ut erat paratus, e Rhodope revertit atque urbem, quia ita
<span class="br"></span><span class="lineNumber">4</span><span class="br"></span>merebatur, evertit. crudelitas denique Aureliani vel, ut quidam dicunt, severitas eatenus exstitit ut epistula eius feratur confessionem inmanissimi furoris ostentans, cuius hoc exemplum est:</p>
<p><span class="br"></span><span class="lineNumber">5</span><span class="br"></span>“Aurelianus Augustus Cerronio Basso. non oportet ulterius progredi militum gladios. iam satis Palmyrenorum caesum atque concisum est. mulieribus non pepercimus, infantes occidimus, senes iugulavimus,
<span class="br"></span><span class="lineNumber">6</span><span class="br"></span>rusticos interemimus. cui terras, cui urbem deinceps relinquemus? parcendum est iis qui remanserunt. credimus enim tam paucos tam multorum suppliciis





</p></section><notes><section class="footnotes"><ul><li class="note" id="note_LCL263_254_1"><a class="footnoteCrossrefLink" href="#target_note_LCL263_254_1" title="Click to highlight in text"><sup class="lineRef">1</sup><span class="italic">diceretur</span> Σ; <span class="italic">disceretur</span> P.</a></li><script type="text/javascript">document.getElementById('note_LCL263_254_1').style.display = "none";</script></ul></section></notes></section>