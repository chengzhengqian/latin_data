<section class="div1 language" lang="la"><header><hgroup><h1>The Deified Aurelian</h1></hgroup></header><section class="div2"><p class="noindent">

cunctis, ne eadem quae sub Gallieno fuerant
<span class="br"></span><span class="lineNumber">5</span><span class="br"></span>provenirent. quare etiam Libri Sibyllini noti beneficiis
publicis inspecti sunt, inventumque ut in certis locis sacrificia fierent, quae barbari transire non possent.
<span class="br"></span><span class="lineNumber">6</span><span class="br"></span>facta denique sunt ea quae praecepta fuerant in diverso
caerimoniarum genere, atque ita barbari restiterunt,
quos omnes Aurelianus carptim vagantes occidit.</p>
<p><span class="br"></span><span class="lineNumber">7</span><span class="br"></span>Libet ipsius senatus consulti formam exponere, quo libros inspici clarissimi ordinis iussit auctoritas:</p>
</section>
<section class="div2">
<p>XIX. Die tertio iduum Ianuariarum Fulvius Sabinus praetor urbanus dixit: “Referimus ad vos, patres conscripti,
pontificum suggestionem et Aureliani principis litteras, quibus iubetur ut inspiciantur fatales libri, quibus spes belli terminandi sacrato deorum imperio
<span class="br"></span><span class="lineNumber">2</span><span class="br"></span>continetur. scitis enim ipsi, quotiescumque gravior aliquis
exstitit motus, eos semper inspectos, neque prius mala publica esse finita quam ex iis sacrificiorum processit
<span class="br"></span><span class="lineNumber">3</span><span class="br"></span>auctoritas.” tunc surrexit primae sententiae Ulpius Silanus atque ita locutus est: “Sero nimis, patres conscripti, de rei publicae salute consulimur, sero ad fatalia iussa respicimus more languentium, qui ad summos medicos nisi in summa desperatione non mittunt, proinde quasi peritioribus viris maior facienda





</p></section><notes></notes></section>