<section class="div1 language" lang="la"><header><hgroup><h1>Cornelius Nepos</h1></hgroup></header>
<section class="div2">
<h2><span class="ac">VI. Lysander</span></h2>
<p><span class="bold">1.</span> Lysander Lacedaemonius magnam reliquit sui famam, magis felicitate quam virtute partam; Atheniensis enim in Peloponnesios sexto et vicesimo
<span class="br"></span><span class="lineNumber">2</span><span class="br"></span>anno bellum gerentes confecisse apparet. Id qua ratione consecutus sit haud<a class="footnoteLink" href="#note_LCL467_62_3" id="target_note_LCL467_62_3"><sup>3</sup></a> latet; non enim virtute sui exercitus, sed immodestia factum est adversariorum,
qui, quod dicto audientes imperatoribus suis non erant, dispalati in agris relictis navibus in hostium venerunt potestatem. Quo facto Athenienses
se Lacedaemoniis dediderunt.</p>
</section><notes><section class="footnotes"><ul><li class="note" id="note_LCL467_62_3"><a class="footnoteCrossrefLink" href="#target_note_LCL467_62_3" title="Click to highlight in text"><sup class="lineRef">3</sup>haud <span class="italic">added by Halm</span>; neque id qua . . . latet, <span class="italic">Nipperdey</span>;
latet neminem, <span class="italic">Kellerbauer.</span></a></li><script type="text/javascript">document.getElementById('note_LCL467_62_3').style.display = "none";</script></ul></section></notes></section>