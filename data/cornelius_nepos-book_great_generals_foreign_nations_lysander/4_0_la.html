<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

fecisset deque eis rebus suspicaretur ad cives suos esse perlatum, petiit a Pharnabazo ut ad ephoros sibi testimonium daret, quanta sanctitate bellum gessisset sociosque tractasset, deque ea re accurate scriberet: magnam enim eius auctoritatem in ea re futuram.
<span class="br"></span><span class="lineNumber">2</span><span class="br"></span>Huic ille liberaliter pollicetur; librum grandem verbis multis conscripsit, in quibus summis eum effert<a class="footnoteLink" href="#note_LCL467_68_1" id="target_note_LCL467_68_1"><sup>1</sup></a> laudibus. Quem cum hic legisset probassetque,
dum signatur, alterum pari magnitudine, tanta similitudine ut discerni non posset, signatum subiecit,
in quo accuratissime eius avaritiam perfidiamque
<span class="br"></span><span class="lineNumber">3</span><span class="br"></span>accusarat. Hinc<a class="footnoteLink" href="#note_LCL467_68_2" id="target_note_LCL467_68_2"><sup>2</sup></a> Lysander domum cum redisset, postquam de suis rebus gestis apud maximum magistratum quae voluerat dixerat, testimonii loco librum a Pharnabazo datum tradidit. Hunc submoto Lysandro cum ephori cognossent, ipsi legendum dederunt. Ita ille imprudens ipse suus fuit accusator.</p>
</section><notes><section class="footnotes"><ul><li class="note" id="note_LCL467_68_1"><a class="footnoteCrossrefLink" href="#target_note_LCL467_68_1" title="Click to highlight in text"><sup class="lineRef">1</sup>effert, <span class="italic">B M R</span>; fert, <span class="italic">Dan. P A </span>u.</a></li><script type="text/javascript">document.getElementById('note_LCL467_68_1').style.display = "none";</script><li class="note" id="note_LCL467_68_2"><a class="footnoteCrossrefLink" href="#target_note_LCL467_68_2" title="Click to highlight in text"><sup class="lineRef">2</sup>hinc, <span class="italic">M</span>; hunc, <span class="italic">the other MSS.</span>; <span class="italic">deleted by Fleck.</span></a></li><script type="text/javascript">document.getElementById('note_LCL467_68_2').style.display = "none";</script></ul></section></notes></section>