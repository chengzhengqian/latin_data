<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

quam simpliciter gestum est. Voluerunt enim antequam conscenderent, exonerare capita molesto et supervacuo pondere, sed celerior ventus distulit curationis propositum. Nec tamen putaverunt ad rem pertinere, ubi inciperent, quod placuerat ut fieret, quia nec omen nec legem navigantium noverant.” “Quid” inquit Lichas “attinuit supplices radere? Nisi forte miserabiliores calvi solent esse. Quamquam quid attinet veritatem per interpretem quaerere? quid dicis tu, latro? quae [sola]<a class="footnoteLink" href="#note_LCL015_258_1" id="target_note_LCL015_258_1"><sup>1</sup></a> salamandra supercilia tua exussit? cui deo crinem vovisti? pharmace, responde.”</p>
<span class="br"></span><span class="lineNumber">108</span><span class="br"></span><p>Obstupueram ego supplicii metu pavidus, nec quid in re manifestissima dicerem inveniebam turbatus &lt;…&gt;<a class="footnoteLink" href="#note_LCL015_258_2" id="target_note_LCL015_258_2"><sup>2</sup></a> et deformis praeter spoliati capitis dedecus superciliorum etiam aequalis cum fronte calvities, ut nihil nec facere deceret nec dicere. Ut vero spongia uda facies plorantis detersa est et liquefactum per totum os atramentum omnia scilicet<a class="footnoteLink" href="#note_LCL015_258_3" id="target_note_LCL015_258_3"><sup>3</sup></a> lineamenta fuliginea nube confudit, in odium se ira convertit. <span class="italic">&lt;…&gt;</span><a class="footnoteLink" href="#note_LCL015_258_4" id="target_note_LCL015_258_4"><sup>4</sup></a> Negat Eumolpus passurum se, ut quisquam ingenuos contra fas legemque contaminet, interpellatque saevientium minas non solum voce sed etiam manibus. Aderat interpellanti<a class="footnoteLink" href="#note_LCL015_258_5" id="target_note_LCL015_258_5"><sup>5</sup></a> mercennarius comes et unus alterque infirmissimus vector, solacia magis litis quam virium auxilia. Nec quicquam pro me de­precabar,






</p><notes><section class="footnotes"><ul><li class="note" id="note_LCL015_258_1"><a class="footnoteCrossrefLink" href="#target_note_LCL015_258_1" title="Click to highlight in text"><sup class="lineRef">1</sup><span class="italic">deleted by Pithoeus.</span></a></li><script type="text/javascript">document.getElementById('note_LCL015_258_1').style.display = "none";</script><li class="note" id="note_LCL015_258_2"><a class="footnoteCrossrefLink" href="#target_note_LCL015_258_2" title="Click to highlight in text"><sup class="lineRef">2</sup><span class="italic">Lacuna indicated by Buecheler.</span></a></li><script type="text/javascript">document.getElementById('note_LCL015_258_2').style.display = "none";</script><li class="note" id="note_LCL015_258_3"><a class="footnoteCrossrefLink" href="#target_note_LCL015_258_3" title="Click to highlight in text"><sup class="lineRef">3</sup><span class="italic">Fuchs would delete</span> scilicet.</a></li><script type="text/javascript">document.getElementById('note_LCL015_258_3').style.display = "none";</script><li class="note" id="note_LCL015_258_4"><a class="footnoteCrossrefLink" href="#target_note_LCL015_258_4" title="Click to highlight in text"><sup class="lineRef">4</sup><span class="italic">Lacuna indicated by Fraenkel.</span></a></li><script type="text/javascript">document.getElementById('note_LCL015_258_4').style.display = "none";</script><li class="note" id="note_LCL015_258_5"><a class="footnoteCrossrefLink" href="#target_note_LCL015_258_5" title="Click to highlight in text"><sup class="lineRef">5</sup>ei [interpellanti] <span class="italic">Müller.</span></a></li><script type="text/javascript">document.getElementById('note_LCL015_258_5').style.display = "none";</script></ul></section></notes></section>