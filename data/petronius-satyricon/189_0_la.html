<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

meos, ne recusent quae iubeo, sed quibus animis devoverint spiritum meum, eisdem etiam corpus consumant”…</p>
<p>Excaecabat pecuniae ingens fama<a class="footnoteLink" href="#note_LCL015_378_1" id="target_note_LCL015_378_1"><sup>1</sup></a> oculos animosque miserorum.</p>
<p>Gorgia paratus erat exsequi …</p>
<p>“De stomachi tui recusatione non habeo quod timeam. Sequetur imperium, si promiseris illi pro unius horae fastidio multorum bonorum pensationem. Operi modo oculos et finge te non humana viscera sed centies sestertium comesse. Accedit huc, quod aliqua inveniemus blandimenta, quibus saporem mutemus. Neque enim ulla caro per se placet, sed arte quadam corrumpitur<a class="footnoteLink" href="#note_LCL015_378_2" id="target_note_LCL015_378_2"><sup>2</sup></a> et stomacho conciliatur averso. Quod si exemplis quoque vis probari consilium, Saguntini obsessi<a class="footnoteLink" href="#note_LCL015_378_3" id="target_note_LCL015_378_3"><sup>3</sup></a> ab Hannibale humanas edere carnes, nec hereditatem exspectabant. Petelini<a class="footnoteLink" href="#note_LCL015_378_4" id="target_note_LCL015_378_4"><sup>4</sup></a> idem fecerunt in ultima fame, nec quicquam aliud in hac epulatione captabant, nisi tantum ne esurirent. Cum esset Numantia a Scipione capta, inventae sunt matres, quae liberorum suorum tenerent semesa in sinu corpora ”…</p>
<notes><section class="footnotes"><ul><li class="note" id="note_LCL015_378_1"><a class="footnoteCrossrefLink" href="#target_note_LCL015_378_1" title="Click to highlight in text"><sup class="lineRef">1</sup>fames <span class="italic">Boschius.</span></a></li><script type="text/javascript">document.getElementById('note_LCL015_378_1').style.display = "none";</script><li class="note" id="note_LCL015_378_2"><a class="footnoteCrossrefLink" href="#target_note_LCL015_378_2" title="Click to highlight in text"><sup class="lineRef">2</sup><span class="italic">Fraenkel suggests</span> conditur <span class="italic">or</span> convertitur, <span class="italic">Müller (in his 1st edition)</span> commendatur.</a></li><script type="text/javascript">document.getElementById('note_LCL015_378_2').style.display = "none";</script><li class="note" id="note_LCL015_378_3"><a class="footnoteCrossrefLink" href="#target_note_LCL015_378_3" title="Click to highlight in text"><sup class="lineRef">3</sup>obsessi <span class="italic">Rittershusius</span>: oppressi.</a></li><script type="text/javascript">document.getElementById('note_LCL015_378_3').style.display = "none";</script><li class="note" id="note_LCL015_378_4"><a class="footnoteCrossrefLink" href="#target_note_LCL015_378_4" title="Click to highlight in text"><sup class="lineRef">4</sup>Petelini <span class="italic">Puteanus</span>: Petavii.</a></li><script type="text/javascript">document.getElementById('note_LCL015_378_4').style.display = "none";</script></ul></section></notes></section>