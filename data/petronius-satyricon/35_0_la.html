<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

habere, nec mehercules sua culpa; ipso enim homo melior non est; sed liberti scelerati, qui omnia ad se fecerunt. Scito autem: sociorum olla male fervet, et ubi semel res inclinata est, amici de medio. Et quam honestam negotiationem exercuit, quod illum sic vides. Libitinarius fuit. Solebat sic cenare, quomodo rex: apros gausapatos, opera pistoria, avis, cocos,<a class="footnoteLink" href="#note_LCL015_70_1" id="target_note_LCL015_70_1"><sup>1</sup></a> pistores. Plus vini sub mensa effundebatur, quam aliquis in cella habet. Phantasia, non homo. Inclinatis quoque rebus suis, cum timeret ne creditores illum conturbare existimarent, hoc titulo auctionem<a class="footnoteLink" href="#note_LCL015_70_2" id="target_note_LCL015_70_2"><sup>2</sup></a> proscripsit: ‘C. Iulius Proculus auctionem faciet rerum supervacuarum.’”</p>
<span class="br"></span><span class="lineNumber">39</span><span class="br"></span><p>Interpellavit tam dulces fabulas Trimalchio; nam iam sublatum erat ferculum, hilaresque convivae vino sermonibusque publicatis operam coeperant dare. Is ergo reclinatus in cubitum “Hoc vinum” inquit “vos oportet suave faciatis. Pisces natare oportet. Rogo, me putatis illa cena esse contentum, quam in theca repositorii videratis? ‘Sic notus Vlixes?’ quid ergo est? Oportet etiam inter cenandum philologiam nosse. Patrono meo ossa bene quiescant, qui me hominem inter homines voluit esse. Nam mihi nihil novi potest afferri, sicut ille † fericulusta mel †<a class="footnoteLink" href="#note_LCL015_70_3" id="target_note_LCL015_70_3"><sup>3</sup></a>
</p><notes><section class="footnotes"><ul><li class="note" id="note_LCL015_70_1"><a class="footnoteCrossrefLink" href="#target_note_LCL015_70_1" title="Click to highlight in text"><sup class="lineRef">1</sup>avis, cocos <span class="italic">Scheffer</span>: viscocos. <span class="italic">There are other conjectures. Jacobs thought</span> opera pistoris <span class="italic">should be deleted.</span></a></li><script type="text/javascript">document.getElementById('note_LCL015_70_1').style.display = "none";</script><li class="note" id="note_LCL015_70_2"><a class="footnoteCrossrefLink" href="#target_note_LCL015_70_2" title="Click to highlight in text"><sup class="lineRef">2</sup>auctionem <span class="italic">Scheffer</span>: caucionem. C. <span class="italic">or</span> T. <span class="italic">before</span> Iulius <span class="italic">was added by Buecheler.</span></a></li><script type="text/javascript">document.getElementById('note_LCL015_70_2').style.display = "none";</script><li class="note" id="note_LCL015_70_3"><a class="footnoteCrossrefLink" href="#target_note_LCL015_70_3" title="Click to highlight in text"><sup class="lineRef">3</sup>fericulus iam <span class="italic">Buecheler. The corruption certainly contains</span> ferculus (<span class="italic">J. F. Gronov</span>). <span class="italic">Studer suggests</span> talem <span class="italic">for</span> ta mel.</a></li><script type="text/javascript">document.getElementById('note_LCL015_70_3').style.display = "none";</script></ul></section></notes></section>