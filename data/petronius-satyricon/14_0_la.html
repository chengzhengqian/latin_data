<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

intravit ipsa, una comitata virgine, sedensque super torum meum diu flevit. Ac ne tunc quidem nos ullum adiecimus verbum, sed attoniti expectavimus lacrimas ad ostentationem doloris paratas. Ut ergo tam ambitiosus detumuit<a class="footnoteLink" href="#note_LCL015_28_1" id="target_note_LCL015_28_1"><sup>1</sup></a> imber, retexit superbum pallio<a class="footnoteLink" href="#note_LCL015_28_2" id="target_note_LCL015_28_2"><sup>2</sup></a> caput et manibus inter se usque ad articulorum strepitum constrictis “Quaenam est” inquit “haec audacia, aut ubi fabulas etiam antecessura latrocinia didicistis? misereor mediusfidius vestri; neque enim impune quisquam quod non licuit, adspexit. Utique nostra regio tam praesentibus plena est numinibus, ut facilius possis deum quam hominem invenire. Ac ne me putetis ultionis causa huc venisse aetate magis vestra commoveor quam iniuria mea. Imprudentes enim, ut adhuc puto, admisistis inexpiabile scelus. Ipsa quidem illa nocte vexata tam periculoso inhorrui frigore, ut tertianae etiam impetum timeam. Et ideo medicinam somnio petii iussaque sum vos perquirere atque impetum morbi monstrata subtilitate lenire. Sed de remedio non tam valde laboro; maior enim in praecordiis dolor saevit, qui me usque ad necessitatem mortis deducit, ne scilicet iuvenili impulsi licentia quod in sacello Priapi vidistis, vulgetis deorumque consilia proferatis in populum. Protendo igitur ad genua vestra supinas manus petoque et oro, ne nocturnas religiones iocum risumque faciatis, neve traducere velitis tot annorum secreta, quae vix tres<a class="footnoteLink" href="#note_LCL015_28_3" id="target_note_LCL015_28_3"><sup>3</sup></a> homines noverunt.”</p>
<span class="br"></span><span class="lineNumber">18</span><span class="br"></span><p>Secundum hanc deprecationem lacrimas rursus



</p><notes><section class="footnotes"><ul><li class="note" id="note_LCL015_28_1"><a class="footnoteCrossrefLink" href="#target_note_LCL015_28_1" title="Click to highlight in text"><sup class="lineRef">1</sup>detumuit <span class="italic">Gruter</span>: detonuit, <span class="italic">which may be right</span>.</a></li><script type="text/javascript">document.getElementById('note_LCL015_28_1').style.display = "none";</script><li class="note" id="note_LCL015_28_2"><a class="footnoteCrossrefLink" href="#target_note_LCL015_28_2" title="Click to highlight in text"><sup class="lineRef">2</sup><span class="italic">Fraenkel would delete</span> superbum, <span class="italic">for which Müller conjectures</span> opertum. <span class="italic">Fuchs deletes</span> pallio.</a></li><script type="text/javascript">document.getElementById('note_LCL015_28_2').style.display = "none";</script><li class="note" id="note_LCL015_28_3"><a class="footnoteCrossrefLink" href="#target_note_LCL015_28_3" title="Click to highlight in text"><sup class="lineRef">3</sup>tres (i.e. iii <span class="italic">for</span> m) <span class="italic">Nisbet.</span> mystae <span class="italic">in margin of l.</span></a></li><script type="text/javascript">document.getElementById('note_LCL015_28_3').style.display = "none";</script></ul></section></notes></section>