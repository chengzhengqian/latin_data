<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

animum dissidentem, coepi somnum obruto tunicula capite mentiri.</p>
<p>Sed repente quasi destruente fortuna constantiam meam eiusmodi vox super constratum puppis congemuit: “ergo me derisit?” Et haec quidem virilis et paene auribus meis familiaris animum palpitantem percussit. Ceterum eadem indignatione mulier lacerata ulterius excanduit et “Si quis deus manibus meis” inquit “Gitona imponeret, quam bene exulem exciperem.”<a class="footnoteLink" href="#note_LCL015_236_1" id="target_note_LCL015_236_1"><sup>1</sup></a> Uterque nostrum tam inexpectato ictus sono amiserat sanguinem. Ego praecipue quasi somnio quodam turbulento circumactus<a class="footnoteLink" href="#note_LCL015_236_2" id="target_note_LCL015_236_2"><sup>2</sup></a> diu vocem collegi tremebundisque manibus Eumolpi iam in soporem labentis laciniam duxi et “Per fidem” inquam “pater, cuius haec navis est, aut quos vehat, dicere potes?” Inquietatus ille moleste tulit et “Hoc erat” inquit “quod placuerat tibi, ut supra constratum<a class="footnoteLink" href="#note_LCL015_236_3" id="target_note_LCL015_236_3"><sup>3</sup></a> navis occuparemus secretissimum locum, ne nos patereris requiescere? Quid porro ad rem pertinet, si dixero Licham Tarentinum esse dominum huiusce navigii, qui Tryphaenam exulem<a class="footnoteLink" href="#note_LCL015_236_4" id="target_note_LCL015_236_4"><sup>4</sup></a> Tarentum <span class="br"></span><span class="lineNumber">101</span><span class="br"></span> ferat?” Intremui post hoc fulmen attonitus, iuguloque detecto “aliquando” inquam “totum me, Fortuna, vicisti.” Nam Giton quidem super pectus meum positus diu animam egit. Deinde ut effusus





</p><notes><section class="footnotes"><ul><li class="note" id="note_LCL015_236_1"><a class="footnoteCrossrefLink" href="#target_note_LCL015_236_1" title="Click to highlight in text"><sup class="lineRef">1</sup>exciperem <span class="italic">in margin of Tornaesius’s edition</span>: exciperent <span class="italic">Reiske</span>: exciperet <span class="italic">L</span>: acciperem <span class="italic">suggests Buecheler.</span></a></li><script type="text/javascript">document.getElementById('note_LCL015_236_1').style.display = "none";</script><li class="note" id="note_LCL015_236_2"><a class="footnoteCrossrefLink" href="#target_note_LCL015_236_2" title="Click to highlight in text"><sup class="lineRef">2</sup>circumactus <span class="italic">Bongars</span>: circumamictus.</a></li><script type="text/javascript">document.getElementById('note_LCL015_236_2').style.display = "none";</script><li class="note" id="note_LCL015_236_3"><a class="footnoteCrossrefLink" href="#target_note_LCL015_236_3" title="Click to highlight in text"><sup class="lineRef">3</sup><span class="italic">Fraenkel would delete</span> supra constratum.</a></li><script type="text/javascript">document.getElementById('note_LCL015_236_3').style.display = "none";</script><li class="note" id="note_LCL015_236_4"><a class="footnoteCrossrefLink" href="#target_note_LCL015_236_4" title="Click to highlight in text"><sup class="lineRef">4</sup><span class="italic">Müller deletes</span> exulem.</a></li><script type="text/javascript">document.getElementById('note_LCL015_236_4').style.display = "none";</script></ul></section></notes></section>