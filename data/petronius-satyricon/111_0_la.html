<section class="div1 language" lang="la"><header><hgroup><h1>Petronius Arbiter</h1></hgroup></header>
<p>ostium cellae meque nihil tale expectantem inclusit, exemitque raptim clavem et ad Gitona investigandum cucurrit.</p>
<p>Inclusus ego suspendio vitam finire constitui. Et iam semicinctio &lt;lecti&gt;<a class="footnoteLink" href="#note_LCL015_222_1" id="target_note_LCL015_222_1"><sup>1</sup></a> stantis ad parietem spondam vinxeram cervicesque nodo condebam,<a class="footnoteLink" href="#note_LCL015_222_2" id="target_note_LCL015_222_2"><sup>2</sup></a> cum reseratis foribus intrat Eumolpus cum Gitone meque a fatali iam meta revocat ad lucem. Giton praecipue ex dolore in rabiem efferatus tollit clamorem, me utraque manu impulsum praecipitat super lectum, “erras” inquit “Encolpi, si putas contingere posse, ut ante moriaris. Prior coepi; in Ascylti hospitio gladium quaesivi. Ego si te non invenissem, periturus per praecipitia<a class="footnoteLink" href="#note_LCL015_222_3" id="target_note_LCL015_222_3"><sup>3</sup></a> fui. Et ut scias non longe esse quaerentibus mortem, specta invicem, quod me spectare voluisti.” Haec locutus mercennario Eumolpi novaculam rapit et semel iterumque cervice percussa ante pedes collabitur nostros. Exclamo ego attonitus, secutusque labentem eodem ferramento ad mortem viam quaero. Sed neque Giton ulla erat suspicione vulneris laesus, neque ego ullum sentiebam dolorem. Rudis enim novacula et in hoc retusa, ut pueris discentibus audaciam tonsoris<a class="footnoteLink" href="#note_LCL015_222_4" id="target_note_LCL015_222_4"><sup>4</sup></a> daret, instruxerat thecam. Ideoque nec mercennarius ad raptum ferramentum expaverat, nec Eumolpus interpellaverat mimicam mortem.</p>
<span class="br"></span><span class="lineNumber">95 LO</span><span class="br"></span><p>| Dum haec fabula inter amantes luditur, deversitor cum parte cenulae intervenit, contemplatusque foedissimam volutationem iacentium “rogo” inquit





</p><notes><section class="footnotes"><ul><li class="note" id="note_LCL015_222_1"><a class="footnoteCrossrefLink" href="#target_note_LCL015_222_1" title="Click to highlight in text"><sup class="lineRef">1</sup>lecti <span class="italic">added by Buecheler.</span></a></li><script type="text/javascript">document.getElementById('note_LCL015_222_1').style.display = "none";</script><li class="note" id="note_LCL015_222_2"><a class="footnoteCrossrefLink" href="#target_note_LCL015_222_2" title="Click to highlight in text"><sup class="lineRef">2</sup>indebam <span class="italic">Burman.</span></a></li><script type="text/javascript">document.getElementById('note_LCL015_222_2').style.display = "none";</script><li class="note" id="note_LCL015_222_3"><a class="footnoteCrossrefLink" href="#target_note_LCL015_222_3" title="Click to highlight in text"><sup class="lineRef">3</sup><span class="italic">For</span> per <span class="italic">(added in Tornaesius’ edition)</span> praecipitia <span class="italic">Nisbet proposes</span> praecipiti via.</a></li><script type="text/javascript">document.getElementById('note_LCL015_222_3').style.display = "none";</script><li class="note" id="note_LCL015_222_4"><a class="footnoteCrossrefLink" href="#target_note_LCL015_222_4" title="Click to highlight in text"><sup class="lineRef">4</sup><span class="italic">Fraenkel would delete</span> tonsoris.</a></li><script type="text/javascript">document.getElementById('note_LCL015_222_4').style.display = "none";</script></ul></section></notes></section>