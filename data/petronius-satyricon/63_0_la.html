<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Dicam tibi, qui de nobis currit et de loco non movetur; qui de nobis crescit et minor fit. Curris, stupes, satagis, tanquam mus in matella. Ergo aut tace aut meliorem noli molestare, qui te natum non putat; nisi si me iudicas anulos buxeos curare, quos amicae tuae involasti. Occuponem<a class="footnoteLink" href="#note_LCL015_126_1" id="target_note_LCL015_126_1"><sup>1</sup></a> propitium. Eamus in forum et pecunias mutuemur: iam scies hoc ferrum fidem habere. Vah, bella res est volpis uda. Ita lucrum faciam et ita bene moriar ut<a class="footnoteLink" href="#note_LCL015_126_2" id="target_note_LCL015_126_2"><sup>2</sup></a> populus per exitum meum iuret, nisi te ubique toga perversa fuero persecutus. Bella res et iste, qui te haec docet, mufrius, non magister. &lt;Nos&gt;<a class="footnoteLink" href="#note_LCL015_126_3" id="target_note_LCL015_126_3"><sup>3</sup></a> didicimus, dicebat enim magister: ‘Sunt vestra salva? recta domum; cave, circumspicias; cave, maiorem maledicas. At nunc mera<a class="footnoteLink" href="#note_LCL015_126_4" id="target_note_LCL015_126_4"><sup>4</sup></a> mapalia; nemo dupundii evadit.’ Ego, quod me sic vides, propter artificium meum diis gratias ago.”</p>
<span class="br"></span><span class="lineNumber">59</span><span class="br"></span><p>Coeperat Ascyltos respondere convicio, sed Trimalchio delectatus colliberti eloquentia “Agite” inquit “scordalias de medio. Suaviter sit potius, et tu, Hermeros, parce adulescentulo. Sanguen illi fervet, <span class="br"></span><span class="lineNumber">HL</span><span class="br"></span> tu melior esto. | Semper in hac re qui vincitur, vincit.









</p><notes><section class="footnotes"><ul><li class="note" id="note_LCL015_126_1"><a class="footnoteCrossrefLink" href="#target_note_LCL015_126_1" title="Click to highlight in text"><sup class="lineRef">1</sup>o bucconem <span class="italic">Heinsius</span>: o cleponem <span class="italic">Reinesius.</span></a></li><script type="text/javascript">document.getElementById('note_LCL015_126_1').style.display = "none";</script><li class="note" id="note_LCL015_126_2"><a class="footnoteCrossrefLink" href="#target_note_LCL015_126_2" title="Click to highlight in text"><sup class="lineRef">2</sup>ut <span class="italic">Heinsius</span>: aut.</a></li><script type="text/javascript">document.getElementById('note_LCL015_126_2').style.display = "none";</script><li class="note" id="note_LCL015_126_3"><a class="footnoteCrossrefLink" href="#target_note_LCL015_126_3" title="Click to highlight in text"><sup class="lineRef">3</sup>&lt;nos&gt; <span class="italic">added by Jacobs who reads</span> nos magis. <span class="italic">Heraeus reads</span> nos aliter.</a></li><script type="text/javascript">document.getElementById('note_LCL015_126_3').style.display = "none";</script><li class="note" id="note_LCL015_126_4"><a class="footnoteCrossrefLink" href="#target_note_LCL015_126_4" title="Click to highlight in text"><sup class="lineRef">4</sup>at nunc mera <span class="italic">Heraeus, surely rightly; we have</span> mera mapalia <span class="italic">in Seneca, Apocolocyntosis,</span> 9. sat numero <span class="italic">Wehle. There are other suggestions.</span> aut numera <span class="italic">H.</span></a></li><script type="text/javascript">document.getElementById('note_LCL015_126_4').style.display = "none";</script></ul></section></notes></section>