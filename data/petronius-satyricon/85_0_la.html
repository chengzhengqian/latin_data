<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

effundi lucernamque etiam mero spargi. Immo anulum traiecit in dexteram manum et “non sine causa” inquit “hic bucinus signum dedit; nam aut incendium oportet fiat, aut aliquis in vicinia animam abiciet. Longe a nobis. Itaque quisquis hunc indicem attulerit, corollarium accipiet.” Dicto citius de vicinia<a class="footnoteLink" href="#note_LCL015_170_1" id="target_note_LCL015_170_1"><sup>1</sup></a> gallus allatus est, quem Trimalchio &lt;occidi&gt;<a class="footnoteLink" href="#note_LCL015_170_2" id="target_note_LCL015_170_2"><sup>2</sup></a> iussit, ut aeno coctus<a class="footnoteLink" href="#note_LCL015_170_3" id="target_note_LCL015_170_3"><sup>3</sup></a> fieret. Laceratus igitur ab illo doctissimo coco, qui paulo ante de porco aves piscesque fecerat, in caccabum est coniectus. Dumque Daedalus potionem ferventissimam haurit, Fortunata mola buxea piper trivit.</p>
<p>Sumptis igitur matteis respiciens ad familiam Trimalchio “Quid vos” inquit “adhuc non cenastis? Abite, ut alii veniant ad officium.” Subiit igitur alia classis, et illi quidem exclamavere: “Vale Gai,” hi autem: “Ave Gai.” Hinc primum hilaritas nostra turbata est; nam cum puer non inspeciosus inter novos intrasset ministros, invasit eum Trimalchio et osculari diutius coepit. Itaque Fortunata, ut ex aequo ius firmum approbaret, male dicere Trimalchioni<a class="footnoteLink" href="#note_LCL015_170_4" id="target_note_LCL015_170_4"><sup>4</sup></a> coepit et purgamentum dedecusque praedicare, qui non contineret libidinem suam. Ultimo etiam adiecit: “canis.” Trimalchio contra offensus convicio calicem in faciem Fortunatae immisit. Illa, tanquam oculum perdidisset, exclamavit manusque





</p><notes><section class="footnotes"><ul><li class="note" id="note_LCL015_170_1"><a class="footnoteCrossrefLink" href="#target_note_LCL015_170_1" title="Click to highlight in text"><sup class="lineRef">1</sup><span class="italic">Müller deletes</span> de vicinia.</a></li><script type="text/javascript">document.getElementById('note_LCL015_170_1').style.display = "none";</script><li class="note" id="note_LCL015_170_2"><a class="footnoteCrossrefLink" href="#target_note_LCL015_170_2" title="Click to highlight in text"><sup class="lineRef">2</sup>occidi <span class="italic">added by Buecheler, perhaps needlessly.</span></a></li><script type="text/javascript">document.getElementById('note_LCL015_170_2').style.display = "none";</script><li class="note" id="note_LCL015_170_3"><a class="footnoteCrossrefLink" href="#target_note_LCL015_170_3" title="Click to highlight in text"><sup class="lineRef">3</sup>oenococtus <span class="italic">Orioli.</span></a></li><script type="text/javascript">document.getElementById('note_LCL015_170_3').style.display = "none";</script><li class="note" id="note_LCL015_170_4"><a class="footnoteCrossrefLink" href="#target_note_LCL015_170_4" title="Click to highlight in text"><sup class="lineRef">4</sup>Trimalchioni <span class="italic">Buecheler</span>: Trimalchionem.</a></li><script type="text/javascript">document.getElementById('note_LCL015_170_4').style.display = "none";</script></ul></section></notes></section>