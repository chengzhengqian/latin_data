<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

quoque non alium exitum fecit, postquam Aegyptiorum audacia tam magnae artis compendiariam invenit.”</p>
<span class="br"></span><span class="lineNumber">3</span><span class="br"></span><p>Non est passus Agamemnon me diutius declamare in porticu, quam ipse in schola sudaverat, sed “Adulescens” inquit “quoniam sermonem habes non publici saporis et, quod rarissimum est, amas bonam mentem, non fraudabo te arte secreta. Nil mirum &lt;si&gt;<a class="footnoteLink" href="#note_LCL015_6_1" id="target_note_LCL015_6_1"><sup>1</sup></a> in his exercitationibus doctores peccant, qui necesse habent cum insanientibus furere. Nam nisi dixerint quae adulescentuli probent, ut ait Cicero, ‘soli in scholis relinquentur.’ Sicut ficti<a class="footnoteLink" href="#note_LCL015_6_2a" id="target_note_LCL015_6_2a"><sup>2</sup></a> adulatores cum cenas divitum captant, nihil prius meditantur quam id quod putant gratissimum auditoribus fore: nec enim aliter impetrabunt quod petunt, nisi quasdam insidias auribus fecerint: sic eloquentiae magister, nisi tanquam piscator eam imposuerit hamis escam, quam scierit appetituros esse pisciculos, <span class="br"></span><span class="lineNumber">4</span><span class="br"></span> sine spe praedae morabitur in scopulo. Quid ergo est? Parentes obiurgatione digni sunt, qui nolunt liberos suos severa lege proficere. Primum enim sic ut omnia, spes quoque suas ambitioni donant. Deinde cum ad vota properant, cruda adhuc studia in forum pellunt et eloquentiam, qua nihil esse maius





</p><notes><section class="footnotes"><ul><li class="note" id="note_LCL015_6_1"><a class="footnoteCrossrefLink" href="#target_note_LCL015_6_1" title="Click to highlight in text"><sup class="lineRef">1</sup>nil mirum &lt;si&gt; <span class="italic">Leo</span> (non m. s. <span class="italic">already Jungermann</span>): nihil nimirum <span class="italic">Buecheler</span>: minimum in <span class="italic">Gulielmius</span>: nimirum.</a></li><script type="text/javascript">document.getElementById('note_LCL015_6_1').style.display = "none";</script><li class="note" id="note_LCL015_6_2a"><a class="footnoteCrossrefLink" href="#target_note_LCL015_6_2a" title="Click to highlight in text"><sup class="lineRef">2</sup><span class="italic">Deleted by Buecheler</span> (<span class="italic">needlessly</span>?).</a></li><script type="text/javascript">document.getElementById('note_LCL015_6_2a').style.display = "none";</script></ul></section></notes></section>