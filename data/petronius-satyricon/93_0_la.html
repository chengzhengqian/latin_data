<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

frueris” inquit “hac praeda, super quam solus incumbis. Partem meam necesse est vel hoc gladio contemptus<a class="footnoteLink" href="#note_LCL015_186_1" id="target_note_LCL015_186_1"><sup>1</sup></a> abscidam.” Idem ego ex altera parte feci et intorto circa brachium pallio composui ad proeliandum gradum. Inter hanc miserorum dementiam infelicissimus puer tangebat utriusque genua cum fletu petebatque suppliciter, ne Thebanum par humilis taberna spectaret, neve sanguine mutuo pollueremus familiaritatis clarissimae sacra. “Quod si utique” proclamabat “facinore opus est, nudo ecce iugulum, convertite huc manus, imprimite mucrones. Ego mori debeo, qui amicitiae sacramentum delevi.” Inhibuimus ferrum post has preces, et prior Ascyltos “ego” inquit “finem discordiae imponam. Puer ipse, quem vult, sequatur, ut sit illi saltem in eligendo fratre [salva]<a class="footnoteLink" href="#note_LCL015_186_2" id="target_note_LCL015_186_2"><sup>2</sup></a> libertas.” Ego &lt;qui&gt;<a class="footnoteLink" href="#note_LCL015_186_3" id="target_note_LCL015_186_3"><sup>3</sup></a> vetustissimam consuetudinem putabam in sanguinis pignus transisse, nihil timui, immo condicionem praecipiti festinatione rapui commisique iudici litem. Qui ne deliberavit quidem, ut videretur cunctatus, verum statim ab extrema parte verbi consurrexit &lt;et&gt;<a class="footnoteLink" href="#note_LCL015_186_4" id="target_note_LCL015_186_4"><sup>4</sup></a> fratrem Ascylton elegit. Fulminatus hac pronuntiatione, sic ut eram, sine gladio<a class="footnoteLink" href="#note_LCL015_186_5" id="target_note_LCL015_186_5"><sup>5</sup></a> in lectulum decidi, et attulissem mihi damnatus manus, si non inimici victoriae invidissem.




</p><notes><section class="footnotes"><ul><li class="note" id="note_LCL015_186_1"><a class="footnoteCrossrefLink" href="#target_note_LCL015_186_1" title="Click to highlight in text"><sup class="lineRef">1</sup>contemptus <span class="italic">Burman</span>: contentus. <span class="italic">Jacobs suggested</span> dimidio contentus.</a></li><script type="text/javascript">document.getElementById('note_LCL015_186_1').style.display = "none";</script><li class="note" id="note_LCL015_186_2"><a class="footnoteCrossrefLink" href="#target_note_LCL015_186_2" title="Click to highlight in text"><sup class="lineRef">2</sup>salva <span class="italic">only in the editions of Tornaesius and Pithoeus and cod. Lambeth. Buecheler deletes.</span></a></li><script type="text/javascript">document.getElementById('note_LCL015_186_2').style.display = "none";</script><li class="note" id="note_LCL015_186_3"><a class="footnoteCrossrefLink" href="#target_note_LCL015_186_3" title="Click to highlight in text"><sup class="lineRef">3</sup>qui <span class="italic">added in Pithoeus’s 2nd edition.</span></a></li><script type="text/javascript">document.getElementById('note_LCL015_186_3').style.display = "none";</script><li class="note" id="note_LCL015_186_4"><a class="footnoteCrossrefLink" href="#target_note_LCL015_186_4" title="Click to highlight in text"><sup class="lineRef">4</sup><span class="italic">Added by Buecheler.</span></a></li><script type="text/javascript">document.getElementById('note_LCL015_186_4').style.display = "none";</script><li class="note" id="note_LCL015_186_5"><a class="footnoteCrossrefLink" href="#target_note_LCL015_186_5" title="Click to highlight in text"><sup class="lineRef">5</sup><span class="italic">Müller deletes</span> sine gladio.</a></li><script type="text/javascript">document.getElementById('note_LCL015_186_5').style.display = "none";</script></ul></section></notes></section>