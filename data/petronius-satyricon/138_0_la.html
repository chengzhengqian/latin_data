<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent noindent">

duorum mihi carissimorum hominum duo funera spectem. Malo mortuum impendere quam vivum occidere.’ Secundum hanc orationem iubet ex arca corpus mariti sui tolli atque illi, quae vacabat, cruci affigi. Usus est miles ingenio prudentissimae feminae, posteroque die populus miratus est, qua ratione mortuus isset in crucem.”</p>
<span class="br"></span><span class="lineNumber">113</span><span class="br"></span><p>Risu excepere fabulam nautae, [et]<a class="footnoteLink" href="#note_LCL015_276_1" id="target_note_LCL015_276_1"><sup>1</sup></a> erubescente non mediocriter Tryphaena vultumque suum super cervicem Gitonis amabiliter ponente. At non Lichas risit, sed iratum commovens caput “Si iustus” inquit “imperator fuisset, debuit patris familiae corpus in monumentum referre, mulierem affigere cruci.”</p>
<p>Non dubie redierat in animum Hedyle<a class="footnoteLink" href="#note_LCL015_276_2" id="target_note_LCL015_276_2"><sup>2</sup></a> expilatumque libidinosa migratione navigium. Sed nec foederis verba permittebant meminisse, nec hilaritas, quae occupaverat mentes, dabat iracundiae locum. Ceterum Tryphaena in gremio Gitonis posita modo implebat osculis pectus, interdum concinnabat spolia <span class="br"></span><span class="lineNumber">L</span><span class="br"></span> tum<a class="footnoteLink" href="#note_LCL015_276_3" id="target_note_LCL015_276_3"><sup>3</sup></a> crinibus vultum. | Ego maestus et impatiens foederis novi non cibum, non potionem capiebam, sed obliquis trucibusque oculis utrumque spectabam. Omnia me oscula vulnerabant, omnes blanditiae, quascunque mulier libidinosa fingebat. Nec tamen adhuc sciebam, utrum magis puero irascerer, quod amicam mihi auferret, an amicae, quod puerum corrumperet: utraque inimicissima oculis meis et captivitate praeterita tristiora. Accedebat huc,




</p><notes><section class="footnotes"><ul><li class="note" id="note_LCL015_276_1"><a class="footnoteCrossrefLink" href="#target_note_LCL015_276_1" title="Click to highlight in text"><sup class="lineRef">1</sup><span class="italic">omitted in the L-tradition.</span></a></li><script type="text/javascript">document.getElementById('note_LCL015_276_1').style.display = "none";</script><li class="note" id="note_LCL015_276_2"><a class="footnoteCrossrefLink" href="#target_note_LCL015_276_2" title="Click to highlight in text"><sup class="lineRef">2</sup>Hedyle <span class="italic">suggests Buecheler</span>: hedile <span class="italic">or</span> edile.</a></li><script type="text/javascript">document.getElementById('note_LCL015_276_2').style.display = "none";</script><li class="note" id="note_LCL015_276_3"><a class="footnoteCrossrefLink" href="#target_note_LCL015_276_3" title="Click to highlight in text"><sup class="lineRef">3</sup><span class="italic">Perhaps</span> spoliati.</a></li><script type="text/javascript">document.getElementById('note_LCL015_276_3').style.display = "none";</script></ul></section></notes></section>