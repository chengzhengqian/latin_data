<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

occurrit nobis ille idem servus, pro quo rogaveramus, et stupentibus spississima basia impegit gratias agens humanitati nostrae. “Ad summam, statim scietis” ait “cui dederitis beneficium. Vinum dominicum ministratoris gratia est” …</p>
<p>Tandem ergo discubuimus pueris Alexandrinis aquam in manus nivatam infundentibus aliisque insequentibus ad pedes ac paronychia cum ingenti subtilitate tollentibus. Ac ne in hoc quidem tam molesto tacebant officio, sed obiter cantabant. Ego experiri volui, an tota familia cantaret, itaque potionem poposci. Paratissimus puer non minus me acido cantico excepit, et quisquis aliquid rogatus erat ut daret … pantomimi chorum, non patris familiae triclinium crederes. Allata est tamen gustatio valde lauta; nam iam omnes discubuerant praeter ipsum Trimalchionem, cui locus novo more primus servabatur. Ceterum in promulsidari asellus erat Corinthius cum bisaccio positus, qui habebat olivas in altera parte albas, in altera nigras. Tegebant asellum duae lances, in quarum marginibus nomen Trimalchionis inscriptum erat et argenti pondus. Ponticuli etiam ferruminati sustinebat glires melle ac papavere sparsos. Fuerunt et tomacula super craticulam argenteam ferventia posita, et infra craticulam<a class="footnoteLink" href="#note_LCL015_54_1" id="target_note_LCL015_54_1"><sup>1</sup></a> Syriaca pruna cum granis Punici mali.</p>
<span class="br"></span><span class="lineNumber">32</span><span class="br"></span><p>In his eramus lautitiis, cum ipse Trimalchio ad


</p><notes><section class="footnotes"><ul><li class="note" id="note_LCL015_54_1"><a class="footnoteCrossrefLink" href="#target_note_LCL015_54_1" title="Click to highlight in text"><sup class="lineRef">1</sup><span class="italic">Müller deletes</span> craticulam.</a></li><script type="text/javascript">document.getElementById('note_LCL015_54_1').style.display = "none";</script></ul></section></notes></section>