<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

corruptae contumeliarumque, quas in Herculis porticu acceperat, turbato vehementius vultu proclamat: “Deos immortales rerum humanarum agere curam, puto, intellexisti, o Tryphaena. Nam imprudentes noxios in nostrum induxere navigium, et quid fecissent, admonuerunt pari somniorum consensu. Ita vide, ut possit illis ignosci, quos ad poenam ipse deus deduxit. Quod ad me attinet, non sum crudelis, sed vereor, ne quod remisero, patiar.” Tam superstitiosa oratione Tryphaena mutata negat se interpellare supplicium, immo accedere etiam iustissimae ultioni. Nec se minus grandi vexatam iniuria quam Licham,<a class="footnoteLink" href="#note_LCL015_254_1" id="target_note_LCL015_254_1"><sup>1</sup></a> cuius pudoris dignitas<a class="footnoteLink" href="#note_LCL015_254_2" id="target_note_LCL015_254_2"><sup>2</sup></a> in contione proscripta sit …</p>
<span class="br"></span><span class="lineNumber">107</span><span class="br"></span><p>“Me, ut puto, hominem non ignotum, elegerunt ad hoc officium [legatum]<a class="footnoteLink" href="#note_LCL015_254_3" id="target_note_LCL015_254_3"><sup>3</sup></a> petieruntque, ut se reconciliarem aliquando amicissimis. Nisi forte putatis iuvenes casu in has plagas incidisse, cum omnis vector nihil prius quaerat, quam cuius se diligentiae credat. Flectite ergo mentes satisfactione lenitas, et patimini liberos homines ire sine iniuria, quo destinarunt.<a class="footnoteLink" href="#note_LCL015_254_4" id="target_note_LCL015_254_4"><sup>4</sup></a> Saevi quoque implacabilesque domini crudelitatem suam impediunt, si quando paenitentia fugitivos reduxit, et dediticiis hostibus parcimus. Quid ultra petitis aut quid vultis? In conspectu vestro supplices





</p><notes><section class="footnotes"><ul><li class="note" id="note_LCL015_254_1"><a class="footnoteCrossrefLink" href="#target_note_LCL015_254_1" title="Click to highlight in text"><sup class="lineRef">1</sup><span class="italic">Fraenkel would delete</span> Licham.</a></li><script type="text/javascript">document.getElementById('note_LCL015_254_1').style.display = "none";</script><li class="note" id="note_LCL015_254_2"><a class="footnoteCrossrefLink" href="#target_note_LCL015_254_2" title="Click to highlight in text"><sup class="lineRef">2</sup><span class="italic">Buecheler conjectures</span> pudor et dignitas: [pudoris] dignitas <span class="italic">Fraenkel</span>: uxoris dignitas <span class="italic">Jacobs.</span></a></li><script type="text/javascript">document.getElementById('note_LCL015_254_2').style.display = "none";</script><li class="note" id="note_LCL015_254_3"><a class="footnoteCrossrefLink" href="#target_note_LCL015_254_3" title="Click to highlight in text"><sup class="lineRef">3</sup><span class="italic">Omitted by Pithoeus and cod. Lambeth.</span></a></li><script type="text/javascript">document.getElementById('note_LCL015_254_3').style.display = "none";</script><li class="note" id="note_LCL015_254_4"><a class="footnoteCrossrefLink" href="#target_note_LCL015_254_4" title="Click to highlight in text"><sup class="lineRef">4</sup>destinarunt <span class="italic">Buecheler</span>: destinant.</a></li><script type="text/javascript">document.getElementById('note_LCL015_254_4').style.display = "none";</script></ul></section></notes></section>