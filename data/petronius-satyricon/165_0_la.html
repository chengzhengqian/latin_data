<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Praxiteles habere Dianam<a class="footnoteLink" href="#note_LCL015_330_1" id="target_note_LCL015_330_1"><sup>1</sup></a> credidit. Iam mentum, iam cervix, iam manus, iam pedum candor intra auri gracile vinculum positus: Parium marmor exstinxerat. Itaque tunc primum Dorida vetus amator contempsi …</p>
<blockquote><p>
<span class="line">Quid factum est, quod tu proiectis, Iuppiter, armis</span><span class="linebreak"></span>
<span class="line indent2">inter caelicolas fabula muta iaces?<a class="footnoteLink" href="#note_LCL015_330_2" id="target_note_LCL015_330_2"><sup>2</sup></a></span><span class="linebreak"></span>
<span class="line">Nunc erat a torva submittere cornua fronte,</span><span class="linebreak"></span>
<span class="line indent2">nunc pluma canos dissimulare tuos.</span><span class="linebreak"></span>
<span class="line">Haec vera est Danae. Tempta modo tangere corpus,</span><span class="linebreak"></span>
<span class="line indent2">iam tua flammifero membra calore fluent …</span><span class="linebreak"></span>
</p></blockquote>
<span class="br"></span><span class="lineNumber">127</span><span class="br"></span><p>Delectata illa risit tam blandum, ut videretur mihi plenum os<a class="footnoteLink" href="#note_LCL015_330_3" id="target_note_LCL015_330_3"><sup>3</sup></a> extra nubem luna proferre. Mox digitis gubernantibus vocem “Si non fastidis” inquit “feminam ornatam et hoc primum anno virum expertam, concilio tibi, o iuvenis, sororem. Habes tu quidem et fratrem, neque enim me piguit inquirere, sed quid prohibet et sororem adoptare? Eodem gradu venio. Tu tantum dignare et meum osculum, cum libuerit, agnoscere.” “Immo ” inquam ego “per formam tuam te rogo, ne fastidias hominem






</p><notes><section class="footnotes"><ul><li class="note" id="note_LCL015_330_1"><a class="footnoteCrossrefLink" href="#target_note_LCL015_330_1" title="Click to highlight in text"><sup class="lineRef">1</sup><span class="italic">Jahn suggested</span> Cnidiam <span class="italic">and (less likely</span>) Dionen, <span class="italic">which is poetic, as</span> Dionaeam <span class="italic">also would be.</span> Dionam <span class="italic">Meyer.</span></a></li><script type="text/javascript">document.getElementById('note_LCL015_330_1').style.display = "none";</script><li class="note" id="note_LCL015_330_2"><a class="footnoteCrossrefLink" href="#target_note_LCL015_330_2" title="Click to highlight in text"><sup class="lineRef">2</sup>iaces <span class="italic">Fraenkel</span>: taces.</a></li><script type="text/javascript">document.getElementById('note_LCL015_330_2').style.display = "none";</script><li class="note" id="note_LCL015_330_3"><a class="footnoteCrossrefLink" href="#target_note_LCL015_330_3" title="Click to highlight in text"><sup class="lineRef">3</sup><span class="italic">For</span> plenum os <span class="italic">l has</span> caput.</a></li><script type="text/javascript">document.getElementById('note_LCL015_330_3').style.display = "none";</script></ul></section></notes></section>