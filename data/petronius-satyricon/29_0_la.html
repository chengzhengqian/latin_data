<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

coeperunt erutaque subinde pavonina ova divisere convivis. Convertit ad hanc scaenam Trimalchio vultum et “Amici” ait “pavonis ova gallinae iussi supponi. Et mehercules timeo ne iam concepti sint; temptemus tamen, si adhuc sorbilia sunt.” Accipimus nos cochlearia non minus selibras pendentia ovaque ex farina pingui figurata pertundimus. Ego quidem paene proieci partem meam, nam videbatur mihi iam in pullum coisse. Deinde ut audivi veterem convivam: “Hic nescio quid boni debet esse,” persecutus putamen manu pinguissimam ficedulam inveni piperato vitello circumdatam.</p>
<span class="br"></span><span class="lineNumber">34</span><span class="br"></span><p>Iam Trimalchio eadem omnia lusu intermisso poposcerat feceratque potestatem clara voce, si quis nostrum iterum vellet mulsum sumere, cum subito signum symphonia datur et gustatoria pariter a choro cantante rapiuntur. Ceterum inter tumultum cum forte paropsis excidisset et puer iacentem sustulisset, animadvertit Trimalchio colaphisque obiurgari puerum ac proicere rursus paropsidem iussit. Insecutus est lecticarius<a class="footnoteLink" href="#note_LCL015_58_1" id="target_note_LCL015_58_1"><sup>1</sup></a> argentumque inter reliqua <span class="br"></span><span class="lineNumber">H</span><span class="br"></span> purgamenta scopis coepit everrere.<a class="footnoteLink" href="#note_LCL015_58_2" id="target_note_LCL015_58_2"><sup>2</sup></a> | Subinde intraverunt duo Aethiopes capillati cum pusillis utribus,





</p><notes><section class="footnotes"><ul><li class="note" id="note_LCL015_58_1"><a class="footnoteCrossrefLink" href="#target_note_LCL015_58_1" title="Click to highlight in text"><sup class="lineRef">1</sup>supellecticarius <span class="italic">conjectures Dousa.</span></a></li><script type="text/javascript">document.getElementById('note_LCL015_58_1').style.display = "none";</script><li class="note" id="note_LCL015_58_2"><a class="footnoteCrossrefLink" href="#target_note_LCL015_58_2" title="Click to highlight in text"><sup class="lineRef">2</sup>everrere <span class="italic">Goes</span>: verrere.</a></li><script type="text/javascript">document.getElementById('note_LCL015_58_2').style.display = "none";</script></ul></section></notes></section>