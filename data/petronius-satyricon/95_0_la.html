<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

quoque confessione dignus exilio, stupro liber, stupro ingenuus, cuius anni ad tesseram venierunt, quem tanquam puellam conduxit etiam qui virum putavit. Quid ille alter? Qui [tamquam]<a class="footnoteLink" href="#note_LCL015_190_1" id="target_note_LCL015_190_1"><sup>1</sup></a> die togae virilis stolam sumpsit, qui ne vir esset, a matre persuasus est, qui opus muliebre in ergastulo fecit, qui postquam conturbavit et libidinis suae solum vertit, reliquit veteris amicitiae nomen et, pro pudor, tanquam mulier secutuleia unius noctis tactu omnia vendidit. Iacent nunc amatores obligati<a class="footnoteLink" href="#note_LCL015_190_2" id="target_note_LCL015_190_2"><sup>2</sup></a> noctibus totis, et forsitan mutuis libidinibus attriti derident solitudinem meam. Sed non impune. Nam aut vir ego liberque non sum, aut noxio sanguine parentabo iniuriae meae.”</p>
<span class="br"></span><span class="lineNumber">82</span><span class="br"></span><p>Haec locutus gladio latus cingor et ne infirmitas militiam perderet, largioribus cibis excito vires. Mox in publicum prosilio furentisque more omnes circumeo porticus. Sed dum attonito vultu efferatoque nihil aliud quam caedem et sanguinem cogito frequentiusque manum ad capulum, quem devoveram, refero, notavit me miles, sive ille planus fuit sive nocturnus grassator, et “Quid tu” inquit “commilito, ex qua legione es aut cuius centuria?” Cum constantissime et centurionem et legionem essem ementitus, “Age ergo” inquit ille “in exercitu vestro phaecasiati milites ambulant?” Cum deinde vultu atque ipsa trepidatione mendacium prodidissem, ponere iussit arma et malo cavere. Despoliatus ergo, immo praecisa ultione retro ad



</p><notes><section class="footnotes"><ul><li class="note" id="note_LCL015_190_1"><a class="footnoteCrossrefLink" href="#target_note_LCL015_190_1" title="Click to highlight in text"><sup class="lineRef">1</sup><span class="italic">Deleted by Gataker.</span></a></li><script type="text/javascript">document.getElementById('note_LCL015_190_1').style.display = "none";</script><li class="note" id="note_LCL015_190_2"><a class="footnoteCrossrefLink" href="#target_note_LCL015_190_2" title="Click to highlight in text"><sup class="lineRef">2</sup>adligati <span class="italic">Buecheler, rightly</span>?</a></li><script type="text/javascript">document.getElementById('note_LCL015_190_2').style.display = "none";</script></ul></section></notes></section>