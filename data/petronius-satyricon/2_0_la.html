<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

omnium<a class="footnoteLink" href="#note_LCL015_4_1" id="target_note_LCL015_4_1"><sup>1</sup></a> eloquentiam perdidistis. Levibus enim atque inanibus sonis ludibria quaedam excitando effecistis, ut corpus orationis enervaretur et caderet. Nondum iuvenes declamationibus continebantur, cum Sophocles aut Euripides invenerunt verba quibus deberent loqui. Nondum umbraticus doctor ingenia deleverat, cum Pindarus novemque lyrici Homericis versibus canere timuerunt. Et ne poetas [quidem]<a class="footnoteLink" href="#note_LCL015_4_2" id="target_note_LCL015_4_2"><sup>2</sup></a> ad testimonium citem, certe neque Platona neque Demosthenen ad hoc genus exercitationis accessisse video.<a class="footnoteLink" href="#note_LCL015_4_3" id="target_note_LCL015_4_3"><sup>3</sup></a> Grandis et ut ita dicam pudica oratio non est maculosa nec turgida, sed naturali pulchritudine exsurgit. Nuper ventosa istaec et enormis loquacitas Athenas ex Asia commigravit animosque iuvenum ad magna surgentes veluti pestilenti quodam sidere afflavit, semelque corrupta eloquentiae regula<a class="footnoteLink" href="#note_LCL015_4_4" id="target_note_LCL015_4_4"><sup>4</sup></a> stetit et obmutuit. Quis postea ad summam<a class="footnoteLink" href="#note_LCL015_4_5" id="target_note_LCL015_4_5"><sup>5</sup></a> Thucydidis, quis Hyperidis ad famam processit? Ac ne carmen quidem sani coloris enituit, sed omnia quasi eodem cibo pasta non potuerunt usque ad senectutem canescere. Pictura








</p><notes><section class="footnotes"><ul><li class="note" id="note_LCL015_4_1"><a class="footnoteCrossrefLink" href="#target_note_LCL015_4_1" title="Click to highlight in text"><sup class="lineRef">1</sup>omnium Î´: omnem.</a></li><script type="text/javascript">document.getElementById('note_LCL015_4_1').style.display = "none";</script><li class="note" id="note_LCL015_4_2"><a class="footnoteCrossrefLink" href="#target_note_LCL015_4_2" title="Click to highlight in text"><sup class="lineRef">2</sup><span class="italic">Deleted by Buecheler.</span></a></li><script type="text/javascript">document.getElementById('note_LCL015_4_2').style.display = "none";</script><li class="note" id="note_LCL015_4_3"><a class="footnoteCrossrefLink" href="#target_note_LCL015_4_3" title="Click to highlight in text"><sup class="lineRef">3</sup>video <span class="italic">Turnebus</span>: et ideo.</a></li><script type="text/javascript">document.getElementById('note_LCL015_4_3').style.display = "none";</script><li class="note" id="note_LCL015_4_4"><a class="footnoteCrossrefLink" href="#target_note_LCL015_4_4" title="Click to highlight in text"><sup class="lineRef">4</sup>regula eloquentia <span class="italic">Haase. There are other conjectures.</span></a></li><script type="text/javascript">document.getElementById('note_LCL015_4_4').style.display = "none";</script><li class="note" id="note_LCL015_4_5"><a class="footnoteCrossrefLink" href="#target_note_LCL015_4_5" title="Click to highlight in text"><sup class="lineRef">5</sup>ad summam quis postea <span class="italic">Scriverius.</span></a></li><script type="text/javascript">document.getElementById('note_LCL015_4_5').style.display = "none";</script></ul></section></notes></section>