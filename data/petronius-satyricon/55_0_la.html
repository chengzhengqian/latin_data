<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

deprehensa et atriensis Baias relegatus; iam reus factus dispensator et iudicium inter cubicularios actum.</p>
<p>Petauristarii autem tandem venerunt. Baro insulsissimus cum scalis constitit puerumque iussit per gradus et in summa parte odaria saltare, circuios deinde ardentes transilire<a class="footnoteLink" href="#note_LCL015_110_1" id="target_note_LCL015_110_1"><sup>1</sup></a> et dentibus amphoram sustinere. Mirabatur haec solus Trimalchio dicebatque ingratum artificium esse. Ceterum duo esse in rebus humanis, quae libentissime spectaret, petauristarios et cornicines;<a class="footnoteLink" href="#note_LCL015_110_2" id="target_note_LCL015_110_2"><sup>2</sup></a> reliqua [animalia]<a class="footnoteLink" href="#note_LCL015_110_3" id="target_note_LCL015_110_3"><sup>3</sup></a> acroamata tricas<a class="footnoteLink" href="#note_LCL015_110_4" id="target_note_LCL015_110_4"><sup>4</sup></a> meras esse. “Nam et comoedos” inquit “emeram, sed malui illos Atellaniam<a class="footnoteLink" href="#note_LCL015_110_5" id="target_note_LCL015_110_5"><sup>5</sup></a> facere et choraulen meum iussi Latine cantare.”</p>
<span class="br"></span><span class="lineNumber">54</span><span class="br"></span><p>Cum maxime haec dicente eo<a class="footnoteLink" href="#note_LCL015_110_6" id="target_note_LCL015_110_6"><sup>6</sup></a> puer &lt;…&gt;<a class="footnoteLink" href="#note_LCL015_110_7" id="target_note_LCL015_110_7"><sup>7</sup></a> Trimalchionis delapsus est. Conclamavit familia, nec minus convivae, non propter hominem tam putidum, cuius etiam cervices fractas libenter vidissent, sed propter malum exitum cenae, ne necesse haberent alienum mortuum plorare. Ipse Trimalchio cum graviter ingemuisset superque brachium tanquam laesum incubuisset, concurrere medici, et inter primos Fortunata crinibus passis cum scypho, miseramque se atque infelicem proclamavit. Nam puer quidem, qui ceciderat, circumibat iam dudum pedes nostros et missionem rogabat. Pessime mihi erat ne his








</p><notes><section class="footnotes"><ul><li class="note" id="note_LCL015_110_1"><a class="footnoteCrossrefLink" href="#target_note_LCL015_110_1" title="Click to highlight in text"><sup class="lineRef">1</sup>transilire <span class="italic">Heinsius</span>: transire.</a></li><script type="text/javascript">document.getElementById('note_LCL015_110_1').style.display = "none";</script><li class="note" id="note_LCL015_110_2"><a class="footnoteCrossrefLink" href="#target_note_LCL015_110_2" title="Click to highlight in text"><sup class="lineRef">2</sup>cornicines <span class="italic">Heinsius</span>: cornices.</a></li><script type="text/javascript">document.getElementById('note_LCL015_110_2').style.display = "none";</script><li class="note" id="note_LCL015_110_3"><a class="footnoteCrossrefLink" href="#target_note_LCL015_110_3" title="Click to highlight in text"><sup class="lineRef">3</sup><span class="italic">Deleted by Buecheler</span>: anomala <span class="italic">or</span> anilia <span class="italic">Heinsius</span>: enim talia <span class="italic">Gilbert.</span></a></li><script type="text/javascript">document.getElementById('note_LCL015_110_3').style.display = "none";</script><li class="note" id="note_LCL015_110_4"><a class="footnoteCrossrefLink" href="#target_note_LCL015_110_4" title="Click to highlight in text"><sup class="lineRef">4</sup>acroamata tricas <span class="italic">Scheffer</span>: cromataricas.</a></li><script type="text/javascript">document.getElementById('note_LCL015_110_4').style.display = "none";</script><li class="note" id="note_LCL015_110_5"><a class="footnoteCrossrefLink" href="#target_note_LCL015_110_5" title="Click to highlight in text"><sup class="lineRef">5</sup>Atellaniam <span class="italic">Buecheler</span>: Atellanam <span class="italic">Scheffer</span>: atellam.</a></li><script type="text/javascript">document.getElementById('note_LCL015_110_5').style.display = "none";</script><li class="note" id="note_LCL015_110_6"><a class="footnoteCrossrefLink" href="#target_note_LCL015_110_6" title="Click to highlight in text"><sup class="lineRef">6</sup>eo <span class="italic">Müller</span>: Gaio.</a></li><script type="text/javascript">document.getElementById('note_LCL015_110_6').style.display = "none";</script><li class="note" id="note_LCL015_110_7"><a class="footnoteCrossrefLink" href="#target_note_LCL015_110_7" title="Click to highlight in text"><sup class="lineRef">7</sup><span class="italic">lacuna indicated by Scheffer.</span></a></li><script type="text/javascript">document.getElementById('note_LCL015_110_7').style.display = "none";</script></ul></section></notes></section>