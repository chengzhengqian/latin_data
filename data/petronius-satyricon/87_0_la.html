<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

flens dixit ac per genium eius Gaium appellando rogare coepit, ut se frangeret.<a class="footnoteLink" href="#note_LCL015_174_1" id="target_note_LCL015_174_1"><sup>1</sup></a> Non tenuit ultra lacrimas Trimalchio et “Rogo” inquit “Habinna, sic peculium tuum fruniscaris: si quid perperam feci, in faciem meam inspue. Puerum basiavi frugalissimum, non propter formam, sed quia frugi est: decem partes dicit,<a class="footnoteLink" href="#note_LCL015_174_2" id="target_note_LCL015_174_2"><sup>2</sup></a> librum ab oculo legit, thraecium<a class="footnoteLink" href="#note_LCL015_174_3" id="target_note_LCL015_174_3"><sup>3</sup></a> sibi de diariis fecit, arcisellium de suo paravit et duas trullas. Non est dignus quem in oculis feram? sed Fortunata vetat. Ita tibi videtur, fulcipedia? suadeo, bonum tuum concoquas, milva, et me non facias<a class="footnoteLink" href="#note_LCL015_174_4" id="target_note_LCL015_174_4"><sup>4</sup></a> ringentem, amasiuncula: alioquin experieris cerebrum meum. Nosti me: quod semel destinavi, clavo tabulari<a class="footnoteLink" href="#note_LCL015_174_5" id="target_note_LCL015_174_5"><sup>5</sup></a> fixum est. Sed vivorum meminerimus. Vos rogo, amici, ut vobis suaviter sit. Nam ego quoque tam fui quam vos estis, sed virtute mea ad hoc perveni. Corcillum est quod homines facit, cetera quisquilia omnia. ‘Bene emo, bene vendo’; alius alia vobis dicet. Felicitate dissilio. Tu autem, sterteia,<a class="footnoteLink" href="#note_LCL015_174_6" id="target_note_LCL015_174_6"><sup>6</sup></a> etiamnum ploras? iam curabo, fatum tuum plores. Sed, ut coeperam dicere, ad hanc me fortunam frugalitas mea perduxit. Tam magnus ex Asia veni, quam hic candelabrus est. Ad summam,







</p><notes><section class="footnotes"><ul><li class="note" id="note_LCL015_174_1"><a class="footnoteCrossrefLink" href="#target_note_LCL015_174_1" title="Click to highlight in text"><sup class="lineRef">1</sup>se frangeret <span class="italic">Heinsius</span>: effrangeret.</a></li><script type="text/javascript">document.getElementById('note_LCL015_174_1').style.display = "none";</script><li class="note" id="note_LCL015_174_2"><a class="footnoteCrossrefLink" href="#target_note_LCL015_174_2" title="Click to highlight in text"><sup class="lineRef">2</sup>didicit <span class="italic">Goes.</span></a></li><script type="text/javascript">document.getElementById('note_LCL015_174_2').style.display = "none";</script><li class="note" id="note_LCL015_174_3"><a class="footnoteCrossrefLink" href="#target_note_LCL015_174_3" title="Click to highlight in text"><sup class="lineRef">3</sup>Thraecium <span class="italic">or</span> thoracium <span class="italic">Orelli</span>: pretium <span class="italic">Scheffer</span>: teruncium <span class="italic">Heinsius</span>: thretium.</a></li><script type="text/javascript">document.getElementById('note_LCL015_174_3').style.display = "none";</script><li class="note" id="note_LCL015_174_4"><a class="footnoteCrossrefLink" href="#target_note_LCL015_174_4" title="Click to highlight in text"><sup class="lineRef">4</sup>facias <span class="italic">Mentel</span>: facies.</a></li><script type="text/javascript">document.getElementById('note_LCL015_174_4').style.display = "none";</script><li class="note" id="note_LCL015_174_5"><a class="footnoteCrossrefLink" href="#target_note_LCL015_174_5" title="Click to highlight in text"><sup class="lineRef">5</sup>trabali <span class="italic">Scheffer.</span></a></li><script type="text/javascript">document.getElementById('note_LCL015_174_5').style.display = "none";</script><li class="note" id="note_LCL015_174_6"><a class="footnoteCrossrefLink" href="#target_note_LCL015_174_6" title="Click to highlight in text"><sup class="lineRef">6</sup>sterceia <span class="italic">Orioli.</span></a></li><script type="text/javascript">document.getElementById('note_LCL015_174_6').style.display = "none";</script></ul></section></notes></section>