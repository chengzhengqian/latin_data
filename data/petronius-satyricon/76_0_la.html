<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

si filiam haberem, auriculas illi praeciderem. Mulieres si non essent, omnia pro luto haberemus; nunc hoc est caldum meiere et frigidum potare.”</p>
<p>Interim mulieres sauciae inter se riserunt ebriaque<a class="footnoteLink" href="#note_LCL015_152_1" id="target_note_LCL015_152_1"><sup>1</sup></a> iunxerunt oscula, dum altera diligentiam matris familiae iactat, altera delicias et indiligentiam viri. Dumque sic cohaerent, Habinnas furtim consurrexit pedesque Fortunatae correptos super lectum immisit. “Au au” illa proclamavit aberrante tunica super genua. Composita ergo in gremio Scintillae incensissimam<a class="footnoteLink" href="#note_LCL015_152_2" id="target_note_LCL015_152_2"><sup>2</sup></a> rubore faciem sudario abscondit.</p>
<span class="br"></span><span class="lineNumber">68</span><span class="br"></span><p>Interposito deinde spatio cum secundas mensas Trimalchio iussisset afferri, sustulerunt servi omnes mensas et alias attulerunt, scobemque croco et minio tinctam sparserunt et, quod nunquam ante videram, ex lapide speculari pulverem tritum. Statim Trimalchio “poteram quidem” inquit “hoc fericulo esse contentus; secundas enim mensas habetis. Sed si quid belli habes, affer.”</p>
<p>Interim puer Alexandrinus, qui caldam ministrabat, luscinias coepit imitari clamante Trimalchione subinde: “Muta.” Ecce alius ludus. Servus qui ad pedes Habinnae sedebat, iussus, credo, a domino suo proclamavit subito canora voce:</p>
<blockquote><p>
<span class="line">“Interea medium Aeneas iam classe tenebat.”</span><span class="linebreak"></span>
</p></blockquote>
<notes><section class="footnotes"><ul><li class="note" id="note_LCL015_152_1"><a class="footnoteCrossrefLink" href="#target_note_LCL015_152_1" title="Click to highlight in text"><sup class="lineRef">1</sup>ebriaque <span class="italic">Müller</span>: ebrieque.</a></li><script type="text/javascript">document.getElementById('note_LCL015_152_1').style.display = "none";</script><li class="note" id="note_LCL015_152_2"><a class="footnoteCrossrefLink" href="#target_note_LCL015_152_2" title="Click to highlight in text"><sup class="lineRef">2</sup>incensissimam <span class="italic">or</span> indecentissimam <span class="italic">Reinesius</span>: indecens imam.</a></li><script type="text/javascript">document.getElementById('note_LCL015_152_2').style.display = "none";</script></ul></section></notes></section>