<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

resolutam modo nato flore honorabat. Inter quos etiam pictorum<a class="footnoteLink" href="#note_LCL015_194_1" id="target_note_LCL015_194_1"><sup>1</sup></a> amantium vultus tanquam in solitudine exclamavi: “Ergo amor etiam deos tangit. Iuppiter in caelo suo non invenit quod diligeret, sed<a class="footnoteLink" href="#note_LCL015_194_2" id="target_note_LCL015_194_2"><sup>2</sup></a> peccaturus in terris nemini tamen iniuriam fecit. Hylan Nympha praedata imperasset amori suo, si venturum ad interdictum Herculem credidisset. Apollo pueri umbram revocavit in florem; [et]<a class="footnoteLink" href="#note_LCL015_194_3" id="target_note_LCL015_194_3"><sup>3</sup></a> omnes [fabulae quoque]<a class="footnoteLink" href="#note_LCL015_194_4" id="target_note_LCL015_194_4"><sup>4</sup></a> sine aemulo habuerunt complexus. At ego in societatem recepi hospitem Lycurgo crudeliorem.”</p>
<p>Ecce autem, ego dum cum ventis litigo, intravit pinacothecam senex canus, exercitati vultus et qui videretur nescio quid magnum promittere, sed cultu non proinde speciosus, ut facile appareret eum &lt;ex&gt;<a class="footnoteLink" href="#note_LCL015_194_5" id="target_note_LCL015_194_5"><sup>5</sup></a> hac nota litteratorum esse, quos odisse divites solent. Is ergo ad latus constitit meum …</p>
<p>“Ego” inquit “poeta sum et ut spero, non humillimi spiritus, si modo coronis aliquid credendum est, quas etiam ad immeritos<a class="footnoteLink" href="#note_LCL015_194_6" id="target_note_LCL015_194_6"><sup>6</sup></a> deferre gratia solet. ‘Quare ergo’ inquis ‘tam male vestitus es?’ Propter hoc ipsum. Amor ingenii neminem unquam divitem fecit.</p>
<blockquote><p>
<span class="br"></span><span class="lineNumber">LO</span><span class="br"></span><span class="line">| Qui pelago credit, magno se faenore tollit;</span><span class="linebreak"></span>
<span class="line">qui pugnas et castra petit, praecingitur auro;</span><span class="linebreak"></span>
<span class="line">vilis adulator picto iacet ebrius ostro,</span><span class="linebreak"></span>
<span class="line">et qui sollicitat nuptas, ad praemia peccat:</span><span class="linebreak"></span>
</p></blockquote>
<notes><section class="footnotes"><ul><li class="note" id="note_LCL015_194_1"><a class="footnoteCrossrefLink" href="#target_note_LCL015_194_1" title="Click to highlight in text"><sup class="lineRef">1</sup><span class="italic">Fraenkel would delete</span> etiam pictorum.</a></li><script type="text/javascript">document.getElementById('note_LCL015_194_1').style.display = "none";</script><li class="note" id="note_LCL015_194_2"><a class="footnoteCrossrefLink" href="#target_note_LCL015_194_2" title="Click to highlight in text"><sup class="lineRef">2</sup>diligeret <span class="italic">P. Daniel and</span> sed <span class="italic">Jacobs</span>: eligeret et.</a></li><script type="text/javascript">document.getElementById('note_LCL015_194_2').style.display = "none";</script><li class="note" id="note_LCL015_194_3"><a class="footnoteCrossrefLink" href="#target_note_LCL015_194_3" title="Click to highlight in text"><sup class="lineRef">3</sup><span class="italic">Deleted by Fraenkel.</span></a></li><script type="text/javascript">document.getElementById('note_LCL015_194_3').style.display = "none";</script><li class="note" id="note_LCL015_194_4"><a class="footnoteCrossrefLink" href="#target_note_LCL015_194_4" title="Click to highlight in text"><sup class="lineRef">4</sup><span class="italic">Deleted by Fraenkel.</span></a></li><script type="text/javascript">document.getElementById('note_LCL015_194_4').style.display = "none";</script><li class="note" id="note_LCL015_194_5"><a class="footnoteCrossrefLink" href="#target_note_LCL015_194_5" title="Click to highlight in text"><sup class="lineRef">5</sup><span class="italic">Added by Dousa.</span></a></li><script type="text/javascript">document.getElementById('note_LCL015_194_5').style.display = "none";</script><li class="note" id="note_LCL015_194_6"><a class="footnoteCrossrefLink" href="#target_note_LCL015_194_6" title="Click to highlight in text"><sup class="lineRef">6</sup>immeritos <span class="italic">suggests Buecheler</span>: imperitos.</a></li><script type="text/javascript">document.getElementById('note_LCL015_194_6').style.display = "none";</script></ul></section></notes></section>