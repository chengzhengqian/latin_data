<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

homo. Volueris, de vulva<a class="footnoteLink" href="#note_LCL015_158_1" id="target_note_LCL015_158_1"><sup>1</sup></a> faciet piscem, de lardo palumbum, de perna turturem, de colaepio gallinam. Et ideo ingenio meo impositum est illi nomen bellissimum; nam Daedalus vocatur. Et quia bonam mentem habet, attuli illi Roma munus cultros Norico ferro.” Quos statim iussit afferri inspectosque miratus est. Etiam nobis potestatem fecit, ut mucronem ad buccam probaremus.</p>
<p>Subito intraverunt duo servi, tanquam qui rixam ad lacum fecissent; certe in collo<a class="footnoteLink" href="#note_LCL015_158_2" id="target_note_LCL015_158_2"><sup>2</sup></a> adhuc amphoras habebant. Cum ergo Trimalchio ius inter litigantes diceret, neuter sententiam tulit decernentis, sed alterius amphoram fuste percussit. Consternati nos insolentia ebriorum intentavimus oculos in proeliantes notavimusque ostrea pectinesque e gastris<a class="footnoteLink" href="#note_LCL015_158_3" id="target_note_LCL015_158_3"><sup>3</sup></a> labentia, quae collecta puer lance circumtulit. Has lautitias aequavit ingeniosus cocus; in craticula enim argentea cochleas attulit et tremula taeterrimaque voce cantavit.</p>
<p>Pudet referre, quae secuntur: inaudito enim more pueri capillati attulerunt unguentum in argentea pelve pedesque recumbentium unxerunt, cum ante crura talosque corollis vinxissent. Hinc ex eodem unguento in vinarium atque lucernam aliquantum<a class="footnoteLink" href="#note_LCL015_158_4" id="target_note_LCL015_158_4"><sup>4</sup></a> est infusum.</p>
<p>Iam coeperat Fortunata velle saltare, iam Scintilla





</p><notes><section class="footnotes"><ul><li class="note" id="note_LCL015_158_1"><a class="footnoteCrossrefLink" href="#target_note_LCL015_158_1" title="Click to highlight in text"><sup class="lineRef">1</sup>vulva <span class="italic">Hadrianides</span>: bulba <span class="italic">Scheffer</span>: bulla.</a></li><script type="text/javascript">document.getElementById('note_LCL015_158_1').style.display = "none";</script><li class="note" id="note_LCL015_158_2"><a class="footnoteCrossrefLink" href="#target_note_LCL015_158_2" title="Click to highlight in text"><sup class="lineRef">2</sup>collo <span class="italic">Heinsius</span>: iugo <span class="italic">Fröhner</span>: loro <span class="italic">Muncker</span>: loco.</a></li><script type="text/javascript">document.getElementById('note_LCL015_158_2').style.display = "none";</script><li class="note" id="note_LCL015_158_3"><a class="footnoteCrossrefLink" href="#target_note_LCL015_158_3" title="Click to highlight in text"><sup class="lineRef">3</sup>gastris <span class="italic">Muncker</span>: castris.</a></li><script type="text/javascript">document.getElementById('note_LCL015_158_3').style.display = "none";</script><li class="note" id="note_LCL015_158_4"><a class="footnoteCrossrefLink" href="#target_note_LCL015_158_4" title="Click to highlight in text"><sup class="lineRef">4</sup>aliquantum <span class="italic">Heinsius</span>: liquatum.</a></li><script type="text/javascript">document.getElementById('note_LCL015_158_4').style.display = "none";</script></ul></section></notes></section>