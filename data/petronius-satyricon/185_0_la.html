<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

osculum capere, si illud caeleste ac divinum pectus amplecti forsitan rediret hoc corpus ad vires et resipiscerent partes veneficio, credo, sopitae. Nec me contumeliae lassant: quod verberatus sum, nescio; quod eiectus sum, lusum puto. Modo redire in gratiam liceat”…</p>
<span class="br"></span><span class="lineNumber">139</span><span class="br"></span><p>Torum frequenti tractatione<a class="footnoteLink" href="#note_LCL015_370_1" id="target_note_LCL015_370_1"><sup>1</sup></a> vexavi, amoris mei quasi quandam imaginem …</p>
<blockquote><p>
<span class="line">“Non solum me numen et implacabile fatum</span><span class="linebreak"></span>
<span class="line">persequitur. Prius Inachia Tirynthius ora</span><span class="linebreak"></span>
<span class="line">exagitatus onus caeli tulit, ante profanam</span><span class="linebreak"></span>
<span class="line">Laomedon gemini satiavit numinis iram,</span><span class="linebreak"></span>
<span class="line">Iunonem Pelias sensit, tulit inscius arma</span><span class="linebreak"></span>
<span class="line">Telephus et regnum Neptuni pavit<a class="footnoteLink" href="#note_LCL015_370_2" id="target_note_LCL015_370_2"><sup>2</sup></a> Vlixes.</span><span class="linebreak"></span>
<span class="line">Me quoque per terras, per cani Nereos aequor</span><span class="linebreak"></span>
<span class="line">Hellespontiaci sequitur gravis ira Priapi”…</span><span class="linebreak"></span>
</p></blockquote>
<p>Quaerere a Gitone meo coepi, num aliquis me quaesisset. “Nemo” inquit “hodie. Sed hesterno die mulier quaedam haud inculta ianuam intravit, cumque diu mecum esset locuta et me accersito sermone lassasset, ultimo coepit dicere, te noxam meruisse daturumque serviles poenas, si laesus in querella perseverasset”…</p>
<notes><section class="footnotes"><ul><li class="note" id="note_LCL015_370_1"><a class="footnoteCrossrefLink" href="#target_note_LCL015_370_1" title="Click to highlight in text"><sup class="lineRef">1</sup>iactatione <span class="italic">Jungermann.</span></a></li><script type="text/javascript">document.getElementById('note_LCL015_370_1').style.display = "none";</script><li class="note" id="note_LCL015_370_2"><a class="footnoteCrossrefLink" href="#target_note_LCL015_370_2" title="Click to highlight in text"><sup class="lineRef">2</sup>pavit <span class="italic">Pithoeus’s 2nd edition</span>: cavit.</a></li><script type="text/javascript">document.getElementById('note_LCL015_370_2').style.display = "none";</script></ul></section></notes></section>