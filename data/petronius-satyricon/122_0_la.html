<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Quid facturi sumus? Vestes quoque diutius vinetas ruga consumit, et chartae alligatae mutant figuram. Iuvenes adhuc laboris expertes statuarum ritu patiemur pannos et vincla?” …</p>
<p>“Adhuc aliquod iter salutis quaerendum est. Inspicite, quod ego inveni. Eumolpus tanquam litterarum studiosus utique atramentum habet. Hoc ergo remedio mutemus colores a capillis usque ad ungues. Ita tanquam servi Aethiopes et praesto tibi erimus sine tormentorum iniuria hilares, et permutato colore imponemus inimicis.” “Quidni?” inquit Giton “etiam circumcide nos, ut Iudaei videamur, et pertunde aures, ut imitemur Arabes, et increta facies, ut suos Gallia cives putet: tanquam hic solus color figuram possit pervertere et non multa una oporteat consentiant &lt;ut&gt; omni ratione mendacium<a class="footnoteLink" href="#note_LCL015_244_1a" id="target_note_LCL015_244_1a"><sup>1</sup></a> constet. Puta infectam medicamine faciem diutius durare posse; finge nec aquae asperginem imposituram aliquam corpori maculam, nec vestem atramento adhaesuram, quod frequenter etiam non accersito ferrumine infigitur:<a class="footnoteLink" href="#note_LCL015_244_2" id="target_note_LCL015_244_2"><sup>2</sup></a> age, numquid et labra possumus tumore taeterrimo implere? Numquid et crines calamistro convertere? Numquid et frontes cicatricibus scindere? Numquid et crura in orbem pandere? Numquid et talos ad terram deducere? Numquid et barbam peregrina ratione figurare? Color arte compositus inquinat corpus, non mutat.


</p><notes><section class="footnotes"><ul><li class="note" id="note_LCL015_244_1a"><a class="footnoteCrossrefLink" href="#target_note_LCL015_244_1a" title="Click to highlight in text"><sup class="lineRef">1</sup><span class="italic">The tradition for the whole passage here has</span>: pervertere et non multa una oportet consentiant et non natione (ratione <span class="italic">Pithoeus’s 2nd edition)</span> mendacium constet. <span class="italic">On Fraenkel’s authority Müller in his 1st edition deletes the first</span> et non <span class="italic">and</span> una; <span class="italic">and he also deletes</span> et non natione. <span class="italic">In his 2nd edition he revises his opinion, and reads</span> pervertere et non multa una oporteat consentiant ut omni ratione mendacium. (oporteat <span class="italic">taken with</span> tamquam <span class="italic">above Heinsius)</span>: ut omni <span class="italic">Crusius for the second</span> et non.</a></li><script type="text/javascript">document.getElementById('note_LCL015_244_1a').style.display = "none";</script><li class="note" id="note_LCL015_244_2"><a class="footnoteCrossrefLink" href="#target_note_LCL015_244_2" title="Click to highlight in text"><sup class="lineRef">2</sup><span class="italic">Stephanie West would delete the clause</span> quod … infigitur.</a></li><script type="text/javascript">document.getElementById('note_LCL015_244_2').style.display = "none";</script></ul></section></notes></section>