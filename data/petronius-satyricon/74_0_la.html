<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

certe betam<a class="footnoteLink" href="#note_LCL015_148_1" id="target_note_LCL015_148_1"><sup>1</sup></a> et panem autopyrum de suo sibi, quem ego malo quam candidum; et vires facit, et cum mea re [causa]<a class="footnoteLink" href="#note_LCL015_148_2" id="target_note_LCL015_148_2"><sup>2</sup></a> facio, non ploro. Sequens ferculum fuit scriblita<a class="footnoteLink" href="#note_LCL015_148_3" id="target_note_LCL015_148_3"><sup>3</sup></a> frigida et super mel caldum infusum excellente Hispanum. Itaque de scriblita quidem non minimum edi, de melle me usque tetigi. Circa cicer et lupinum, calvae arbitratu et mala singula. Ego tamen duo sustuli et ecce in mappa alligata habeo; nam si aliquid muneris meo vernulae non tulero, habebo convicium. Bene me admonet domina mea. In prospectu habuimus ursinae frustum, de quo cum imprudens Scintilla gustasset, paene intestina sua vomuit; ego contra plus libram comedi, nam ipsum aprum sapiebat. Et si, inquam, ursus homuncionem comest, quanto magis homuncio debet ursum comesse? In summo habuimus caseum mollem ex sapa et cocleas singulas et cordae<a class="footnoteLink" href="#note_LCL015_148_4" id="target_note_LCL015_148_4"><sup>4</sup></a> frusta et hepatia in catillis et ova pilleata et rapam et senape et catillum concacatum, pax Palamedes.<a class="footnoteLink" href="#note_LCL015_148_5" id="target_note_LCL015_148_5"><sup>5</sup></a> Etiam in alveo circumlata sunt oxycomina, unde quidam etiam improbe ternos pugnos<a class="footnoteLink" href="#note_LCL015_148_6" id="target_note_LCL015_148_6"><sup>6</sup></a> sustulerunt. <span class="br"></span><span class="lineNumber">67</span><span class="br"></span> Nam pernae missionem dedimus. Sed narra mihi, Gai, rogo, Fortunata quare non recumbit?” “Quomodo nosti” inquit “illam” Trimalchio “nisi argentum composuerit, nisi reliquias pueris diviserit, aquam in os suum non coniciet.” “Atqui” respondit







</p><notes><section class="footnotes"><ul><li class="note" id="note_LCL015_148_1"><a class="footnoteCrossrefLink" href="#target_note_LCL015_148_1" title="Click to highlight in text"><sup class="lineRef">1</sup>cerebellam <span class="italic">Fröhner.</span></a></li><script type="text/javascript">document.getElementById('note_LCL015_148_1').style.display = "none";</script><li class="note" id="note_LCL015_148_2"><a class="footnoteCrossrefLink" href="#target_note_LCL015_148_2" title="Click to highlight in text"><sup class="lineRef">2</sup><span class="italic">deleted by Buecheler.</span></a></li><script type="text/javascript">document.getElementById('note_LCL015_148_2').style.display = "none";</script><li class="note" id="note_LCL015_148_3"><a class="footnoteCrossrefLink" href="#target_note_LCL015_148_3" title="Click to highlight in text"><sup class="lineRef">3</sup>scriblita <span class="italic">here and in the next sentence ed. Patav.</span>: sciribilita.</a></li><script type="text/javascript">document.getElementById('note_LCL015_148_3').style.display = "none";</script><li class="note" id="note_LCL015_148_4"><a class="footnoteCrossrefLink" href="#target_note_LCL015_148_4" title="Click to highlight in text"><sup class="lineRef">4</sup>fordae <span class="italic">Heinsius</span>: cordis <span class="italic">Scheffer.</span></a></li><script type="text/javascript">document.getElementById('note_LCL015_148_4').style.display = "none";</script><li class="note" id="note_LCL015_148_5"><a class="footnoteCrossrefLink" href="#target_note_LCL015_148_5" title="Click to highlight in text"><sup class="lineRef">5</sup>concacatum <span class="italic">Burman</span>: concagatum. <span class="italic">Perhaps</span> anguillam conchas garum, mox pelamidas.</a></li><script type="text/javascript">document.getElementById('note_LCL015_148_5').style.display = "none";</script><li class="note" id="note_LCL015_148_6"><a class="footnoteCrossrefLink" href="#target_note_LCL015_148_6" title="Click to highlight in text"><sup class="lineRef">6</sup>improbe ternos pugnos <span class="italic">Buecheler</span>: improbi t.p. <span class="italic">Jak. Gronov</span>: improbiter nos pugno.</a></li><script type="text/javascript">document.getElementById('note_LCL015_148_6').style.display = "none";</script></ul></section></notes></section>