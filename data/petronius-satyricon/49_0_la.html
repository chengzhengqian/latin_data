<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

salivam facit, in suburbano nascitur eo,<a class="footnoteLink" href="#note_LCL015_98_1" id="target_note_LCL015_98_1"><sup>1</sup></a> quod ego adhuc non novi. Dicitur confine esse Tarraciniensibus et Tarentinis. Nunc coniungere agellis Siciliam volo, ut cum Africam libuerit ire, per meos fines navigem. Sed narra tu mihi, Agamemnon, quam controversiam hodie declamasti? Ego etiam<a class="footnoteLink" href="#note_LCL015_98_2" id="target_note_LCL015_98_2"><sup>2</sup></a> si causas non ago, in domusionem<a class="footnoteLink" href="#note_LCL015_98_3" id="target_note_LCL015_98_3"><sup>3</sup></a> tamen litteras didici. Et ne me putes studia fastiditum, II<a class="footnoteLink" href="#note_LCL015_98_4" id="target_note_LCL015_98_4"><sup>4</sup></a> bybliothecas habeo, unam Graecam, alteram Latinam. Dic ergo, si me amas, peristasim declamationis tuae.” Cum dixisset Agamemnon: “Pauper et dives inimici erant,” ait Trimalchio “Quid est pauper?” “Urbane” inquit Agamemnon et nescio quam controversiam exposuit. Statim Trimalchio “Hoc” inquit “si factum est, controversia non est; si factum non est, nihil est.” Haec aliaque cum effusissimis prosequeremur laudationibus, “Rogo” inquit “Agamemnon mihi carissime, numquid duodecim aerumnas Herculis tenes, aut de Vlixe fabulam, quemadmodum illi Cyclops † pollicem forcipe<a class="footnoteLink" href="#note_LCL015_98_5" id="target_note_LCL015_98_5"><sup>5</sup></a> extorsit? † Solebam haec ego










</p><notes><section class="footnotes"><ul><li class="note" id="note_LCL015_98_1"><a class="footnoteCrossrefLink" href="#target_note_LCL015_98_1" title="Click to highlight in text"><sup class="lineRef">1</sup>meo <span class="italic">Goes.</span></a></li><script type="text/javascript">document.getElementById('note_LCL015_98_1').style.display = "none";</script><li class="note" id="note_LCL015_98_2"><a class="footnoteCrossrefLink" href="#target_note_LCL015_98_2" title="Click to highlight in text"><sup class="lineRef">2</sup>etiam <span class="italic">Wehle</span>: autem.</a></li><script type="text/javascript">document.getElementById('note_LCL015_98_2').style.display = "none";</script><li class="note" id="note_LCL015_98_3"><a class="footnoteCrossrefLink" href="#target_note_LCL015_98_3" title="Click to highlight in text"><sup class="lineRef">3</sup>domusionem <span class="italic">Wehle</span>: divisione.</a></li><script type="text/javascript">document.getElementById('note_LCL015_98_3').style.display = "none";</script><li class="note" id="note_LCL015_98_4"><a class="footnoteCrossrefLink" href="#target_note_LCL015_98_4" title="Click to highlight in text"><sup class="lineRef">4</sup>duas <span class="italic">Mentel</span>: II <span class="italic">Buecheler</span>: tres.</a></li><script type="text/javascript">document.getElementById('note_LCL015_98_4').style.display = "none";</script><li class="note" id="note_LCL015_98_5"><a class="footnoteCrossrefLink" href="#target_note_LCL015_98_5" title="Click to highlight in text"><sup class="lineRef">5</sup><span class="italic">H has</span> pollicem poricino extorsit <span class="italic">for which various emendations have been proposed,</span> forcipe <span class="italic">or</span> per iocum <span class="italic">Studer. Delete perhaps</span> poricino <span class="italic">(so Fuchs). The word may hide</span> periculum <span class="italic"> ‘the quick’ under finger-nails</span>—cf. <span class="italic">Fragment III</span> ad periculum.</a></li><script type="text/javascript">document.getElementById('note_LCL015_98_5').style.display = "none";</script></ul></section></notes></section>