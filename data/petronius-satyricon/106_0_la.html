<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

profugit. Timui ego, ne me poetam vocaret.<a class="footnoteLink" href="#note_LCL015_212_1" id="target_note_LCL015_212_1"><sup>1</sup></a> Itaque subsecutus fugientem ad litus perveni, et ut primum extra teli coniectum licuit consistere, “Rogo” inquam “quid tibi vis cum isto morbo? Minus quam duabus horis mecum moraris, et saepius poetice quam humane locutus es. Itaque non miror, si te populus lapidibus persequitur. Ego quoque sinum meum saxis onerabo, ut quotiescunque coeperis a te exire, sanguinem tibi a capite mittam.” Movit ille vultum et “O mi” inquit “adulescens, non hodie primus auspicatus sum. Immo quoties theatrum, ut recitarem aliquid, intravi, hac<a class="footnoteLink" href="#note_LCL015_212_2" id="target_note_LCL015_212_2"><sup>2</sup></a> me adventicia excipere frequentia solet. Ceterum ne [et]<a class="footnoteLink" href="#note_LCL015_212_3" id="target_note_LCL015_212_3"><sup>3</sup></a> tecum quoque habeam rixandum, toto die me ab hoc cibo<a class="footnoteLink" href="#note_LCL015_212_4" id="target_note_LCL015_212_4"><sup>4</sup></a> abstinebo.” “Immo” inquam ego “si eiuras hodiernam bilem, una cenabimus” …</p>
<p>Mando aedicularum custodi cenulae officium …</p>
<span class="br"></span><span class="lineNumber">91</span><span class="br"></span><p>Video Gitona cum linteis et strigilibus parieti applicitum tristem confusumque. Scires, non libenter servire. Itaque ut experimentum oculorum caperem &lt;…&gt;<a class="footnoteLink" href="#note_LCL015_212_5" id="target_note_LCL015_212_5"><sup>5</sup></a> convertit ille solutum gaudio vultum et “Miserere” inquit “frater. Ubi arma non sunt, libere loquor. Eripe me latroni cruento et qualibet saevitia paenitentiam iudicis tui puni. Satis magnum erit misero solacium, tua voluntate cecidisse.”






</p><notes><section class="footnotes"><ul><li class="note" id="note_LCL015_212_1"><a class="footnoteCrossrefLink" href="#target_note_LCL015_212_1" title="Click to highlight in text"><sup class="lineRef">1</sup><span class="italic">Müller emends to</span> pro poeta mulcarent.</a></li><script type="text/javascript">document.getElementById('note_LCL015_212_1').style.display = "none";</script><li class="note" id="note_LCL015_212_2"><a class="footnoteCrossrefLink" href="#target_note_LCL015_212_2" title="Click to highlight in text"><sup class="lineRef">2</sup>hac <span class="italic">Dousa</span>: haec.</a></li><script type="text/javascript">document.getElementById('note_LCL015_212_2').style.display = "none";</script><li class="note" id="note_LCL015_212_3"><a class="footnoteCrossrefLink" href="#target_note_LCL015_212_3" title="Click to highlight in text"><sup class="lineRef">3</sup><span class="italic">Deleted by Buecheler.</span></a></li><script type="text/javascript">document.getElementById('note_LCL015_212_3').style.display = "none";</script><li class="note" id="note_LCL015_212_4"><a class="footnoteCrossrefLink" href="#target_note_LCL015_212_4" title="Click to highlight in text"><sup class="lineRef">4</sup>ab hoc cibo] <span class="italic">Ehlers would delete.</span></a></li><script type="text/javascript">document.getElementById('note_LCL015_212_4').style.display = "none";</script><li class="note" id="note_LCL015_212_5"><a class="footnoteCrossrefLink" href="#target_note_LCL015_212_5" title="Click to highlight in text"><sup class="lineRef">5</sup><span class="italic">Lacuna indicated by Buecheler.</span></a></li><script type="text/javascript">document.getElementById('note_LCL015_212_5').style.display = "none";</script></ul></section></notes></section>