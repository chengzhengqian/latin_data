<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

sed intentans in oculos Tryphaenae manus usurum me viribus meis clara liberaque voce clamavi, ni abstineret a Gitone iniuriam mulier damnata et in toto navigio sola verberanda. Accenditur audacia mea iratior Lichas, indignaturque quod ego relicta mea causa tantum pro alio clamo. Nec minus Tryphaena contumelia saevit accensa totiusque navigii turbam diducit in partes. Hinc mercennarius tonsor<a class="footnoteLink" href="#note_LCL015_260_1" id="target_note_LCL015_260_1"><sup>1</sup></a> ferramenta sua nobis et ipse armatus distribuit, illinc Tryphaenae familia nudas expedit manus, ac ne ancillarum quidem clamor aciem destituit, uno tantum gubernatore relicturum se navis ministerium denuntiante, si non desinat rabies libidine perditorum collecta. Nihilo minus tamen perseverat dimicantium furor, illis pro ultione, nobis pro vita pugnantibus. Multi ergo utrinque sine morte<a class="footnoteLink" href="#note_LCL015_260_2" id="target_note_LCL015_260_2"><sup>2</sup></a> labuntur, plures cruenti vulneribus referunt veluti ex proelio<a class="footnoteLink" href="#note_LCL015_260_3" id="target_note_LCL015_260_3"><sup>3</sup></a> pedem, nec tamen cuiusquam ira laxatur. Tunc fortissimus Giton ad virilia sua admovit novaculam infestam, minatus se abscisurum tot miseriarum causam, inhibuitque Tryphaena tam grande facinus non dissimulata missione. Saepius ego cultrum tonsorium super iugulum meum posui, non magis me occisurus, quam Giton, quod minabatur, facturus. Audacius tamen ille tragoediam implebat, quia sciebat se illam habere novaculam, qua iam sibi cervicem <span class="br"></span><span class="lineNumber">LO</span><span class="br"></span> praeciderat. | Stante ergo utraque acie, cum appareret




</p><notes><section class="footnotes"><ul><li class="note" id="note_LCL015_260_1"><a class="footnoteCrossrefLink" href="#target_note_LCL015_260_1" title="Click to highlight in text"><sup class="lineRef">1</sup><span class="italic">Burman deletes</span> tonsor.</a></li><script type="text/javascript">document.getElementById('note_LCL015_260_1').style.display = "none";</script><li class="note" id="note_LCL015_260_2"><a class="footnoteCrossrefLink" href="#target_note_LCL015_260_2" title="Click to highlight in text"><sup class="lineRef">2</sup>sine morte <span class="italic">deleted by Delz and Nisbet, rightly</span>? sine mora <span class="italic">Pflug.</span></a></li><script type="text/javascript">document.getElementById('note_LCL015_260_2').style.display = "none";</script><li class="note" id="note_LCL015_260_3"><a class="footnoteCrossrefLink" href="#target_note_LCL015_260_3" title="Click to highlight in text"><sup class="lineRef">3</sup><span class="italic">Fraenkel would delete</span> veluti ex proelio.</a></li><script type="text/javascript">document.getElementById('note_LCL015_260_3').style.display = "none";</script></ul></section></notes></section>