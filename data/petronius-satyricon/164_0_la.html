<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

inquam “numquid illa, quae me amat, tu es?” Multum risit ancilla post tam frigidum schema et “nolo” inquit “tibi tam valde placeas. Ego adhuc servo nunquam succubui, nec hoc dii sinant, ut amplexus meos in crucem mittam. Viderint matronae, quae flagellorum vestigia osculantur; ego etiam si ancilla sum, nunquam tamen nisi in equestribus sedeo.” Mirari equidem tam discordem libidinem coepi atque inter monstra numerare, quod ancilla haberet matronae superbiam et matrona ancillae humilitatem.</p>
<span class="br"></span><span class="lineNumber">LO</span><span class="br"></span><p>| Procedentibus deinde longius iocis rogavi ancillam, ut in platanona perduceret dominam. Placuit puellae consilium. Itaque collegit altius tunicam flexitque se in eum daphnona, qui ambulationi adhaerebat.<a class="footnoteLink" href="#note_LCL015_328_1" id="target_note_LCL015_328_1"><sup>1</sup></a> Nec diu morata dominam<a class="footnoteLink" href="#note_LCL015_328_2" id="target_note_LCL015_328_2"><sup>2</sup></a> producit e latebris laterique meo applicat, mulierem omnibus simulacris emendatiorem. Nulla vox est quae formam eius possit comprehendere, nam quicquid dixero, minus erit. Crines ingenio suo flexi per totos se umeros effuderant, frons minima et quae radices capillorum retro flexerat, supercilia usque ad malarum scripturam<a class="footnoteLink" href="#note_LCL015_328_3" id="target_note_LCL015_328_3"><sup>3</sup></a> currentia et rursus confinio luminum<a class="footnoteLink" href="#note_LCL015_328_4" id="target_note_LCL015_328_4"><sup>4</sup></a> paene permixta, oculi clariores stellis extra<a class="footnoteLink" href="#note_LCL015_328_5" id="target_note_LCL015_328_5"><sup>5</sup></a> lunam fulgentibus, nares paululum inflexae et osculum quale








</p><notes><section class="footnotes"><ul><li class="note" id="note_LCL015_328_1"><a class="footnoteCrossrefLink" href="#target_note_LCL015_328_1" title="Click to highlight in text"><sup class="lineRef">1</sup>adhaerebat <span class="italic">Nisbet</span>: haerebat.</a></li><script type="text/javascript">document.getElementById('note_LCL015_328_1').style.display = "none";</script><li class="note" id="note_LCL015_328_2"><a class="footnoteCrossrefLink" href="#target_note_LCL015_328_2" title="Click to highlight in text"><sup class="lineRef">2</sup><span class="italic">Fraenkel would delete</span> dominam.</a></li><script type="text/javascript">document.getElementById('note_LCL015_328_2').style.display = "none";</script><li class="note" id="note_LCL015_328_3"><a class="footnoteCrossrefLink" href="#target_note_LCL015_328_3" title="Click to highlight in text"><sup class="lineRef">3</sup>suturam <span class="italic">suggests Nisbet: curvaturam Fraenkel</span>: purpuram <span class="italic">Müller in his 2nd edition. There are other suggestions.</span></a></li><script type="text/javascript">document.getElementById('note_LCL015_328_3').style.display = "none";</script><li class="note" id="note_LCL015_328_4"><a class="footnoteCrossrefLink" href="#target_note_LCL015_328_4" title="Click to highlight in text"><sup class="lineRef">4</sup><span class="italic">Fraenkel suggested deleting</span> luminum.</a></li><script type="text/javascript">document.getElementById('note_LCL015_328_4').style.display = "none";</script><li class="note" id="note_LCL015_328_5"><a class="footnoteCrossrefLink" href="#target_note_LCL015_328_5" title="Click to highlight in text"><sup class="lineRef">5</sup><span class="italic">Nisbet suggests</span> citra; <span class="italic">but cf.</span> extra nubem <span class="italic">at beginning of Chapter 127.</span></a></li><script type="text/javascript">document.getElementById('note_LCL015_328_5').style.display = "none";</script></ul></section></notes></section>