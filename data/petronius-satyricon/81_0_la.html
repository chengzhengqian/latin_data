<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

“amice carissime? Aedificas monumentum meum, quemadmodum te iussi? Valde te rogo, ut secundum pedes statuae meae catellam ponas<a class="footnoteLink" href="#note_LCL015_162_1" id="target_note_LCL015_162_1"><sup>1</sup></a> et coronas et unguenta et Petraitis omnes pugnas, ut mihi contingat tuo beneficio post mortem vivere; praeterea ut sint in fronte pedes centum, in agrum pedes ducenti. Omne genus enim poma volo sint circa cineres meos, et vinearum largiter. Valde enim falsum est vivo quidem domos cultas esse, non curari eas, ubi diutius nobis habitandum est. Et ideo ante omnia adici volo: ‘hoc monumentum heredem non sequitur.’<a class="footnoteLink" href="#note_LCL015_162_2" id="target_note_LCL015_162_2"><sup>2</sup></a> Ceterum erit mihi curae, ut testamento caveam, ne mortuus iniuriam accipiam. Praeponam enim unum ex libertis sepulcro meo custodiae causa, ne in monumentum meum populus cacatum currat. Te rogo, ut naves etiam … monumenti mei<a class="footnoteLink" href="#note_LCL015_162_3" id="target_note_LCL015_162_3"><sup>3</sup></a> facias plenis velis euntes, et me in tribunali sedentem praetextatum cum anulis aureis quinque et nummos in publico de sacculo effundentem; scis enim, quod epulum dedi binos denarios. Faciantur,<a class="footnoteLink" href="#note_LCL015_162_4" id="target_note_LCL015_162_4"><sup>4</sup></a> si tibi videtur, et triclinia. Facias<a class="footnoteLink" href="#note_LCL015_162_5" id="target_note_LCL015_162_5"><sup>5</sup></a> et totum populum sibi suaviter facientem. Ad dexteram meam ponas










</p><notes><section class="footnotes"><ul><li class="note" id="note_LCL015_162_1"><a class="footnoteCrossrefLink" href="#target_note_LCL015_162_1" title="Click to highlight in text"><sup class="lineRef">1</sup>ponas <span class="italic">Buecheler</span>: fingas <span class="italic">Scheffer</span>: pingas, <span class="italic">which may be right.</span></a></li><script type="text/javascript">document.getElementById('note_LCL015_162_1').style.display = "none";</script><li class="note" id="note_LCL015_162_2"><a class="footnoteCrossrefLink" href="#target_note_LCL015_162_2" title="Click to highlight in text"><sup class="lineRef">2</sup>sequitur <span class="italic">Buecheler</span>: sequatur.</a></li><script type="text/javascript">document.getElementById('note_LCL015_162_2').style.display = "none";</script><li class="note" id="note_LCL015_162_3"><a class="footnoteCrossrefLink" href="#target_note_LCL015_162_3" title="Click to highlight in text"><sup class="lineRef">3</sup><span class="italic">Keller suggested adding</span> &lt;in fronte&gt; <span class="italic">before</span> monumenti. <span class="italic">Müller in his 2nd edition deletes</span> monumenti mei.</a></li><script type="text/javascript">document.getElementById('note_LCL015_162_3').style.display = "none";</script><li class="note" id="note_LCL015_162_4"><a class="footnoteCrossrefLink" href="#target_note_LCL015_162_4" title="Click to highlight in text"><sup class="lineRef">4</sup>faciantur <span class="italic">Goes</span>: faciatur.</a></li><script type="text/javascript">document.getElementById('note_LCL015_162_4').style.display = "none";</script><li class="note" id="note_LCL015_162_5"><a class="footnoteCrossrefLink" href="#target_note_LCL015_162_5" title="Click to highlight in text"><sup class="lineRef">5</sup>facias <span class="italic">Buecheler</span>: facies.</a></li><script type="text/javascript">document.getElementById('note_LCL015_162_5').style.display = "none";</script></ul></section></notes></section>