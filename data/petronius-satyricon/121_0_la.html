<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

nihil<a class="footnoteLink" href="#note_LCL015_242_1" id="target_note_LCL015_242_1"><sup>1</sup></a> dormienti posset, si per aliam partem navis fuga quaereretur: nunc per puppim, per ipsa gubernacula delabendum est [, a quorum regione funis descendit, qui scaphae custodiam tenet].<a class="footnoteLink" href="#note_LCL015_242_2" id="target_note_LCL015_242_2"><sup>2</sup></a> Praeterea illud miror, Encolpi, tibi non succurrisse, unum nautam stationis perpetuae interdiu noctuque iacere in scapha, nec posse inde custodem<a class="footnoteLink" href="#note_LCL015_242_3" id="target_note_LCL015_242_3"><sup>3</sup></a> nisi aut caede expelli aut praecipitari viribus. Quod an fieri possit, interrogate audaciam vestram. Nam quod ad meum quidem comitatum attinet, nullum recuso periculum, quod salutis spem ostendit. Nam sine causa [quidem]<a class="footnoteLink" href="#note_LCL015_242_4" id="target_note_LCL015_242_4"><sup>4</sup></a> spiritum tanquam rem vacuam impendere ne vos quidem existimo velle. Videte, numquid hoc placeat: ego vos in duas iam pelles coniciam vinctosque loris inter vestimenta pro sarcinis<a class="footnoteLink" href="#note_LCL015_242_5" id="target_note_LCL015_242_5"><sup>5</sup></a> habebo, apertis scilicet aliquatenus labris, quibus et spiritum recipere possitis et cibum. Conclamabo deinde nocte servos poenam graviorem timentes praecipitasse se in mare. Deinde cum ventum fuerit in portum, sine ulla suspicione pro sarcinis vos efferam.” “Ita vero” inquam ego “tanquam solidos alligaturus, quibus non soleat venter iniuriam facere? An tanquam eos qui sternutare non soleamus nec stertere? An quia hoc genus furti semel [mea]<a class="footnoteLink" href="#note_LCL015_242_6" id="target_note_LCL015_242_6"><sup>6</sup></a> feliciter cessit? Sed finge una die vinctos posse durare: quid ergo, si diutius aut tranquillitas nos tenuerit aut adversa tempestas?






</p><notes><section class="footnotes"><ul><li class="note" id="note_LCL015_242_1"><a class="footnoteCrossrefLink" href="#target_note_LCL015_242_1" title="Click to highlight in text"><sup class="lineRef">1</sup>nihil <span class="italic">Buecheler</span>: vel. <span class="italic">Fucha deletes</span> vel dormienti.</a></li><script type="text/javascript">document.getElementById('note_LCL015_242_1').style.display = "none";</script><li class="note" id="note_LCL015_242_2"><a class="footnoteCrossrefLink" href="#target_note_LCL015_242_2" title="Click to highlight in text"><sup class="lineRef">2</sup><span class="italic">Deleted by Müller</span></a></li><script type="text/javascript">document.getElementById('note_LCL015_242_2').style.display = "none";</script><li class="note" id="note_LCL015_242_3"><a class="footnoteCrossrefLink" href="#target_note_LCL015_242_3" title="Click to highlight in text"><sup class="lineRef">3</sup><span class="italic">Fraenkel would delete</span> custodem.</a></li><script type="text/javascript">document.getElementById('note_LCL015_242_3').style.display = "none";</script><li class="note" id="note_LCL015_242_4"><a class="footnoteCrossrefLink" href="#target_note_LCL015_242_4" title="Click to highlight in text"><sup class="lineRef">4</sup><span class="italic">Deleted by Buecheler.</span></a></li><script type="text/javascript">document.getElementById('note_LCL015_242_4').style.display = "none";</script><li class="note" id="note_LCL015_242_5"><a class="footnoteCrossrefLink" href="#target_note_LCL015_242_5" title="Click to highlight in text"><sup class="lineRef">5</sup><span class="italic">Fraenkel would delete</span> pro sarcinis.</a></li><script type="text/javascript">document.getElementById('note_LCL015_242_5').style.display = "none";</script><li class="note" id="note_LCL015_242_6"><a class="footnoteCrossrefLink" href="#target_note_LCL015_242_6" title="Click to highlight in text"><sup class="lineRef">6</sup>mea <span class="italic">deleted by Scaliger</span>: mihi <span class="italic">cod. Lambeth.</span>: antea <span class="italic">Schoppius</span>: ante <span class="italic">Müller in his 2nd edition</span>.</a></li><script type="text/javascript">document.getElementById('note_LCL015_242_6').style.display = "none";</script></ul></section></notes></section>