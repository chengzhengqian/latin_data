<section class="div1 language" lang="la"><header><hgroup><h1>Petronius Arbiter</h1></hgroup></header>
<blockquote><p>
<span class="line">fervere Germano perfusas sanguine turmas.</span><span class="linebreak"></span>
<span class="line">Arma, cruor, caedes, incendia totaque bella</span><span class="linebreak"></span>
<span class="line">ante oculos volitant. Ergo pulsata tumultu</span><span class="linebreak"></span>
<span class="line">pectora perque duas scinduntur territa causas.</span><span class="linebreak"></span>
<span class="line">Huic fuga per terras, illi magis unda probatur</span><span class="linebreak"></span>
<span class="line">et patria pontus iam tutior. Est magis arma</span><span class="linebreak"></span>
<span class="innerMarginNote right">220</span><span class="line">qui temptare velit fatisque iubentibus uti.</span><span class="linebreak"></span>
<span class="line">[Quantum quisque timet, tantum fugit. Ocior ipse]<a class="footnoteLink" href="#note_LCL015_316_1" id="target_note_LCL015_316_1"><sup>1</sup></a></span><span class="linebreak"></span>
<span class="line">hos inter motus populus, miserabile visu,</span><span class="linebreak"></span>
<span class="line">quo mens icta iubet, deserta ducitur urbe.</span><span class="linebreak"></span>
<span class="line">Gaudet Roma fuga, debellatique Quirites</span><span class="linebreak"></span>
<span class="line">rumoris sonitu maerentia tecta relinquunt.</span><span class="linebreak"></span>
<span class="line">Ille manu pavida natos tenet, ille penates</span><span class="linebreak"></span>
<span class="line">occultat gremio deploratumque relinquit</span><span class="linebreak"></span>
<span class="line">limen et absentem votis interficit hostem.</span><span class="linebreak"></span>
<span class="line">Sunt qui coniugibus maerentia pectora iungant,</span><span class="linebreak"></span>
<span class="innerMarginNote right">230</span><span class="line">grandaevosque patres onerisque ignara iuventus</span><span class="linebreak"></span>
<span class="line">id pro quo metuit, tantum trahit. Omnia secum</span><span class="linebreak"></span>
<span class="line">hic vehit imprudens praedamque in proelia ducit:</span><span class="linebreak"></span>
<span class="line">ac velut ex alto cum magnus inhorruit auster</span><span class="linebreak"></span>
<span class="line">et pulsas evertit aquas, non arma ministris,</span><span class="linebreak"></span>
<span class="line">non regimen prodest, ligat alter pondera pinus,</span><span class="linebreak"></span>
<span class="line">alter tuta sinus<a class="footnoteLink" href="#note_LCL015_316_2" id="target_note_LCL015_316_2"><sup>2</sup></a> tranquillaque litora quaerit:</span><span class="linebreak"></span>
<span class="line">hic dat vela fugae Fortunaeque omnia credit.</span><span class="linebreak"></span>
<span class="line">Quid tam parva queror? Gemino cum consule Magnus,</span><span class="linebreak"></span>
<span class="line">ille tremor Ponti saevique repertor Hydaspis</span><span class="linebreak"></span>
</p></blockquote>
<notes><section class="footnotes"><ul><li class="note" id="note_LCL015_316_1"><a class="footnoteCrossrefLink" href="#target_note_LCL015_316_1" title="Click to highlight in text"><sup class="lineRef">1</sup><span class="italic">Deleted by M≈çssler.</span></a></li><script type="text/javascript">document.getElementById('note_LCL015_316_1').style.display = "none";</script><li class="note" id="note_LCL015_316_2"><a class="footnoteCrossrefLink" href="#target_note_LCL015_316_2" title="Click to highlight in text"><sup class="lineRef">2</sup>sinus <span class="italic">Bursian</span>: sinu.</a></li><script type="text/javascript">document.getElementById('note_LCL015_316_2').style.display = "none";</script></ul></section></notes></section>