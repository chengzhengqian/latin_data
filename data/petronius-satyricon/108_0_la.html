<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Deinde ut solum hospitem vidi, momento recepi. Ille ut se in grabatum reiecit viditque Gitona in conspectu ministrantem, movit caput et “Laudo” inquit “Ganymedem. Oportet hodie benc sit.” Non delectavit me tam curiosum principium timuique, ne in contubernium recepissem Ascylti parem. Instat Eumolpus, et cum puer illi potionem dedisset, “Malo te” inquit “quam balneum totum” siccatoque avide poculo negat sibi unquam acidius fuisse. “Nam et dum lavor” ait “paene vapulavi, quia conatus sum circa solium sedentibus carmen recitare, et postquam de balneo tanquam de theatro<a class="footnoteLink" href="#note_LCL015_216_1" id="target_note_LCL015_216_1"><sup>1</sup></a> eiectus sum, circuire omnes angulos coepi et clara voce Encolpion clamitare. Ex altera parte iuvenis nudus, qui vestimenta perdiderat, non minore clamoris indignatione Gitona flagitabat. Et me quidem pueri tanquam insanum imitatione petulantissima deriserunt, illum autem frequentia ingens circumvenit cum plausu et admiratione timidissima. Habebat enim inguinum pondus tam grande, ut ipsum hominem laciniam fascini crederes. O iuvenem laboriosum: puto illum pridie incipere, postero die finire. Itaque statim invenit auxilium; nescio quis enim, eques Romanus ut aiebant<a class="footnoteLink" href="#note_LCL015_216_2" id="target_note_LCL015_216_2"><sup>2</sup></a> infamis, sua veste errantem circumdedit ac domum abduxit, credo, ut tam magna fortuna solus uteretur. At ego ne mea quidem vestimenta ab offici&lt;ali dol)oso<a class="footnoteLink" href="#note_LCL015_216_3" id="target_note_LCL015_216_3"><sup>3</sup></a> recepissem, nisi notorem






</p><notes><section class="footnotes"><ul><li class="note" id="note_LCL015_216_1"><a class="footnoteCrossrefLink" href="#target_note_LCL015_216_1" title="Click to highlight in text"><sup class="lineRef">1</sup><span class="italic">Müller deletes</span> tamquam de theatro.</a></li><script type="text/javascript">document.getElementById('note_LCL015_216_1').style.display = "none";</script><li class="note" id="note_LCL015_216_2"><a class="footnoteCrossrefLink" href="#target_note_LCL015_216_2" title="Click to highlight in text"><sup class="lineRef">2</sup>aiebant <span class="italic">Dousa</span>: aiebat.</a></li><script type="text/javascript">document.getElementById('note_LCL015_216_2').style.display = "none";</script><li class="note" id="note_LCL015_216_3"><a class="footnoteCrossrefLink" href="#target_note_LCL015_216_3" title="Click to highlight in text"><sup class="lineRef">3</sup>officiali doloso <span class="italic">Fraenkel</span>: officioso&lt;capsario&gt; <span class="italic">Müller in his 2nd edition (an adscript of Scaliger gives</span> capsarius). officioso <span class="italic">L.</span></a></li><script type="text/javascript">document.getElementById('note_LCL015_216_3').style.display = "none";</script></ul></section></notes></section>