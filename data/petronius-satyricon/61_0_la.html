<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

bis cena. Ego fidem meam malo quam thesauros. Ad summam, quisquam me bis poposcit? Annis quadraginta servivi; nemo tamen sciit, utrum servus essem an liber. Et puer capillatus in hanc coloniam veni; adhuc basilica non erat facta. Dedi tamen operam, ut domino satis facerem, homini maiesto<a class="footnoteLink" href="#note_LCL015_122_1" id="target_note_LCL015_122_1"><sup>1</sup></a> et dignitosso, cuius pluris erat unguis, quam tu totus es. Et habebam in domo, qui mihi pedem opponerent hac illac; tamen—genio illius gratias—enatavi. Haec sunt vera athla; nam [in]<a class="footnoteLink" href="#note_LCL015_122_2" id="target_note_LCL015_122_2"><sup>2</sup></a> ingenuum nasci tam facile est quam ‘accede istoc.’ Quid nunc stupes tanquam hircus in ervilia?”</p>
<span class="br"></span><span class="lineNumber">58</span><span class="br"></span><p>Post hoc dictum Giton, qui ad pedes stabat, risum iam diu compressum etiam indecenter effudit. Quod cum animadvertisset adversarius Ascylti, flexit convicium in puerum et “Tu autem” inquit “etiam tu rides, caepa cirrata?<a class="footnoteLink" href="#note_LCL015_122_3" id="target_note_LCL015_122_3"><sup>3</sup></a> Io Saturnalia, rogo, mensis december est? Quando vicesimam numerasti? &lt;Nescit&gt;<a class="footnoteLink" href="#note_LCL015_122_4" id="target_note_LCL015_122_4"><sup>4</sup></a> quid faciat crucis offla, corvorum cibaria. Curabo, iam tibi Iovis iratus sit, et isti qui tibi non imperat. Ita satur pane fiam, ut ego istud conliberto meo dono; alioquin iam tibi depraesentiarum reddidissem. Bene nos habemus, at isti nugae,<a class="footnoteLink" href="#note_LCL015_122_5" id="target_note_LCL015_122_5"><sup>5</sup></a> qui tibi non imperant.<a class="footnoteLink" href="#note_LCL015_122_6" id="target_note_LCL015_122_6"><sup>6</sup></a> Plane qualis dominus, talis et servus.









</p><notes><section class="footnotes"><ul><li class="note" id="note_LCL015_122_1"><a class="footnoteCrossrefLink" href="#target_note_LCL015_122_1" title="Click to highlight in text"><sup class="lineRef">1</sup>maiesto <span class="italic">Muncker</span>: maiiesto <span class="italic">Buecheler</span>: macisto <span class="italic">Hiitbrunner</span>: mali isto.</a></li><script type="text/javascript">document.getElementById('note_LCL015_122_1').style.display = "none";</script><li class="note" id="note_LCL015_122_2"><a class="footnoteCrossrefLink" href="#target_note_LCL015_122_2" title="Click to highlight in text"><sup class="lineRef">2</sup><span class="italic">Deleted by Buecheler.</span></a></li><script type="text/javascript">document.getElementById('note_LCL015_122_2').style.display = "none";</script><li class="note" id="note_LCL015_122_3"><a class="footnoteCrossrefLink" href="#target_note_LCL015_122_3" title="Click to highlight in text"><sup class="lineRef">3</sup>pica cirrata <span class="italic">Reinesius</span>: caepa piperata <span class="italic">Scheffer</span>: caepa pirrata.</a></li><script type="text/javascript">document.getElementById('note_LCL015_122_3').style.display = "none";</script><li class="note" id="note_LCL015_122_4"><a class="footnoteCrossrefLink" href="#target_note_LCL015_122_4" title="Click to highlight in text"><sup class="lineRef">4</sup><span class="italic">added by Buecheler.</span></a></li><script type="text/javascript">document.getElementById('note_LCL015_122_4').style.display = "none";</script><li class="note" id="note_LCL015_122_5"><a class="footnoteCrossrefLink" href="#target_note_LCL015_122_5" title="Click to highlight in text"><sup class="lineRef">5</sup>nugae <span class="italic">Buecheler</span>: geuge. <span class="italic">There are other conjectures.</span></a></li><script type="text/javascript">document.getElementById('note_LCL015_122_5').style.display = "none";</script><li class="note" id="note_LCL015_122_6"><a class="footnoteCrossrefLink" href="#target_note_LCL015_122_6" title="Click to highlight in text"><sup class="lineRef">6</sup><span class="italic">Fraenkel would delete the clause</span> qui … imperant.</a></li><script type="text/javascript">document.getElementById('note_LCL015_122_6').style.display = "none";</script></ul></section></notes></section>