<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

habuit praxim. Caelus hic, in quo duodecim dii habitant, in totidem se figuras convertit, et modo fit aries. Itaque quisquis nascitur illo signo, multa pecora habet, multum lanae, caput praeterea durum, frontem expudoratam, cornum acutum. Plurimi hoc signo scholastici nascuntur et arietilli.”<a class="footnoteLink" href="#note_LCL015_72_1" id="target_note_LCL015_72_1"><sup>1</sup></a> Laudamus urbanitatem mathematici; itaque adiecit: “deinde totus caelus taurulus fit. Itaque tunc calcitrosi nascuntur et bubulci et qui se ipsi pascunt. In geminis autem nascuntur bigae et boves et colei et qui utrosque parietes linunt. In cancro ego natus sum. Ideo multis pedibus sto, et in mari et in terra multa possideo; nam cancer et hoc et illoc quadrat. Et ideo iam dudum nihil super illum posui, ne genesim meam premerem. In leone cataphagae nascuntur et imperiosi; in virgine mulieres<a class="footnoteLink" href="#note_LCL015_72_2" id="target_note_LCL015_72_2"><sup>2</sup></a> et fugitivi et compediti; in libra laniones et unguentarii et quicunque aliquid expendunt;<a class="footnoteLink" href="#note_LCL015_72_3" id="target_note_LCL015_72_3"><sup>3</sup></a> in scorpione venenarii et percussores; in sagittario strabones, qui holera spectant, lardum tollunt; in capricorno aerumnosi, quibus prae mala sua cornua nascuntur; in aquario copones et cucurbitae; in piscibus obsonatores et rhetores. Sic orbis vertitur tanquam mola,







</p><notes><section class="footnotes"><ul><li class="note" id="note_LCL015_72_1"><a class="footnoteCrossrefLink" href="#target_note_LCL015_72_1" title="Click to highlight in text"><sup class="lineRef">1</sup>arietilli <span class="italic">Heinsius</span>: arieti illi.</a></li><script type="text/javascript">document.getElementById('note_LCL015_72_1').style.display = "none";</script><li class="note" id="note_LCL015_72_2"><a class="footnoteCrossrefLink" href="#target_note_LCL015_72_2" title="Click to highlight in text"><sup class="lineRef">2</sup>mulierosi <span class="italic">Jak. Gronov.</span></a></li><script type="text/javascript">document.getElementById('note_LCL015_72_2').style.display = "none";</script><li class="note" id="note_LCL015_72_3"><a class="footnoteCrossrefLink" href="#target_note_LCL015_72_3" title="Click to highlight in text"><sup class="lineRef">3</sup>expendunt <span class="italic">Burman</span>: expendiunt.</a></li><script type="text/javascript">document.getElementById('note_LCL015_72_3').style.display = "none";</script></ul></section></notes></section>