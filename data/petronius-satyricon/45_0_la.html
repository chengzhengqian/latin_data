<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

unquam bonum exitum facturam? Ille milvo volanti poterat ungues resecare; colubra restem non parit. Glyco? Glyco<a class="footnoteLink" href="#note_LCL015_90_1" id="target_note_LCL015_90_1"><sup>1</sup></a> dedit suas;<a class="footnoteLink" href="#note_LCL015_90_2" id="target_note_LCL015_90_2"><sup>2</sup></a> itaque quamdiu vixerit, habebit stigmam, nec illam nisi Orcus delebit. Sed sibi quisque peccat. Sed subolfacio, quod nobis epulum daturus est Mammaea, binos denarios mihi et meis. Quod si hoc fecerit, eripiat Norbano totum favorem. Scias oportet plenis velis hunc vinciturum. Et revera, quid ille nobis boni fecit? Dedit gladiatores sestertiarios iam decrepitos, quos si sufflasses, cecidissent; iam meliores bestiarios vidi. Occidit de lucerna equites, putares eos gallos gallinaceos; alter burdubasta, alter loripes, tertiarius mortuus pro mortuo, qui habebat<a class="footnoteLink" href="#note_LCL015_90_3" id="target_note_LCL015_90_3"><sup>3</sup></a> nervia praecisa. Unus alicuius flaturae fuit Thraex, qui et ipse ad dictata pugnavit. Ad summam, omnes postea secti sunt; adeo de magna turba ‘adhibete’ acceperant, plane fugae merae. ‘Munus tamen’ inquit ‘tibi dedi’: et ego tibi plodo. Computa, et tibi plus do quam accepi. <span class="br"></span><span class="lineNumber">46</span><span class="br"></span> Manus manum lavat. Videris mihi, Agamemnon, dicere: ‘Quid iste argutat molestus?’ quia tu, qui potes loquere, non loquis.<a class="footnoteLink" href="#note_LCL015_90_4" id="target_note_LCL015_90_4"><sup>4</sup></a> Non es nostrae fasciae, et ideo pauperorum verba derides. Scimus te prae litteras fatuum esse. Quid ergo est? aliqua die te











</p><notes><section class="footnotes"><ul><li class="note" id="note_LCL015_90_1"><a class="footnoteCrossrefLink" href="#target_note_LCL015_90_1" title="Click to highlight in text"><sup class="lineRef">1</sup>exitio <span class="italic">Heinsius.</span></a></li><script type="text/javascript">document.getElementById('note_LCL015_90_1').style.display = "none";</script><li class="note" id="note_LCL015_90_2"><a class="footnoteCrossrefLink" href="#target_note_LCL015_90_2" title="Click to highlight in text"><sup class="lineRef">2</sup>suos <span class="italic">Scheffer.</span></a></li><script type="text/javascript">document.getElementById('note_LCL015_90_2').style.display = "none";</script><li class="note" id="note_LCL015_90_3"><a class="footnoteCrossrefLink" href="#target_note_LCL015_90_3" title="Click to highlight in text"><sup class="lineRef">3</sup>habebat <span class="italic">Buecheler</span>: habet.</a></li><script type="text/javascript">document.getElementById('note_LCL015_90_3').style.display = "none";</script><li class="note" id="note_LCL015_90_4"><a class="footnoteCrossrefLink" href="#target_note_LCL015_90_4" title="Click to highlight in text"><sup class="lineRef">4</sup>loquis <span class="italic">Burman</span>: loqui.</a></li><script type="text/javascript">document.getElementById('note_LCL015_90_4').style.display = "none";</script></ul></section></notes></section>