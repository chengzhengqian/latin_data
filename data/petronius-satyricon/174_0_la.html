<section class="div1 language" lang="la"><header><hgroup><h1>Petronius Arbiter</h1></hgroup></header>
<blockquote><p>
<span class="br"></span><span class="lineNumber">LO</span><span class="br"></span><span class="line indent2">| illa solo fixos oculos aversa tenebat,</span><span class="linebreak"></span>
<span class="line indent2">nec magis incepto vultum sermone movetur</span><span class="linebreak"></span>
<span class="line indent2">quam lentae salices lassove papavera collo.</span><span class="linebreak"></span>
</p></blockquote>
<p>Nec minus ego tam foeda obiurgatione finita paeni-tentiam agere sermonis mei coepi secretoque rubore perfundi, quod oblitus verecundiae meae cum ea parte corporis verba contulerim, quam ne ad cogni-tionem quidem admittere severioris notae homines solerent. Mox perfricata diutius fronte “Quid autem ego” inquam “mali feci, si dolorem meum naturali convicio exoneravi? Aut quid est quod in corpore humano ventri male dicere solemus aut gulae capiti-que etiam, cum saepius dolet? Quid? Non et <span class="br"></span><span class="lineNumber">L</span><span class="br"></span> Vlixes cum corde litigat suo, | et quidam tragici oculos suos tanquam audientes castigant? Podagrici pedi-bus suis male dicunt, chiragrici manibus, lippi oculis, et qui offenderunt saepe digitos, quicquid doloris habent, in pedes deferunt:</p>
<blockquote><p>
<span class="br"></span><span class="lineNumber">LO</span><span class="br"></span><span class="line">| Quid me constricta spectatis fronte Catones</span><span class="linebreak"></span>
<span class="line indent2">damnatisque novae simplicitatis opus?</span><span class="linebreak"></span>
<span class="line">Sermonis puri non tristis gratia ridet,</span><span class="linebreak"></span>
<span class="line indent2">quodque facit populus, candida lingua refert.</span><span class="linebreak"></span>
<span class="line">Nam quis concubitus, Veneris quis gaudia nescit?</span><span class="linebreak"></span>
<span class="line indent2">Quis vetat<a class="footnoteLink" href="#note_LCL015_348_1" id="target_note_LCL015_348_1"><sup>1</sup></a> in tepido membra calere toro?</span><span class="linebreak"></span>
<span class="line">Ipse pater veri doctos<a class="footnoteLink" href="#note_LCL015_348_2" id="target_note_LCL015_348_2"><sup>2</sup></a> Epicurus amare<a class="footnoteLink" href="#note_LCL015_348_3" id="target_note_LCL015_348_3"><sup>3</sup></a></span><span class="linebreak"></span>
<span class="line indent2">iussit, et hoc vitam dixit habere τέλος”…</span><span class="linebreak"></span>
</p></blockquote>
<notes><section class="footnotes"><ul><li class="note" id="note_LCL015_348_1"><a class="footnoteCrossrefLink" href="#target_note_LCL015_348_1" title="Click to highlight in text"><sup class="lineRef">1</sup>vetat <span class="italic">Dousa</span>: petat <span class="italic">and</span> petit.</a></li><script type="text/javascript">document.getElementById('note_LCL015_348_1').style.display = "none";</script><li class="note" id="note_LCL015_348_2"><a class="footnoteCrossrefLink" href="#target_note_LCL015_348_2" title="Click to highlight in text"><sup class="lineRef">2</sup>doctos <span class="italic">W. Canter</span>: doctus.</a></li><script type="text/javascript">document.getElementById('note_LCL015_348_2').style.display = "none";</script><li class="note" id="note_LCL015_348_3"><a class="footnoteCrossrefLink" href="#target_note_LCL015_348_3" title="Click to highlight in text"><sup class="lineRef">3</sup>amare <span class="italic">W. Canter</span>: in arte <span class="italic">and</span> in arce.</a></li><script type="text/javascript">document.getElementById('note_LCL015_348_3').style.display = "none";</script></ul></section></notes></section>