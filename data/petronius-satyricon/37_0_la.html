<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

et semper aliquid mali facit, ut homines aut nascantur aut pereant. Quod autem in medio caespitem videtis et supra caespitem favum, nihil sine ratione facio. Terra mater est in medio quasi ovum corrotundata, et omnia bona in se habet tanquam favus.”</p>
<span class="br"></span><span class="lineNumber">40</span><span class="br"></span><p>“Sophos” universi clamamus et sublatis manibus ad cameram iuramus Hipparchum Aratumque comparandos illi homines<a class="footnoteLink" href="#note_LCL015_74_1" id="target_note_LCL015_74_1"><sup>1</sup></a> non fuisse, donec advenerunt ministri ac toralia praeposuerunt toris,<a class="footnoteLink" href="#note_LCL015_74_2" id="target_note_LCL015_74_2"><sup>2</sup></a> in quibus retia erant picta subsessoresque cum venabulis et totus venationis apparatus. Necdum sciebamus &lt;quo&gt;<a class="footnoteLink" href="#note_LCL015_74_3" id="target_note_LCL015_74_3"><sup>3</sup></a> mitteremus suspiciones nostras, cum extra triclinium clamor sublatus est ingens, et ecce canes Laconici etiam circa mensam discurrere coeperunt. Secutum est hos repositorium, in quo positus erat primae magnitudinis aper, et quidem pilleatus, e cuius dentibus sportellae dependebant duae palmulis textae, altera caryotis altera thebaicis repleta. Circa autem minores porcelli ex coptoplacentis facti, quasi uberibus imminerent, scrofam esse positam significabant. Et hi quidem apophoreti fuerunt. Ceterum ad scindendum aprum non ille Carpus accessit, qui altilia laceraverat,<a class="footnoteLink" href="#note_LCL015_74_4" id="target_note_LCL015_74_4"><sup>4</sup></a> sed barbatus ingens, fasciis cruralibus alligatus et alicula subornatus polymita, strictoque venatorio cultro latus apri vehementer percussit, ex cuius plaga turdi evo­laverunt.





</p><notes><section class="footnotes"><ul><li class="note" id="note_LCL015_74_1"><a class="footnoteCrossrefLink" href="#target_note_LCL015_74_1" title="Click to highlight in text"><sup class="lineRef">1</sup>homini <span class="italic">Heinsius.</span></a></li><script type="text/javascript">document.getElementById('note_LCL015_74_1').style.display = "none";</script><li class="note" id="note_LCL015_74_2"><a class="footnoteCrossrefLink" href="#target_note_LCL015_74_2" title="Click to highlight in text"><sup class="lineRef">2</sup>toralia praeposuerunt <span class="italic">Mentel</span>: tolaria proposeurunt <span class="italic">H</span>: toralia proposeurunt [toris] <span class="italic">Fraenkel.</span></a></li><script type="text/javascript">document.getElementById('note_LCL015_74_2').style.display = "none";</script><li class="note" id="note_LCL015_74_3"><a class="footnoteCrossrefLink" href="#target_note_LCL015_74_3" title="Click to highlight in text"><sup class="lineRef">3</sup>&lt;quo&gt; <span class="italic">added by Mentel</span>.</a></li><script type="text/javascript">document.getElementById('note_LCL015_74_3').style.display = "none";</script><li class="note" id="note_LCL015_74_4"><a class="footnoteCrossrefLink" href="#target_note_LCL015_74_4" title="Click to highlight in text"><sup class="lineRef">4</sup><span class="italic">J. Sullivan deletes</span> q.a.l.</a></li><script type="text/javascript">document.getElementById('note_LCL015_74_4').style.display = "none";</script></ul></section></notes></section>