<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

“Contine te” inquit “homo stultissime. Habinnas sevir est idemque lapidarius, qui videtur<a class="footnoteLink" href="#note_LCL015_146_1" id="target_note_LCL015_146_1"><sup>1</sup></a> monumenta optime facere.”</p>
<p>Recreatus hoc sermone reposui cubitum, Habinnamque intrantem cum admiratione ingenti spectabam. Ille autem iam ebrius uxoris suae umeris imposuerat manus, oneratusque aliquot coronis et unguento per frontem in oculos fluente praetorio loco se posuit continuoque vinum et caldam poposcit. Delectatus hac Trimalchio hilaritate et ipse capaciorem poposcit scyphum quaesivitque, quomodo acceptus esset. “Omnia” inquit “habuimus praeter te; oculi enim mei hic erant. Et mehercules bene fuit. Scissa<a class="footnoteLink" href="#note_LCL015_146_2" id="target_note_LCL015_146_2"><sup>2</sup></a> lautum novendiale<a class="footnoteLink" href="#note_LCL015_146_3" id="target_note_LCL015_146_3"><sup>3</sup></a> servo suo misello faciebat, quem mortuum manu miserat. Et puto, cum vicensimariis magnam mantissam habet; quinquaginta enim millibus aestimant mortuum. Sed tamen suaviter fuit, etiam si coacti sumus dimidias <span class="br"></span><span class="lineNumber">66</span><span class="br"></span> potiones super ossucula eius effundere.” “Tamen” inquit Trimalchio “quid habuistis in cena?” “Dicam” inquit “si potuero; nam tam bonae memoriae sum, ut frequenter nomen meum oblivisear. Habuimus tamen in primo porcum poculo<a class="footnoteLink" href="#note_LCL015_146_4" id="target_note_LCL015_146_4"><sup>4</sup></a> coronatum et circa saviunculum<a class="footnoteLink" href="#note_LCL015_146_5" id="target_note_LCL015_146_5"><sup>5</sup></a> et gizeria optime facta<a class="footnoteLink" href="#note_LCL015_146_6" id="target_note_LCL015_146_6"><sup>6</sup></a> et







</p><notes><section class="footnotes"><ul><li class="note" id="note_LCL015_146_1"><a class="footnoteCrossrefLink" href="#target_note_LCL015_146_1" title="Click to highlight in text"><sup class="lineRef">1</sup>videtur <span class="italic">Scheffer</span>: videretur. <span class="italic">Müller deletes the whole clause</span> qui … facere.</a></li><script type="text/javascript">document.getElementById('note_LCL015_146_1').style.display = "none";</script><li class="note" id="note_LCL015_146_2"><a class="footnoteCrossrefLink" href="#target_note_LCL015_146_2" title="Click to highlight in text"><sup class="lineRef">2</sup><span class="italic">The name is variously emended.</span></a></li><script type="text/javascript">document.getElementById('note_LCL015_146_2').style.display = "none";</script><li class="note" id="note_LCL015_146_3"><a class="footnoteCrossrefLink" href="#target_note_LCL015_146_3" title="Click to highlight in text"><sup class="lineRef">3</sup>lautum novendiale <span class="italic">Buecheler</span>: laucum novendialem. <span class="italic">Heinsius reads</span> lautam novendialem, <span class="italic">the word</span> cenam <span class="italic">to be understood,</span> sacrum novendiale <span class="italic">Mentel, Scheffer.</span></a></li><script type="text/javascript">document.getElementById('note_LCL015_146_3').style.display = "none";</script><li class="note" id="note_LCL015_146_4"><a class="footnoteCrossrefLink" href="#target_note_LCL015_146_4" title="Click to highlight in text"><sup class="lineRef">4</sup>botulo <span class="italic">Jak. Oronov.</span></a></li><script type="text/javascript">document.getElementById('note_LCL015_146_4').style.display = "none";</script><li class="note" id="note_LCL015_146_5"><a class="footnoteCrossrefLink" href="#target_note_LCL015_146_5" title="Click to highlight in text"><sup class="lineRef">5</sup>saviunculum <span class="italic">Hildebrand</span>: sangunculum <span class="italic">Heraeus</span>: saucunculum.</a></li><script type="text/javascript">document.getElementById('note_LCL015_146_5').style.display = "none";</script><li class="note" id="note_LCL015_146_6"><a class="footnoteCrossrefLink" href="#target_note_LCL015_146_6" title="Click to highlight in text"><sup class="lineRef">6</sup>farcta <span class="italic">Jahn.</span></a></li><script type="text/javascript">document.getElementById('note_LCL015_146_6').style.display = "none";</script></ul></section></notes></section>