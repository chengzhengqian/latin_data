<section class="div1 language" lang="la"><header><hgroup><h1>Petronius Arbiter</h1></hgroup></header>
<blockquote><p>
<span class="line indent4">‘Placitone etiam pugnabis amori?</span><span class="linebreak"></span>
<span class="line">[Nec venit in mentem, quorum consederis arvis?’]<a class="footnoteLink" href="#note_LCL015_274_1" id="target_note_LCL015_274_1"><sup>1</sup></a></span><span class="linebreak"></span>
</p></blockquote>
<p class="noindent">quid diutius moror? ne hanc quidem partem [corporis]<a class="footnoteLink" href="#note_LCL015_274_2" id="target_note_LCL015_274_2"><sup>2</sup></a> mulier abstinuit, victorque miles utrumque persuasit. Iacuerunt ergo una non tantum illa nocte, qua nuptias fecerunt, sed postero etiam ac tertio die, praeclusis videlicet conditorii foribus, ut quisquis ex notis ignotisque ad monumentum venisset, putaret expirasse super corpus viri pudicissimam uxorem. Ceterum delectatus miles et forma mulieris et secreto, quicquid boni per facultates poterat, coemebat et prima statim nocte in monumentum ferebat. Itaque unius cruciarii parentes ut viderunt laxatam custodiam, detraxere nocte pendentem supremoque mandaverunt officio. At miles circumscriptus dum desidet, ut postero die vidit unam sine cadavere crucem, veritus supplicium, mulieri quid accidisset exponit: nec se exspectaturum iudicis sententiam, sed gladio ius dicturum ignaviae suae. Commodaret ergo illa perituro locum et fatale conditorium &lt;unum&gt;<a class="footnoteLink" href="#note_LCL015_274_3" id="target_note_LCL015_274_3"><sup>3</sup></a> familiari ac viro faceret. Mulier non minus misericors quam pudica ‘nec istud’ inquit ‘dii sinant, ut eodem tempore






</p><notes><section class="footnotes"><ul><li class="note" id="note_LCL015_274_1"><a class="footnoteCrossrefLink" href="#target_note_LCL015_274_1" title="Click to highlight in text"><sup class="lineRef">1</sup><span class="italic">Intruded from Virgil into the O-tradition and thence into the L-tradition; omitted by the Florilegia (which go back to λ independently of the rest of the L-tradition—see introduction, pp. xxiv–xxv) and deleted in cod. Lambeth.</span></a></li><script type="text/javascript">document.getElementById('note_LCL015_274_1').style.display = "none";</script><li class="note" id="note_LCL015_274_2"><a class="footnoteCrossrefLink" href="#target_note_LCL015_274_2" title="Click to highlight in text"><sup class="lineRef">2</sup><span class="italic">Fraenkel would add</span> in <span class="italic">before</span> hanc; <span class="italic">and with Jacobs would delete</span> corporis. <span class="italic">But Müller also wonders whether either change is needed.</span></a></li><script type="text/javascript">document.getElementById('note_LCL015_274_2').style.display = "none";</script><li class="note" id="note_LCL015_274_3"><a class="footnoteCrossrefLink" href="#target_note_LCL015_274_3" title="Click to highlight in text"><sup class="lineRef">3</sup>unum <span class="italic">added by Müller in his 2nd edition.</span></a></li><script type="text/javascript">document.getElementById('note_LCL015_274_3').style.display = "none";</script></ul></section></notes></section>