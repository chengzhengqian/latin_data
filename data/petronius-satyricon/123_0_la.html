<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Audite, quid amenti<a class="footnoteLink" href="#note_LCL015_246_1" id="target_note_LCL015_246_1"><sup>1</sup></a> succurrerit: praeligemus vestibus <span class="br"></span><span class="lineNumber">103</span><span class="br"></span> capita et nos in profundum mergamus.” “Nec istud dii hominesque patiantur” Eumolpus exclamat “ut vos tam turpi exitu vitam finiatis. Immo potius facite, quod iubeo. Mercennarius meus, ut ex novacula comperistis, tonsor est: hic continuo radat utriusque non solum capita, sed etiam supercilia. Sequar ego frontes notans inscriptione sollerti, ut videamini stigmate esse puniti. Ita eaedem litterae et suspicionem declinabunt quaerentium et vultus umbra supplicii tegent.”</p>
<p>Non est dilata fallacia, sed ad latus navigii furtim processimus capitaque cum superciliis<a class="footnoteLink" href="#note_LCL015_246_2" id="target_note_LCL015_246_2"><sup>2</sup></a> denudanda tonsori praebuimus. Implevit Eumolpus frontes utriusque ingentibus litteris et notum fugitivorum epigramma per totam faciem liberali manu duxit. Unus forte ex vectoribus, qui acclinatus lateri navis exonerabat stomachum nausea gravem, notavit sibi ad lunam tonsorem intempestivo inhaerentem ministerio, execratusque omen, quod imitaretur naufragorum ultimum votum, in cubile reiectus est. Nos<a class="footnoteLink" href="#note_LCL015_246_3" id="target_note_LCL015_246_3"><sup>3</sup></a> dissimulata nauseantis devotione ad † ordinem †<a class="footnoteLink" href="#note_LCL015_246_4" id="target_note_LCL015_246_4"><sup>4</sup></a> tristitiae redimus, silentioque compositi reliquas noctis horas male soporati consumpsimus …</p>
<span class="br"></span><span class="lineNumber">104</span><span class="br"></span><p>“Videbatur mihi secundum quietem Priapus di­cere:







</p><notes><section class="footnotes"><ul><li class="note" id="note_LCL015_246_1"><a class="footnoteCrossrefLink" href="#target_note_LCL015_246_1" title="Click to highlight in text"><sup class="lineRef">1</sup>amenti <span class="italic">Buecheler</span>: menti <span class="italic">suggests Fraenkel</span>: timenti <span class="italic">l</span>: dementi <span class="italic">cod. Lambeth. Perhaps</span> tamen.</a></li><script type="text/javascript">document.getElementById('note_LCL015_246_1').style.display = "none";</script><li class="note" id="note_LCL015_246_2"><a class="footnoteCrossrefLink" href="#target_note_LCL015_246_2" title="Click to highlight in text"><sup class="lineRef">2</sup><span class="italic">Fraenkel would delete</span> cum superciliis.</a></li><script type="text/javascript">document.getElementById('note_LCL015_246_2').style.display = "none";</script><li class="note" id="note_LCL015_246_3"><a class="footnoteCrossrefLink" href="#target_note_LCL015_246_3" title="Click to highlight in text"><sup class="lineRef">3</sup>nos <span class="italic">Dousa</span>: non.</a></li><script type="text/javascript">document.getElementById('note_LCL015_246_3').style.display = "none";</script><li class="note" id="note_LCL015_246_4"><a class="footnoteCrossrefLink" href="#target_note_LCL015_246_4" title="Click to highlight in text"><sup class="lineRef">4</sup>ordinem <span class="italic">seems to be corrupt. Perhaps</span> turbinem.</a></li><script type="text/javascript">document.getElementById('note_LCL015_246_4').style.display = "none";</script></ul></section></notes></section>