<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

[dormienti]<a class="footnoteLink" href="#note_LCL015_200_1" id="target_note_LCL015_200_1"><sup>1</sup></a> abstulero coitum plenum et optabilem, pro hac felicitate cras puero asturconem Macedonicum optimum donabo, cum hac tamen exceptione, si ille non senserit.’ Nunquam altiore somno ephebus obdormivit. Itaque primum implevi lactentibus papillis manus, mox basio inhaesi, deinde in unum omnia vota coniunxi. Mane sedere in cubiculo coepit atque expectare consuetudinem meam. Scis quanto facilius sit, columbas gallosque gallinaceos emere quam asturconem, et praeter hoc etiam timebam, ne tam grande munus suspectam faceret humanitatem meam. Ego aliquot horis spatiatus in hospitium reverti nihilque aliud quam puerum basiavi. At ille circumspiciens ut cervicem meam iunxit amplexu, ‘rogo’ inquit ‘domine, ubi est asturco?’ …</p>
<span class="br"></span><span class="lineNumber">87</span><span class="br"></span><p>“Cum ob hanc offensam praeclusissem mihi aditum, quem feceram, iterum ad licentiam redii. Interpositis enim paucis diebus, cum similis casus nos in eandem fortunam rettulisset, ut intellexi stertere patrem, rogare coepi ephebum, ut reverteretur in gratiam mecum, id est ut pateretur satis fieri sibi, et cetera quae libido distenta dictat. At ille plane iratus nihil aliud dicebat nisi hoc: ‘aut dormi, aut ego iam dicam patri.’ Nihil est tam arduum, quod non improbitas extorqueat. Dum dicit: ‘patrem excitabo,’ irrepsi tamen et male repugnanti gaudium extorsi. At ille non indelectatus nequitia mea, postquam diu questus est deceptum se et derisum traductumque inter condiscipulos, quibus iactasset censum<a class="footnoteLink" href="#note_LCL015_200_2" id="target_note_LCL015_200_2"><sup>2</sup></a> meum, ‘videris tamen’ inquit ‘non ero



</p><notes><section class="footnotes"><ul><li class="note" id="note_LCL015_200_1"><a class="footnoteCrossrefLink" href="#target_note_LCL015_200_1" title="Click to highlight in text"><sup class="lineRef">1</sup><span class="italic">Müller deletes</span> dormienti.</a></li><script type="text/javascript">document.getElementById('note_LCL015_200_1').style.display = "none";</script><li class="note" id="note_LCL015_200_2"><a class="footnoteCrossrefLink" href="#target_note_LCL015_200_2" title="Click to highlight in text"><sup class="lineRef">2</sup>censum <span class="italic">P. Daniel and P. Pithoeus</span>: sensum.</a></li><script type="text/javascript">document.getElementById('note_LCL015_200_2').style.display = "none";</script></ul></section></notes></section>