<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">
	
ad † pigiciaca<a class="footnoteLink" href="#note_LCL015_374_1" id="target_note_LCL015_374_1"><sup>1</sup></a> † sacra. Sed et podagricum se esse lumborumque solutorum omnibus dixerat, et si non servasset integram simulationem, periclitabatur totam paene tragoediam evertere. Itaque ut constaret mendacio fides, puellam quidem exoravit, ut sederet super<a class="footnoteLink" href="#note_LCL015_374_2" id="target_note_LCL015_374_2"><sup>2</sup></a> commendatam bonitatem, Coraci autem imperavit, ut lectum, in quo ipse iacebat, subiret positisque in pavimento manibus dominum lumbis suis commoveret. Ille lente<a class="footnoteLink" href="#note_LCL015_374_3" id="target_note_LCL015_374_3"><sup>3</sup></a> parebat imperio puellaeque<a class="footnoteLink" href="#note_LCL015_374_4" id="target_note_LCL015_374_4"><sup>4</sup></a> artificium pari motu remunerabat. Cum ergo res ad effectum spectaret, clara Eumolpus voce exhortabatur Coraca, ut spissaret officium. Sic inter mercennarium amicamque positus senex veluti oscillatione ludebat. Hoc semel iterumque ingenti risu, etiam suo, Eumolpus fecerat. Itaque ego quoque, ne desidia consuetudinem perderem, dum frater sororis suae automata per clostellum miratur, accessi temptaturus, an pateretur iniuriam. Nec se reiciebat a blanditiis doctissimus puer, sed me numen inimicum ibi quoque invenit …</p>
<p>“Dii maiores sunt, qui me restituerunt in integrum. Mercurius enim, qui animas ducere et reducere solet, suis beneficiis reddidit mihi, quod manus irata praeciderat, ut scias me gratiosiorem esse quam Protesilaum aut quemquam alium antiquorum.”







</p><notes><section class="footnotes"><ul><li class="note" id="note_LCL015_374_1"><a class="footnoteCrossrefLink" href="#target_note_LCL015_374_1" title="Click to highlight in text"><sup class="lineRef">1</sup>physica <span class="italic">or</span> Aphrodisiaca <span class="italic">suggests Buecheler: in his 2nd edition Müller accepts</span> Aphrodisiaca. Isiaca <span class="italic">Valesius:</span> πυγησιακà <span class="italic">in margin of l.</span></a></li><script type="text/javascript">document.getElementById('note_LCL015_374_1').style.display = "none";</script><li class="note" id="note_LCL015_374_2"><a class="footnoteCrossrefLink" href="#target_note_LCL015_374_2" title="Click to highlight in text"><sup class="lineRef">2</sup>super <span class="italic">Buecheler</span>: supra.</a></li><script type="text/javascript">document.getElementById('note_LCL015_374_2').style.display = "none";</script><li class="note" id="note_LCL015_374_3"><a class="footnoteCrossrefLink" href="#target_note_LCL015_374_3" title="Click to highlight in text"><sup class="lineRef">3</sup>lente <span class="italic">Schoppius</span>: lento.</a></li><script type="text/javascript">document.getElementById('note_LCL015_374_3').style.display = "none";</script><li class="note" id="note_LCL015_374_4"><a class="footnoteCrossrefLink" href="#target_note_LCL015_374_4" title="Click to highlight in text"><sup class="lineRef">4</sup>puellaque <span class="italic">Cuperus.</span></a></li><script type="text/javascript">document.getElementById('note_LCL015_374_4').style.display = "none";</script></ul></section></notes></section>