<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

primam. Cum deinde diligentius exploraremus, qui homines inhabitarent nobile solum, quodve genus negotiationis praecipue probarent post attritas bellis frequentibus opes, “O mi” inquit “hospites, si negotiatores estis, mutate propositum aliudque vitae praesidium quaerite. Sin autem urbanioris notae homines sustinetis semper mentiri, recta ad lucrum curritis. In hac enim urbe non litterarum studia celebrantur, non eloquentia locum habet, non frugalitas sanctique mores laudibus<a class="footnoteLink" href="#note_LCL015_288_1" id="target_note_LCL015_288_1"><sup>1</sup></a> ad fructum perveniunt, sed quoscunque homines in hac urbe videritis, scitote in duas partes esse divisos. Nam aut captantur aut captant. In hac urbe nemo liberos tollit, quia quisquis suos heredes habet, non ad cenas,<a class="footnoteLink" href="#note_LCL015_288_2" id="target_note_LCL015_288_2"><sup>2</sup></a> non ad spectacula admittitur, sed omnibus prohibetur commodis, inter ignominiosos latitat. Qui vero nec uxorem<a class="footnoteLink" href="#note_LCL015_288_3" id="target_note_LCL015_288_3"><sup>3</sup></a> unquam duxerunt nec proximas necessitudines habent, ad summos honores perveniunt, [id est soli militares,]<a class="footnoteLink" href="#note_LCL015_288_4" id="target_note_LCL015_288_4"><sup>4</sup></a> soli fortissimi atque etiam innocentes habentur. Adibitis” inquit “oppidum tanquam in pestilentia campos, in quibus nihil aliud est nisi cadavera, quae lacerantur, aut corvi, qui lacerant” …</p>
<span class="br"></span><span class="lineNumber">117</span><span class="br"></span><p>prudentior Eumolpus convertit ad novitatem rei mentem genusque id venationis<a class="footnoteLink" href="#note_LCL015_288_5" id="target_note_LCL015_288_5"><sup>5</sup></a> sibi non displicere confessus est. Iocari ego senem poetica levitate credebam, cum ille “Utinam quidem sufficeret lar­gior





</p><notes><section class="footnotes"><ul><li class="note" id="note_LCL015_288_1"><a class="footnoteCrossrefLink" href="#target_note_LCL015_288_1" title="Click to highlight in text"><sup class="lineRef">1</sup><span class="italic">P. George would delete</span> laudibus.</a></li><script type="text/javascript">document.getElementById('note_LCL015_288_1').style.display = "none";</script><li class="note" id="note_LCL015_288_2"><a class="footnoteCrossrefLink" href="#target_note_LCL015_288_2" title="Click to highlight in text"><sup class="lineRef">2</sup>coenas <span class="italic">Bongars</span>: scenas.</a></li><script type="text/javascript">document.getElementById('note_LCL015_288_2').style.display = "none";</script><li class="note" id="note_LCL015_288_3"><a class="footnoteCrossrefLink" href="#target_note_LCL015_288_3" title="Click to highlight in text"><sup class="lineRef">3</sup>uxorem <span class="italic">prefers Buecheler</span>: uxores.</a></li><script type="text/javascript">document.getElementById('note_LCL015_288_3').style.display = "none";</script><li class="note" id="note_LCL015_288_4"><a class="footnoteCrossrefLink" href="#target_note_LCL015_288_4" title="Click to highlight in text"><sup class="lineRef">4</sup><span class="italic">Fraenkel deletes.</span></a></li><script type="text/javascript">document.getElementById('note_LCL015_288_4').style.display = "none";</script><li class="note" id="note_LCL015_288_5"><a class="footnoteCrossrefLink" href="#target_note_LCL015_288_5" title="Click to highlight in text"><sup class="lineRef">5</sup>id venationis <span class="italic">Müller (2nd edition)</span>: invitationis <span class="italic">Nisbet</span>: id invitationis <span class="italic">Haase</span>: dilationis <span class="italic">Dousa</span>: divinationis.</a></li><script type="text/javascript">document.getElementById('note_LCL015_288_5').style.display = "none";</script></ul></section></notes></section>