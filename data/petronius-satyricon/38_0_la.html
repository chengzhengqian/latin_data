<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Parati aucupes cum harundinibus fuerunt et eos circa triclinium volitantes momento exceperunt. Inde cum suum cuique iussisset referri Trimalchio, adiecit: “Etiam videte, quam porcus ille silvaticus lotam<a class="footnoteLink" href="#note_LCL015_76_1" id="target_note_LCL015_76_1"><sup>1</sup></a> comederit glandem.” Statim pueri ad sportellas accesserunt, quae pendebant e dentibus, thebaicasque et caryotas ad numerum divisere cenantibus.</p>
<span class="br"></span><span class="lineNumber">41</span><span class="br"></span><p>Interim ego, qui privatum habebam secessum, in multas cogitationes diductus sum, quare aper pilleatus intrasset. Postquam itaque omnis bacalusias<a class="footnoteLink" href="#note_LCL015_76_2" id="target_note_LCL015_76_2"><sup>2</sup></a> consumpsi, duravi interrogare illum interpretem meum, quod<a class="footnoteLink" href="#note_LCL015_76_3" id="target_note_LCL015_76_3"><sup>3</sup></a> me torqueret. At ille: “Plane etiam hoc servus tuus indicare potest; non enim aenigma est, sed res aperta. Hic aper, cum heri summa cena eum<a class="footnoteLink" href="#note_LCL015_76_4" id="target_note_LCL015_76_4"><sup>4</sup></a> vindicasset, a convivis dimissus est; itaque hodie tanquam libertus in convivium revertitur.” Damnavi ego stuporem meum et nihil amplius interrogavi, ne viderer nunquam inter honestos cenasse.</p>
<p>Dum haec loquimur, puer speciosus, vitibus hederisque redimitus, modo Bromium, interdum Lyaeum Euhiumque confessus, calathisco uvas circumtulit et poemata domini sui acutissima voce traduxit. Ad quem sonum conversus<a class="footnoteLink" href="#note_LCL015_76_5" id="target_note_LCL015_76_5"><sup>5</sup></a> Trimalchio “Dionyse” inquit “liber esto.” Puer detraxit pilleum apro capitique suo imposuit. Tum Trimalchio rursus adiecit: “Non negabitis me” inquit “habere






</p><notes><section class="footnotes"><ul><li class="note" id="note_LCL015_76_1"><a class="footnoteCrossrefLink" href="#target_note_LCL015_76_1" title="Click to highlight in text"><sup class="lineRef">1</sup>lotam <span class="italic">Muncker: Buecheler conjectures</span> cultam: <span class="italic">H has</span> totam.</a></li><script type="text/javascript">document.getElementById('note_LCL015_76_1').style.display = "none";</script><li class="note" id="note_LCL015_76_2"><a class="footnoteCrossrefLink" href="#target_note_LCL015_76_2" title="Click to highlight in text"><sup class="lineRef">2</sup><span class="italic">So H. Various suggestions have been made to alter it.</span></a></li><script type="text/javascript">document.getElementById('note_LCL015_76_2').style.display = "none";</script><li class="note" id="note_LCL015_76_3"><a class="footnoteCrossrefLink" href="#target_note_LCL015_76_3" title="Click to highlight in text"><sup class="lineRef">3</sup>quod <span class="italic">Buecheler</span>: quid.</a></li><script type="text/javascript">document.getElementById('note_LCL015_76_3').style.display = "none";</script><li class="note" id="note_LCL015_76_4"><a class="footnoteCrossrefLink" href="#target_note_LCL015_76_4" title="Click to highlight in text"><sup class="lineRef">4</sup>summa cena eum <span class="italic">Buecheler</span>: summam cenam <span class="italic">Scheffer</span>: summa cenam.</a></li><script type="text/javascript">document.getElementById('note_LCL015_76_4').style.display = "none";</script><li class="note" id="note_LCL015_76_5"><a class="footnoteCrossrefLink" href="#target_note_LCL015_76_5" title="Click to highlight in text"><sup class="lineRef">5</sup><span class="italic">Fraenkel suggested, deleting</span> conversus. <span class="italic">Compare chapter 98.</span></a></li><script type="text/javascript">document.getElementById('note_LCL015_76_5').style.display = "none";</script></ul></section></notes></section>