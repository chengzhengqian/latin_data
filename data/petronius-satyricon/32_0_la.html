<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">
<span class="br"></span><span class="lineNumber">36</span><span class="br"></span>“cenemus; hoc est ius<a class="footnoteLink" href="#note_LCL015_64_1" id="target_note_LCL015_64_1"><sup>1</sup></a> cenae.” Haec ut dixit, ad symphoniam quattuor tripudiantes procurrerunt superioremque partem repositorii abstulerunt. Quo facto videmus infra [scilicet in altero ferculo]<a class="footnoteLink" href="#note_LCL015_64_2" id="target_note_LCL015_64_2"><sup>2</sup></a> altilia et sumina leporemque in medio pinnis subornatum, ut Pegasus videretur. Notavimus etiam circa angulos repositorii Marsyas quattuor, ex quorum utriculis garum piperatum currebat super pisces, qui &lt;tamquam&gt;<a class="footnoteLink" href="#note_LCL015_64_3" id="target_note_LCL015_64_3"><sup>3</sup></a> in euripo natabant. Damus omnes plausum a familia inceptum et res electissimas ridentes aggredimur. Non minus et Trimalchio eiusmodi methodio laetus “Carpe” inquit. Processit statim scissor et ad symphoniam gesticulatus ita laceravit obsonium, ut putares essedarium hydraule cantante pugnare. Ingerebat nihilo minus Trimalchio lentissima voce: “Carpe, Carpe.” Ego suspicatus ad aliquam urbanitatem totiens iteratam vocem pertinere, non erubui eum qui supra me accumbebat, hoc ipsum interrogare. At ille, qui saepius eiusmodi ludos spectaverat, “Vides illum” inquit “qui obsonium carpit: Carpus vocatur. Itaque quotiescunque dicit ‘Carpe,’ eodem verbo et vocat et imperat.”</p>
<span class="br"></span><span class="lineNumber">37</span><span class="br"></span><p>Non potui amplius quicquam gustare, sed conversus ad eum, ut quam plurima exciperem, longe accersere fabulas coepi sciscitarique, quae esset mulier illa,





</p><notes><section class="footnotes"><ul><li class="note" id="note_LCL015_64_1"><a class="footnoteCrossrefLink" href="#target_note_LCL015_64_1" title="Click to highlight in text"><sup class="lineRef">1</sup>ius <span class="italic">l</span>: in <span class="italic">H</span>: initium <span class="italic">Reiske, who with Wehle would delete</span> hoc est ius cenae.</a></li><script type="text/javascript">document.getElementById('note_LCL015_64_1').style.display = "none";</script><li class="note" id="note_LCL015_64_2"><a class="footnoteCrossrefLink" href="#target_note_LCL015_64_2" title="Click to highlight in text"><sup class="lineRef">2</sup><span class="italic">Deleted by Pithoeus in his second edition.</span></a></li><script type="text/javascript">document.getElementById('note_LCL015_64_2').style.display = "none";</script><li class="note" id="note_LCL015_64_3"><a class="footnoteCrossrefLink" href="#target_note_LCL015_64_3" title="Click to highlight in text"><sup class="lineRef">3</sup><span class="italic">Added by Wehle</span>: &lt;quasi&gt; <span class="italic">Gaselee.</span> quiq3 <span class="italic">H.</span></a></li><script type="text/javascript">document.getElementById('note_LCL015_64_3').style.display = "none";</script></ul></section></notes></section>