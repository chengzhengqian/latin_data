<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

initiati vino etiam Falerno inundamur. Excepti etiam pluribus ferculis cum laberemur in somnum, “Itane est?” inquit Quartilla “etiam dormire vobis in mente est, cum sciatis Priapi genio pervigilium deberi?” …</p>
<span class="br"></span><span class="lineNumber">22</span><span class="br"></span><p>Cum Ascyltos gravatus tot malis in somnum laberetur, illa quae iniuria depulsa fuerat ancilla totam faciem eius fuligine larga<a class="footnoteLink" href="#note_LCL015_36_1" id="target_note_LCL015_36_1"><sup>1</sup></a> perfricuit et non sentientis labra<a class="footnoteLink" href="#note_LCL015_36_2" id="target_note_LCL015_36_2"><sup>2</sup></a> umerosque sopitionibus<a class="footnoteLink" href="#note_LCL015_36_3" id="target_note_LCL015_36_3"><sup>3</sup></a> pinxit. Iam ego etiam [tot malis]<a class="footnoteLink" href="#note_LCL015_36_4" id="target_note_LCL015_36_4"><sup>4</sup></a> fatigatus minimum veluti gustum hauseram somni; idem et tota intra forisque familia fecerat, atque alii circa pedes discumbentium sparsi iacebant, alii parietibus appliciti, quidam in ipso limine coniunctis manebant capitibus; lucernae quoque umore defectae tenue et extremum lumen spargebant: cum duo Syri expilaturi [lagoenam]<a class="footnoteLink" href="#note_LCL015_36_5" id="target_note_LCL015_36_5"><sup>5</sup></a> triclinium intraverunt, dumque inter argentum<a class="footnoteLink" href="#note_LCL015_36_6" id="target_note_LCL015_36_6"><sup>6</sup></a> avidius rixantur, diductam fregerunt lagoenam. Cecidit etiam mensa cum argento, et ancillae super torum marcenti<a class="footnoteLink" href="#note_LCL015_36_7" id="target_note_LCL015_36_7"><sup>7</sup></a> excussum forte altius poculum caput fregit.<a class="footnoteLink" href="#note_LCL015_36_8" id="target_note_LCL015_36_8"><sup>8</sup></a> Ad quem ictum exclamavit illa pariterque et fures prodidit et partem ebriorum excitavit. Syri illi qui venerant ad praedam,<a class="footnoteLink" href="#note_LCL015_36_9" id="target_note_LCL015_36_9"><sup>9</sup></a> postquam deprehensos se intellexerunt, pariter secundum lectum






</p><notes><section class="footnotes"><ul><li class="note" id="note_LCL015_36_1"><a class="footnoteCrossrefLink" href="#target_note_LCL015_36_1" title="Click to highlight in text"><sup class="lineRef">1</sup>larga <span class="italic">Jungermann</span>: large <span class="italic">Fuchs</span>: longa.</a></li><script type="text/javascript">document.getElementById('note_LCL015_36_1').style.display = "none";</script><li class="note" id="note_LCL015_36_2"><a class="footnoteCrossrefLink" href="#target_note_LCL015_36_2" title="Click to highlight in text"><sup class="lineRef">2</sup>latera <span class="italic">Delz rightly</span>?</a></li><script type="text/javascript">document.getElementById('note_LCL015_36_2').style.display = "none";</script><li class="note" id="note_LCL015_36_3"><a class="footnoteCrossrefLink" href="#target_note_LCL015_36_3" title="Click to highlight in text"><sup class="lineRef">3</sup>sopitionibus <span class="italic">L</span>: <span class="italic">perhaps</span> sopionibus <span class="italic">as in one reading in Catullus, xxxvii, 10.</span></a></li><script type="text/javascript">document.getElementById('note_LCL015_36_3').style.display = "none";</script><li class="note" id="note_LCL015_36_4"><a class="footnoteCrossrefLink" href="#target_note_LCL015_36_4" title="Click to highlight in text"><sup class="lineRef">4</sup>tot malis <span class="italic">was perhaps repeated in error from beginning of 22. So Müller in his first edition, though he retains the words in his second.</span></a></li><script type="text/javascript">document.getElementById('note_LCL015_36_4').style.display = "none";</script><li class="note" id="note_LCL015_36_5"><a class="footnoteCrossrefLink" href="#target_note_LCL015_36_5" title="Click to highlight in text"><sup class="lineRef">5</sup><span class="italic">Deleted by O. Jahn.</span></a></li><script type="text/javascript">document.getElementById('note_LCL015_36_5').style.display = "none";</script><li class="note" id="note_LCL015_36_6"><a class="footnoteCrossrefLink" href="#target_note_LCL015_36_6" title="Click to highlight in text"><sup class="lineRef">6</sup>inter argentum] <span class="italic">Nisbet would delete.</span></a></li><script type="text/javascript">document.getElementById('note_LCL015_36_6').style.display = "none";</script><li class="note" id="note_LCL015_36_7"><a class="footnoteCrossrefLink" href="#target_note_LCL015_36_7" title="Click to highlight in text"><sup class="lineRef">7</sup>marcenti <span class="italic">Delz</span>: marcentis.</a></li><script type="text/javascript">document.getElementById('note_LCL015_36_7').style.display = "none";</script><li class="note" id="note_LCL015_36_8"><a class="footnoteCrossrefLink" href="#target_note_LCL015_36_8" title="Click to highlight in text"><sup class="lineRef">8</sup>tetigit <span class="italic">Buecheler.</span></a></li><script type="text/javascript">document.getElementById('note_LCL015_36_8').style.display = "none";</script><li class="note" id="note_LCL015_36_9"><a class="footnoteCrossrefLink" href="#target_note_LCL015_36_9" title="Click to highlight in text"><sup class="lineRef">9</sup><span class="italic">Müller deletes</span> illi … praedam.</a></li><script type="text/javascript">document.getElementById('note_LCL015_36_9').style.display = "none";</script></ul></section></notes></section>