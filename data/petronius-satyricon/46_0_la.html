<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

persuadeam, ut ad villam venias et videas casulas nostras? Inveniemus quod manducemus, pullum, ova: belle erit, etiam si omnia hoc anno tempestas † dispare pallavit †<a class="footnoteLink" href="#note_LCL015_92_1" id="target_note_LCL015_92_1"><sup>1</sup></a> inveniemus ergo unde saturi fiamus. Et iam tibi discipulus crescit cicaro meus. Iam quattuor partis dicit; si vixerit, habebis ad latus servulum. Nam quicquid illi vacat, caput de tabula non tollit. Ingeniosus est et bono filo, etiam si in aves<a class="footnoteLink" href="#note_LCL015_92_2" id="target_note_LCL015_92_2"><sup>2</sup></a> morbosus est. Ego illi iam tres cardeles occidi, et dixi quia mustella comedit. Invenit tamen alias nenias, et libentissime pingit. Ceterum iam Graeculis calcem impingit et Latinas coepit non male appetere, etiam si magister eius sibi placens fit<a class="footnoteLink" href="#note_LCL015_92_3" id="target_note_LCL015_92_3"><sup>3</sup></a> nec uno loco consistit, † sed venit dem †<a class="footnoteLink" href="#note_LCL015_92_4" id="target_note_LCL015_92_4"><sup>4</sup></a> litteras, sed non vult laborare. Est et alter non quidem doctus, sed curiosus, qui plus docet quam scit. Itaque feriatis diebus solet domum venire, et quicquid dederis, contentus est. Emi ergo nunc puero aliquot libra rubricata, quia volo illum ad domusionem aliquid de iure gustare. Habet haec res panem. Nam litteris satis inquinatus est. Quod si resilierit, destinavi illum artificium<a class="footnoteLink" href="#note_LCL015_92_5" id="target_note_LCL015_92_5"><sup>5</sup></a> docere, aut tonstrinum<a class="footnoteLink" href="#note_LCL015_92_6" id="target_note_LCL015_92_6"><sup>6</sup></a> aut praeconem aut certe causidicum, quod illi auferre non possit nisi Orcus. Ideo illi cotidie clamo: ‘Primi­geni,







</p><notes><section class="footnotes"><ul><li class="note" id="note_LCL015_92_1"><a class="footnoteCrossrefLink" href="#target_note_LCL015_92_1" title="Click to highlight in text"><sup class="lineRef">1</sup>dispar pallavit <span class="italic">Antonius</span>: dispare pullavit <span class="italic">Reiske</span>: dispare pellavit <span class="italic">Siewert. There are other guesses.</span></a></li><script type="text/javascript">document.getElementById('note_LCL015_92_1').style.display = "none";</script><li class="note" id="note_LCL015_92_2"><a class="footnoteCrossrefLink" href="#target_note_LCL015_92_2" title="Click to highlight in text"><sup class="lineRef">2</sup>aves <span class="italic">Triller</span>: naves.</a></li><script type="text/javascript">document.getElementById('note_LCL015_92_2').style.display = "none";</script><li class="note" id="note_LCL015_92_3"><a class="footnoteCrossrefLink" href="#target_note_LCL015_92_3" title="Click to highlight in text"><sup class="lineRef">3</sup>fit <span class="italic">Buecheler</span>: sit.</a></li><script type="text/javascript">document.getElementById('note_LCL015_92_3').style.display = "none";</script><li class="note" id="note_LCL015_92_4"><a class="footnoteCrossrefLink" href="#target_note_LCL015_92_4" title="Click to highlight in text"><sup class="lineRef">4</sup><span class="italic">There are various attempts to correct this. Perhaps</span> sed vendit idem.</a></li><script type="text/javascript">document.getElementById('note_LCL015_92_4').style.display = "none";</script><li class="note" id="note_LCL015_92_5"><a class="footnoteCrossrefLink" href="#target_note_LCL015_92_5" title="Click to highlight in text"><sup class="lineRef">5</sup>artificium <span class="italic">Scheffer</span>: artificii.</a></li><script type="text/javascript">document.getElementById('note_LCL015_92_5').style.display = "none";</script><li class="note" id="note_LCL015_92_6"><a class="footnoteCrossrefLink" href="#target_note_LCL015_92_6" title="Click to highlight in text"><sup class="lineRef">6</sup>tonstrinum <span class="italic">Scheffer</span>: constreinum.</a></li><script type="text/javascript">document.getElementById('note_LCL015_92_6').style.display = "none";</script></ul></section></notes></section>