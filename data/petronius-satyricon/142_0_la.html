<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Gitona accedere et in terram trahere poetam mugientem …</p>
<p>Hoc opere tandem elaborato casam piscatoriam subimus maerentes, cibisque naufragio corruptis utcunque curati tristissimam exegimus noctem. Postero die, cum poneremus consilium,<a class="footnoteLink" href="#note_LCL015_284_1" id="target_note_LCL015_284_1"><sup>1</sup></a> cui nos regioni crederemus, repente video corpus humanum circumactum levi vertice ad litus deferri. Substiti ergo tristis coepique umentibus<a class="footnoteLink" href="#note_LCL015_284_2" id="target_note_LCL015_284_2"><sup>2</sup></a> oculis maris fidem inspicere et “Hunc forsitan” proclamo “in aliqua parte terrarum secura exspectat uxor, forsitan ignarus tempestatis filius aut pater;<a class="footnoteLink" href="#note_LCL015_284_3" id="target_note_LCL015_284_3"><sup>3</sup></a> utique reliquit aliquem, cui proficiscens osculum dedit. Haec sunt consilia mortalium, haec vota magnarum cogitationum.<a class="footnoteLink" href="#note_LCL015_284_4" id="target_note_LCL015_284_4"><sup>4</sup></a> En homo quemadmodum natat.” Adhuc tanquam ignotum deflebam, cum inviolatum os fluctus convertit in terram, agnovique terribilem paulo ante et implacabilem Licham pedibus meis paene subiectum. Non tenui igitur diutius lacrimas, immo percussi semel iterumque manibus pectus et “Ubi nunc est” inquam “iracundia tua, ubi impotentia tua? nempe piscibus beluisque expositus es, et qui paulo ante iactabas vires imperii tui, de tam magna nave ne tabulam quidem naufragus habes. Ite nunc mortales, et magnis cogitationibus pectora implete. Ite cauti, et opes fraudibus captas per<a class="footnoteLink" href="#note_LCL015_284_5" id="target_note_LCL015_284_5"><sup>5</sup></a>
</p><notes><section class="footnotes"><ul><li class="note" id="note_LCL015_284_1"><a class="footnoteCrossrefLink" href="#target_note_LCL015_284_1" title="Click to highlight in text"><sup class="lineRef">1</sup><span class="italic">Fraenkel suggests</span> proponeremus consilia.</a></li><script type="text/javascript">document.getElementById('note_LCL015_284_1').style.display = "none";</script><li class="note" id="note_LCL015_284_2"><a class="footnoteCrossrefLink" href="#target_note_LCL015_284_2" title="Click to highlight in text"><sup class="lineRef">2</sup>humentibus <span class="italic">(with other readings) in margin of Tornaesius’s edition</span>: urentibus <span class="italic">Lips</span>: viventibus.</a></li><script type="text/javascript">document.getElementById('note_LCL015_284_2').style.display = "none";</script><li class="note" id="note_LCL015_284_3"><a class="footnoteCrossrefLink" href="#target_note_LCL015_284_3" title="Click to highlight in text"><sup class="lineRef">3</sup>pater <span class="italic">Buecheler, who also conjectured</span> fratrem <span class="italic">and put it in his text</span>: patrem. <span class="italic">Fraenkel suggests</span> patrem &lt;aut&gt;.</a></li><script type="text/javascript">document.getElementById('note_LCL015_284_3').style.display = "none";</script><li class="note" id="note_LCL015_284_4"><a class="footnoteCrossrefLink" href="#target_note_LCL015_284_4" title="Click to highlight in text"><sup class="lineRef">4</sup><span class="italic">Fraenkel would delete</span> magnarum cogitationum.</a></li><script type="text/javascript">document.getElementById('note_LCL015_284_4').style.display = "none";</script><li class="note" id="note_LCL015_284_5"><a class="footnoteCrossrefLink" href="#target_note_LCL015_284_5" title="Click to highlight in text"><sup class="lineRef">5</sup><span class="italic">Nisbet conjectures</span> in.</a></li><script type="text/javascript">document.getElementById('note_LCL015_284_5').style.display = "none";</script></ul></section></notes></section>