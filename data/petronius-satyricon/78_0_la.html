<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent noindent">

de sinu fictilem protulit et amplius semihora tubicines imitatus est<a class="footnoteLink" href="#note_LCL015_156_1" id="target_note_LCL015_156_1"><sup>1</sup></a> succinente Habinna et inferius labrum manu deprimente. Ultimo etiam in medium processit et modo harundinibus quassis choraulas imitatus est, modo lacernatus cum flagello mulionum fata egit, donec vocatum ad se Habinnas basiavit, potionemque illi porrexit et “Tanto melior” inquit “Massa, dono tibi caligas.”</p>
<p>Nec ullus tot malorum finis fuisset, nisi epidipnis esset allata, turdi siliginei<a class="footnoteLink" href="#note_LCL015_156_2" id="target_note_LCL015_156_2"><sup>2</sup></a> uvis passis nucibusque farsi.<a class="footnoteLink" href="#note_LCL015_156_3" id="target_note_LCL015_156_3"><sup>3</sup></a> Insecuta sunt Cydonia etiam mala spinis confixa, ut echinos efficerent. Et haec quidem tolerabilia erant, si non fericulum<a class="footnoteLink" href="#note_LCL015_156_4" id="target_note_LCL015_156_4"><sup>4</sup></a> longe monstrosius effecisset, ut vel fame perire mallemus. Nam cum positus esset, ut nos putabamus, anser altilis circaque pisces et omnium genera avium, “&lt;Amici&gt;”<a class="footnoteLink" href="#note_LCL015_156_5" id="target_note_LCL015_156_5"><sup>5</sup></a> inquit Trimalchio “quicquid videtis hic positum, de uno corpore est factum.” Ego, scilicet homo prudentissimus, statim intellexi quid esset, et respiciens Agamemnonem “mirabor” inquam “nisi omnia ista de &lt;cera&gt;<a class="footnoteLink" href="#note_LCL015_156_6" id="target_note_LCL015_156_6"><sup>6</sup></a> facta sunt aut certe de luto. Vidi Romae Saturnalibus eiusmodi cenarum imaginem fieri.” <span class="br"></span><span class="lineNumber">70</span><span class="br"></span> Necdum finieram sermonem, cum Trimalchio ait: “Ita crescam patrimonio, non corpore, ut ista cocus meus de porco fecit. Non potest esse pretiosior






</p><notes><section class="footnotes"><ul><li class="note" id="note_LCL015_156_1"><a class="footnoteCrossrefLink" href="#target_note_LCL015_156_1" title="Click to highlight in text"><sup class="lineRef">1</sup><span class="italic">Fraenkel was inclined to delete</span> imitatus est.</a></li><script type="text/javascript">document.getElementById('note_LCL015_156_1').style.display = "none";</script><li class="note" id="note_LCL015_156_2"><a class="footnoteCrossrefLink" href="#target_note_LCL015_156_2" title="Click to highlight in text"><sup class="lineRef">2</sup>turdi siliginei <span class="italic">Heinsius</span>: turdis iligine.</a></li><script type="text/javascript">document.getElementById('note_LCL015_156_2').style.display = "none";</script><li class="note" id="note_LCL015_156_3"><a class="footnoteCrossrefLink" href="#target_note_LCL015_156_3" title="Click to highlight in text"><sup class="lineRef">3</sup>farsi <span class="italic">Heinsius</span>: farsis.</a></li><script type="text/javascript">document.getElementById('note_LCL015_156_3').style.display = "none";</script><li class="note" id="note_LCL015_156_4"><a class="footnoteCrossrefLink" href="#target_note_LCL015_156_4" title="Click to highlight in text"><sup class="lineRef">4</sup>ferculum <span class="italic">ed. Patav.</span></a></li><script type="text/javascript">document.getElementById('note_LCL015_156_4').style.display = "none";</script><li class="note" id="note_LCL015_156_5"><a class="footnoteCrossrefLink" href="#target_note_LCL015_156_5" title="Click to highlight in text"><sup class="lineRef">5</sup>amici <span class="italic">added by Buecheler.</span></a></li><script type="text/javascript">document.getElementById('note_LCL015_156_5').style.display = "none";</script><li class="note" id="note_LCL015_156_6"><a class="footnoteCrossrefLink" href="#target_note_LCL015_156_6" title="Click to highlight in text"><sup class="lineRef">6</sup>defacta <span class="italic">H</span>: cera <span class="italic">added by Heinsius so as to read</span> de cera facta: de face facta <span class="italic">Broz̄ele: Other suggestions have been made.</span></a></li><script type="text/javascript">document.getElementById('note_LCL015_156_6').style.display = "none";</script></ul></section></notes></section>