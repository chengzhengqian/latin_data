<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Habinnas “nisi illa discumbit, ego me apoculo”<a class="footnoteLink" href="#note_LCL015_150_1" id="target_note_LCL015_150_1"><sup>1</sup></a> et coeperat surgere, nisi signo dato Fortunata quater amplius a tota familia esset vocata. Venit ergo galbino succincta cingillo, ita ut infra cerasina appareret tunica et periscelides tortae phaecasiaeque inauratae. Tunc sudario manus tergens, quod in collo habebat, applicat se illi toro, in quo Scintilla<a class="footnoteLink" href="#note_LCL015_150_2" id="target_note_LCL015_150_2"><sup>2</sup></a> Habinnae discumbebat uxor, osculataque plaudentem “est te” inquit “videre?”</p>
<p>Eo deinde perventum est, ut Fortunata armillas suas crassissimis detraheret lacertis Scintillaeque miranti ostenderet. Ultimo etiam periscelides resolvit et reticulum aureum, quem ex obrussa esse dicebat. Notavit haec Trimalchio iussitque afferri omnia et “Videtis” inquit “mulieris<a class="footnoteLink" href="#note_LCL015_150_3" id="target_note_LCL015_150_3"><sup>3</sup></a> compedes: sic nos barcalae despoliamur. Sex pondo et selibram debet habere. Et ipse nihilo minus habeo decem pondo armillam ex millesimis Mercurii factam.” Ultimo etiam, ne mentiri videretur, stateram iussit afferri et circumlatum approbari pondus. Nec melior Scintilla, quae de cervice sua capsellam detraxit aureolam, quam Felicionem appellabat. Inde duo crotalia protulit et Fortunatae in vicem consideranda dedit et “Domini” inquit “mei beneficio nemo habet meliora.” “Quid?” inquit Habinnas “excatarissasti me, ut tibi emerem fabam vitream. Plane






</p><notes><section class="footnotes"><ul><li class="note" id="note_LCL015_150_1"><a class="footnoteCrossrefLink" href="#target_note_LCL015_150_1" title="Click to highlight in text"><sup class="lineRef">1</sup>apoculo <span class="italic">ed. Patav.</span>: apocalo.</a></li><script type="text/javascript">document.getElementById('note_LCL015_150_1').style.display = "none";</script><li class="note" id="note_LCL015_150_2"><a class="footnoteCrossrefLink" href="#target_note_LCL015_150_2" title="Click to highlight in text"><sup class="lineRef">2</sup><span class="italic">Fraenkel suggested deleting</span> Scintilla.</a></li><script type="text/javascript">document.getElementById('note_LCL015_150_2').style.display = "none";</script><li class="note" id="note_LCL015_150_3"><a class="footnoteCrossrefLink" href="#target_note_LCL015_150_3" title="Click to highlight in text"><sup class="lineRef">3</sup>mulieris <span class="italic">Scheffer</span>: muliebres <span class="italic">Heinsius</span>: mulieres.</a></li><script type="text/javascript">document.getElementById('note_LCL015_150_3').style.display = "none";</script></ul></section></notes></section>