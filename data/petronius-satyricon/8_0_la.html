<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

inquit “gladiator obscene, quem † de ruina †<a class="footnoteLink" href="#note_LCL015_16_1" id="target_note_LCL015_16_1"><sup>1</sup></a> harena dimisit? Non taces, nocturne percussor, qui ne tum quidem, cum fortiter faceres, cum pura muliere pugnasti, cuius eadem ratione in viridario frater fui, qua nunc in deversorio puer est?” “Subduxisti <span class="br"></span><span class="lineNumber">10</span><span class="br"></span> te” inquam “a praeceptoris colloquio.” “Quid ego, homo stultissime, facere debui, cum fame morerer? An videlicet audirem sententias, id est vitrea fracta et somniorum interpretamenta? Multo me turpior es tu hercule, qui ut foris cenares, poetam laudasti.” &lt;….&gt;<a class="footnoteLink" href="#note_LCL015_16_2" id="target_note_LCL015_16_2"><sup>2</sup></a></p>
<p>Itaque ex turpissima lite in risum diffusi pacatius ad reliqua secessimus….</p>
<p>Rursus in memoriam revocatus iniuriae “Ascylte” inquam “intellego nobis convenire non posse. Itaque communes sarcinulas partiamur ac paupertatem nostram privatis quaestibus temptemus expellere. Et tu litteras scis et ego. Ne quaestibus tuis obstem, aliud aliquid promittam; alioqui mille causae quotidie nos collident et per totam urbem rumoribus different.” Non recusavit Ascyltos et “Hodie” inquit “quia tanquam scholastici ad cenam promisimus, non perdamus noctem. Cras autem, quia hoc libet, et habitationem mihi prospiciam et aliquem fratrem.” “Tardum est” inquam “differe quod placet.” …</p>
<p>Hanc tam praecipitem divisionem libido faciebat; iam dudum enim amoliri cupiebam custodem molestum, ut veterem cum Gitone meo rationem reducerem.<a class="footnoteLink" href="#note_LCL015_16_3" id="target_note_LCL015_16_3"><sup>3</sup></a> …</p>
<notes><section class="footnotes"><ul><li class="note" id="note_LCL015_16_1"><a class="footnoteCrossrefLink" href="#target_note_LCL015_16_1" title="Click to highlight in text"><sup class="lineRef">1</sup><span class="italic">Fraenkel conjectures</span> derisum, <span class="italic">Housman</span> (<span class="italic">CP</span> 622) de ruma, <span class="italic">Walsh</span> meridiana. <span class="italic">Perhaps it was a mis-writing of</span> harena.</a></li><script type="text/javascript">document.getElementById('note_LCL015_16_1').style.display = "none";</script><li class="note" id="note_LCL015_16_2"><a class="footnoteCrossrefLink" href="#target_note_LCL015_16_2" title="Click to highlight in text"><sup class="lineRef">2</sup><span class="italic">Lacuna indicated by Buecheler.</span></a></li><script type="text/javascript">document.getElementById('note_LCL015_16_2').style.display = "none";</script><li class="note" id="note_LCL015_16_3"><a class="footnoteCrossrefLink" href="#target_note_LCL015_16_3" title="Click to highlight in text"><sup class="lineRef">3</sup>reducerem <span class="italic">Buecheler</span>: deducerem, diducerem.</a></li><script type="text/javascript">document.getElementById('note_LCL015_16_3').style.display = "none";</script></ul></section></notes></section>