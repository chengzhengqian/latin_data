<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

quidem. … adulescens, solus tantum medicamentum ebibisti?” “Itane est?” inquit Quartilla “quicquid satyrii fuit, Encolpius ebibit?” …</p>
<p>Non indecenti risu latera commovit….</p>
<span class="br"></span><span class="lineNumber">LO</span><span class="br"></span><p>| Ac ne Giton quidem ultimo risum tenuit, utique postquam virguncula cervicem eius invasit et non repugnanti puero innumerabilia oscula dedit….</p>
<span class="br"></span><span class="lineNumber">21 L</span><span class="br"></span><p>| Volebamus miseri exclamare, sed nec in auxilio erat quisquam, et hinc Psyche acu comatoria cupienti mihi invocare Quiritum fidem malas pungebat, illinc puella penicillo, quod et ipsum satyrio tinxerat, Ascylton opprimebat….</p>
<p>Ultimo cinaedus supervenit myrtea subornatus gausapa cinguloque succinctus….</p>
<p>Modo extortis nos clunibus cecidit, modo basiis olidissimis inquinavit, donec Quartilla balaenaceam<a class="footnoteLink" href="#note_LCL015_34_1" id="target_note_LCL015_34_1"><sup>1</sup></a> tenens virgam alteque succincta iussit infelicibus dari missionem….</p>
<p>Uterque nostrum religiosissimis iuravit verbis inter duos periturum esse tam horribile secretum….</p>
<p>Intraverunt palaestritae complures<a class="footnoteLink" href="#note_LCL015_34_2" id="target_note_LCL015_34_2"><sup>2</sup></a> et nos legitimo<a class="footnoteLink" href="#note_LCL015_34_3" id="target_note_LCL015_34_3"><sup>3</sup></a> perfusos oleo refecerunt. Utcunque ergo lassitudine abiecta cenatoria repetimus et in proximam cellam ducti sumus, in qua tres lecti strati erant et reliquus lautitiarum apparatus splendidissime expositus. Iussi ergo discubuimus, et gustatione mirifica







</p><notes><section class="footnotes"><ul><li class="note" id="note_LCL015_34_1"><a class="footnoteCrossrefLink" href="#target_note_LCL015_34_1" title="Click to highlight in text"><sup class="lineRef">1</sup>balenaciam <span class="italic">l.</span></a></li><script type="text/javascript">document.getElementById('note_LCL015_34_1').style.display = "none";</script><li class="note" id="note_LCL015_34_2"><a class="footnoteCrossrefLink" href="#target_note_LCL015_34_2" title="Click to highlight in text"><sup class="lineRef">2</sup>complures <span class="italic">Buecheler</span>: quamplures.</a></li><script type="text/javascript">document.getElementById('note_LCL015_34_2').style.display = "none";</script><li class="note" id="note_LCL015_34_3"><a class="footnoteCrossrefLink" href="#target_note_LCL015_34_3" title="Click to highlight in text"><sup class="lineRef">3</sup>legitime <span class="italic">Buecheler</span>: selgitico (‘<span class="italic">of Selga</span>’) <span class="italic">Triller.</span></a></li><script type="text/javascript">document.getElementById('note_LCL015_34_3').style.display = "none";</script></ul></section></notes></section>