<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

non minus decoro exornavit capillamento; immo commendatior vultus enituit, quia flavum<a class="footnoteLink" href="#note_LCL015_268_1" id="target_note_LCL015_268_1"><sup>1</sup></a> corymbion erat …</p>
<span class="br"></span><span class="lineNumber">LO</span><span class="br"></span><p>| Ceterum Eumolpos, et periclitantium advocatus et praesentis concordiae auctor, ne sileret sine fabulis hilaritas, multa in muliebrem levitatem coepit iactare: quam facile adamarent, quam cito etiam filiorum obliviscerentur, nullamque esse feminam tam pudicam, quae non peregrina libidine usque ad furorem averteretur. Nec se tragoedias veteres curare aut nomina saeculis nota, sed rem sua memoria factam, quam expositurum se esse, si vellemus audire. Conversis igitur omnium in se vultibus auribusque sic orsus est:</p>
<span class="br"></span><span class="lineNumber">111</span><span class="br"></span><p>“Matrona quaedam Ephesi tam notae erat pudicitiae, ut vicinarum quoque gentium feminas ad spectaculum sui evocaret. Haec ergo cum virum extulisset, non contenta vulgari more funus passis prosequi crinibus aut nudatum pectus in conspectu frequentiae plangere, in conditorium etiam prosecuta est defunctum positumque in hypogaeo Graeco more<a class="footnoteLink" href="#note_LCL015_268_2" id="target_note_LCL015_268_2"><sup>2</sup></a> corpus custodire ac flere totis noctibus diebusque coepit. Sic afflictantem se ac mortem inedia persequentem non parentes potuerunt abducere, non propinqui; magistratus ultimo repulsi abierunt, complorataque singularis exempli femina ab omnibus quintum iam diem



</p><notes><section class="footnotes"><ul><li class="note" id="note_LCL015_268_1"><a class="footnoteCrossrefLink" href="#target_note_LCL015_268_1" title="Click to highlight in text"><sup class="lineRef">1</sup>flavum <span class="italic">in margin of Tornaesius’s edition</span>: flaucorum. <span class="italic">There are other suggestions.</span></a></li><script type="text/javascript">document.getElementById('note_LCL015_268_1').style.display = "none";</script><li class="note" id="note_LCL015_268_2"><a class="footnoteCrossrefLink" href="#target_note_LCL015_268_2" title="Click to highlight in text"><sup class="lineRef">2</sup>Graeco more <span class="italic">perhaps should be deleted (Fraenkel).</span></a></li><script type="text/javascript">document.getElementById('note_LCL015_268_2').style.display = "none";</script></ul></section></notes></section>