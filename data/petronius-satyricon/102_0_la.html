<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

consenuit, ut astrorum caelique motus deprehenderet, et Chrysippus, ut ad inventionem sufficeret, ter elleboro animum detersit. Verum ut ad plastas convertar, Lysippum statuae unius lineamentis inhaerentem inopia extinxit, et Myron, qui paene animas hominum ferarumque aere comprehenderat, non invenit heredem. At nos vino scortisque demersi ne paratas quidem artes audemus cognoscere, sed accusatores antiquitatis vitia tantum docemus et discimus. Ubi est dialectica? Ubi astronomia? Ubi sapientiae cultissima<a class="footnoteLink" href="#note_LCL015_204_1" id="target_note_LCL015_204_1"><sup>1</sup></a> via? Quis unquam venit in templum et votum fecit, si ad eloquentiam pervenisset? Quis, si philosophiae fontem attigisset? Ac ne bonam quidem mentem aut bonam valetudinem petunt,sed statim antequam limen Capitolii<a class="footnoteLink" href="#note_LCL015_204_2" id="target_note_LCL015_204_2"><sup>2</sup></a> tangant, alius donum promittit, si propinquum divitem extulerit, alius, si thesaurum effoderit, alius, si ad trecenties sestertium salvus pervenerit. Ipse senatus, recti bonique praeceptor, mille pondo auri Capitolio promittere solet, et ne quis dubitet pecuniam concupiscere, Iovem quoque peculio exornat. Noli ergo mirari, si pictura defecit, cum omnibus diis hominibusque formosior videatur massa auri, quam quicquid Apelles Phidiasque, Graeculi delirantes,</p>
<notes><section class="footnotes"><ul><li class="note" id="note_LCL015_204_1"><a class="footnoteCrossrefLink" href="#target_note_LCL015_204_1" title="Click to highlight in text"><sup class="lineRef">1</sup>cultissima <span class="italic">R</span>: consultissima <span class="italic">the rest</span>: occultissima <span class="italic">suggests MÃ¼ller;</span> consultis &lt;tritis&gt;sima <span class="italic">Fraenkel</span>: consuetissima <span class="italic">Burman.</span></a></li><script type="text/javascript">document.getElementById('note_LCL015_204_1').style.display = "none";</script><li class="note" id="note_LCL015_204_2"><a class="footnoteCrossrefLink" href="#target_note_LCL015_204_2" title="Click to highlight in text"><sup class="lineRef">2</sup><span class="italic">Fraenkel would delete</span> Capitolii.</a></li><script type="text/javascript">document.getElementById('note_LCL015_204_2').style.display = "none";</script></ul></section></notes></section>