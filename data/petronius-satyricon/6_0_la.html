<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

totius dictionis infamant, opportune subduxi me et cursim Ascylton persequi coepi. Sed nec viam diligenter tenebam [quia]<a class="footnoteLink" href="#note_LCL015_12_1" id="target_note_LCL015_12_1"><sup>1</sup></a> nec quod<a class="footnoteLink" href="#note_LCL015_12_2" id="target_note_LCL015_12_2"><sup>2</sup></a> stabulum esset sciebam. Itaque quocunque ieram, eodem revertebar, donec et cursu fatigatus et sudore iam madens <span class="br"></span><span class="lineNumber">7</span><span class="br"></span> accedo aniculam quandam, quae agreste holus vendebat, et “Rogo” inquam, “mater, numquid scis ubi ego habitem?” delectata est illa urbanitate tam stulta et “Quidni sciam?” inquit, consurrexitque et coepit me praecedere. Divinam ego putabam et…</p>
<p>Subinde ut in locum secretiorem venimus, centonem anus urbana reiecet et “Hic” inquit “debes habitare.” Cum ego negarem me agnoscere domum, video quasdam inter titulos nudas<a class="footnoteLink" href="#note_LCL015_12_3" id="target_note_LCL015_12_3"><sup>3</sup></a> meretrices furtim spatiantes. Tarde, immo iam sero intellexi me in fornicem esse deductum. Execratus itaque aniculae insidias operui caput et per medium lupanar fugere coepi in alteram partem, cum ecce in ipso aditu occurrit mihi aeque lassus ac moriens Ascyltos; putares ab eadem anicula esse deductum. Itaque ut ridens eum consalutavi, quid in loco tam deformi <span class="br"></span><span class="lineNumber">8</span><span class="br"></span> faceret quaesivi. Sudorem ille manibus detersit et “Si scires” inquit “quae mihi acciderunt.” “Quid novi?” inquam ego. at ille deficiens “cum errarem” inquit “per totam civitatem nec invenirem, quo loco stabulum reliquissem, accessit ad me pater familiae et ducem se itineris humanissime promisit. Per anfractus deinde obscurissimos egres­sus




</p><notes><section class="footnotes"><ul><li class="note" id="note_LCL015_12_1"><a class="footnoteCrossrefLink" href="#target_note_LCL015_12_1" title="Click to highlight in text"><sup class="lineRef">1</sup><span class="italic">Deleted by Goldast.</span></a></li><script type="text/javascript">document.getElementById('note_LCL015_12_1').style.display = "none";</script><li class="note" id="note_LCL015_12_2"><a class="footnoteCrossrefLink" href="#target_note_LCL015_12_2" title="Click to highlight in text"><sup class="lineRef">2</sup>nec quod <span class="italic">Buecheler</span>: nec quo. <span class="italic">Dousa suggested</span> quo &lt;loco&gt;. <span class="italic">Schoppius proposed</span> nec qua.</a></li><script type="text/javascript">document.getElementById('note_LCL015_12_2').style.display = "none";</script><li class="note" id="note_LCL015_12_3"><a class="footnoteCrossrefLink" href="#target_note_LCL015_12_3" title="Click to highlight in text"><sup class="lineRef">3</sup>quasdam … nudas <span class="italic">Fraenkel</span>: quosdam … nudasque.</a></li><script type="text/javascript">document.getElementById('note_LCL015_12_3').style.display = "none";</script></ul></section></notes></section>