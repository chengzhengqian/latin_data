<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

nos delectaris? Et solebas suavius esse, canturire belle deverbia, adicere melica.<a class="footnoteLink" href="#note_LCL015_142_1" id="target_note_LCL015_142_1"><sup>1</sup></a> Heu heu, abistis dulces caricae.”<a class="footnoteLink" href="#note_LCL015_142_2" id="target_note_LCL015_142_2"><sup>2</sup></a> “Iam” inquit ille “quadrigae meae decucurrerunt, ex quo podagricus factus sum. Alioquin cum essem adulescentulus, cantando paene tisicus factus sum. Quid saltare? Quid deverbia? Quid tonstrinum? Quando parem habui nisi unum Apelletem?” Oppositaque<a class="footnoteLink" href="#note_LCL015_142_3" id="target_note_LCL015_142_3"><sup>3</sup></a> ad os manu nescio quid taetrum exsibilavit, quod postea Graecum esse affirmabat.</p>
<p>Nec non Trimalchio ipse cum tubicines esset imitatus, ad delicias suas respexit, quem Croesum appellabat. Puer autem lippus, sordidissimis dentibus, catellam nigram atque indecenter pinguem prasina involvebat fascia panemque semissem ponebat super torum [atque] ac<a class="footnoteLink" href="#note_LCL015_142_4" id="target_note_LCL015_142_4"><sup>4</sup></a> nausea recusantem saginabat. Quo admonitus officii<a class="footnoteLink" href="#note_LCL015_142_5" id="target_note_LCL015_142_5"><sup>5</sup></a> Trimalchio Scylacem iussit adduci “praesidium domus familiaeque.” Nec mora, ingentis formae adductus est canis catena vinctus, admonitusque ostiarii calce, ut cubaret, ante mensam se posuit. Tum Trimalchio iactans candidum panem “nemo” inquit “in domo mea me plus amat.” Indignatus puer, quod Scylacem tam effuse laudaret, catellam in terram deposuit hortatusque est, ut ad rixam properaret. Scylax, canino scilicet usus








</p><notes><section class="footnotes"><ul><li class="note" id="note_LCL015_142_1"><a class="footnoteCrossrefLink" href="#target_note_LCL015_142_1" title="Click to highlight in text"><sup class="lineRef">1</sup>melica <span class="italic">Scheffer</span>: melicam <span class="italic">which may well be right.</span></a></li><script type="text/javascript">document.getElementById('note_LCL015_142_1').style.display = "none";</script><li class="note" id="note_LCL015_142_2"><a class="footnoteCrossrefLink" href="#target_note_LCL015_142_2" title="Click to highlight in text"><sup class="lineRef">2</sup>dulces caricae <span class="italic">Scheffer</span>: dulcis carica.</a></li><script type="text/javascript">document.getElementById('note_LCL015_142_2').style.display = "none";</script><li class="note" id="note_LCL015_142_3"><a class="footnoteCrossrefLink" href="#target_note_LCL015_142_3" title="Click to highlight in text"><sup class="lineRef">3</sup>appositaque <span class="italic">Heinsius.</span></a></li><script type="text/javascript">document.getElementById('note_LCL015_142_3').style.display = "none";</script><li class="note" id="note_LCL015_142_4"><a class="footnoteCrossrefLink" href="#target_note_LCL015_142_4" title="Click to highlight in text"><sup class="lineRef">4</sup><span class="italic">So Buecheler</span>: atque hac.</a></li><script type="text/javascript">document.getElementById('note_LCL015_142_4').style.display = "none";</script><li class="note" id="note_LCL015_142_5"><a class="footnoteCrossrefLink" href="#target_note_LCL015_142_5" title="Click to highlight in text"><sup class="lineRef">5</sup>officii <span class="italic">Buecheler;</span> officio. <span class="italic">Fraenkel suggests</span> &lt;ae&gt; quo [admonitus] officio.</a></li><script type="text/javascript">document.getElementById('note_LCL015_142_5').style.display = "none";</script></ul></section></notes></section>