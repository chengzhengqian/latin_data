<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

reliquit † patronorum meus †<a class="footnoteLink" href="#note_LCL015_106_1" id="target_note_LCL015_106_1"><sup>1</sup></a> ubi Daedalus Niobam in equum Troianum includit. Nam Hermerotis pugnas et Petraitis in poculis habeo, omnia ponderosa; meum enim intellegere nulla pecunia vendo.”</p>
<p>Haec dum refert, puer calicem proiecit. Ad quem respiciens Trimalchio “Cito” inquit “te ipsum caede, quia nugax es.” Statim puer demisso labro orare.<a class="footnoteLink" href="#note_LCL015_106_2" id="target_note_LCL015_106_2"><sup>2</sup></a> At ille “Quid me” inquit “rogas? Tanquam ego tibi molestus sim. Suadeo, a te impetres, ne sis nugax.” Tandem ergo exoratus a nobis missionem dedit puero. Ille dimissus circa mensam percucurrit &lt;…&gt;<a class="footnoteLink" href="#note_LCL015_106_3" id="target_note_LCL015_106_3"><sup>3</sup></a></p>
<p>et “Aquam foras, vinum intro” clamavit. Excipimus urbanitatem iocantis, et ante omnes Agamemnon, qui sciebat, quibus meritis revocaretur ad cenam. Ceterum laudatus Trimalchio hilarius bibit et iam ebrio proximus “Nemo” inquit “vestrum rogat Fortunatam meam, ut saltet? Credite mihi: cordacem nemo melius ducit.”</p>
<p>Atque ipse erectis supra frontem manibus Syrum histrionem exhibebat concinente tota familia: μάδεια







</p><notes><section class="footnotes"><ul><li class="note" id="note_LCL015_106_1"><a class="footnoteCrossrefLink" href="#target_note_LCL015_106_1" title="Click to highlight in text"><sup class="lineRef">1</sup><span class="italic">There are various emendations of which</span> patronorum unus <span class="italic">(Goes) and</span> patronus meus <span class="italic">(ed. Patav.) are the simplest.</span></a></li><script type="text/javascript">document.getElementById('note_LCL015_106_1').style.display = "none";</script><li class="note" id="note_LCL015_106_2"><a class="footnoteCrossrefLink" href="#target_note_LCL015_106_2" title="Click to highlight in text"><sup class="lineRef">2</sup>labro orare <span class="italic">Scheffer</span>: labrore.</a></li><script type="text/javascript">document.getElementById('note_LCL015_106_2').style.display = "none";</script><li class="note" id="note_LCL015_106_3"><a class="footnoteCrossrefLink" href="#target_note_LCL015_106_3" title="Click to highlight in text"><sup class="lineRef">3</sup><span class="italic">Lacuna indicated by Buecheler.</span></a></li><script type="text/javascript">document.getElementById('note_LCL015_106_3').style.display = "none";</script></ul></section></notes></section>