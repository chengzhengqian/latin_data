<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

quotidie me solebam ad illum metiri,<a class="footnoteLink" href="#note_LCL015_176_1" id="target_note_LCL015_176_1"><sup>1</sup></a> et ut celerius rostrum barbatum haberem, labra de lucerna ungebam. Tamen ad delicias [femina]<a class="footnoteLink" href="#note_LCL015_176_2" id="target_note_LCL015_176_2"><sup>2</sup></a> ipsimi [domini] annos quattuordecim fui. Nec turpe est, quod dominus iubet. Ego tamen et ipsimae [dominae] satis faciebam. Scitis, quid dicam: taceo, quia non <span class="br"></span><span class="lineNumber">76</span><span class="br"></span> sum de gloriosis. Ceterum, quemadmodum di volunt, dominus in domo factus sum, et ecce cepi ipsimi cerebellum. Quid multa? coheredem me Caesari fecit, et accepi<a class="footnoteLink" href="#note_LCL015_176_3" id="target_note_LCL015_176_3"><sup>3</sup></a> patrimonium laticlavium. Nemini tamen nihil satis est. Concupivi negotiari. Ne multis vos morer, quinque naves aedificavi, oneravi vinum—et tunc erat contra aurum—misi Romam. Putares me hoc iussisse: omnes naves naufragarunt, factum, non fabula. Uno die Neptunus trecenties sestertium devoravit. Putatis me defecisse? Non mehercules mi haec iactura gusti fuit, tanquam nihil facti. Alteras feci maiores et meliores et feliciores,<a class="footnoteLink" href="#note_LCL015_176_4" id="target_note_LCL015_176_4"><sup>4</sup></a> ut nemo non me virum fortem diceret. Scitis, magna navis magnam fortitudinem habet. Oneravi rursus vinum, lardum, fabam, seplasium, mancipia. Hoc loco Fortunata rem piam fecit; omne enim aurum suum, omnia vestimenta vendidit et mi centum aureos in manu posuit. Hoc fuit peculii mei fermentum. Cito fit, quod di volunt. Uno cursu centies sestertium corrotundavi. Statim re­demi





</p><notes><section class="footnotes"><ul><li class="note" id="note_LCL015_176_1"><a class="footnoteCrossrefLink" href="#target_note_LCL015_176_1" title="Click to highlight in text"><sup class="lineRef">1</sup>metiri <span class="italic">Scheffer</span>: me uri.</a></li><script type="text/javascript">document.getElementById('note_LCL015_176_1').style.display = "none";</script><li class="note" id="note_LCL015_176_2"><a class="footnoteCrossrefLink" href="#target_note_LCL015_176_2" title="Click to highlight in text"><sup class="lineRef">2</sup>femina <span class="italic">and</span> domini <span class="italic">and (below)</span> dominae <span class="italic">deleted by Buecheler.</span></a></li><script type="text/javascript">document.getElementById('note_LCL015_176_2').style.display = "none";</script><li class="note" id="note_LCL015_176_3"><a class="footnoteCrossrefLink" href="#target_note_LCL015_176_3" title="Click to highlight in text"><sup class="lineRef">3</sup>accepi <span class="italic">Scheffer</span>: accepit.</a></li><script type="text/javascript">document.getElementById('note_LCL015_176_3').style.display = "none";</script><li class="note" id="note_LCL015_176_4"><a class="footnoteCrossrefLink" href="#target_note_LCL015_176_4" title="Click to highlight in text"><sup class="lineRef">4</sup><span class="italic">P. George would delete</span> et feliciores.</a></li><script type="text/javascript">document.getElementById('note_LCL015_176_4').style.display = "none";</script></ul></section></notes></section>