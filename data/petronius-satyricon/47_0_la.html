<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

crede mihi, quicquid discis, tibi discis. Vides Phileronem causidicum: si non didicisset, hodie famem a labris non abigeret. Modo, modo collo suo circumferebat onera<a class="footnoteLink" href="#note_LCL015_94_1" id="target_note_LCL015_94_1"><sup>1</sup></a> venalia, nunc etiam adversus Norbanum se extendit. Litterae thesaurum est, et artificium nunquam moritur.’”</p>
<span class="br"></span><span class="lineNumber">47</span><span class="br"></span><p>Eiusmodi fabulae vibrabant, cum Trimalchio intravit et detersa fronte unguento manus lavit spatioque minimo interposito “Ignoscite mihi” inquit “amici, multis iam diebus venter mihi non respondit. Nec medici se inveniunt. Profuit mihi tamen malicorium<a class="footnoteLink" href="#note_LCL015_94_2" id="target_note_LCL015_94_2"><sup>2</sup></a> et taeda ex aceto. Spero tamen, iam veterem<a class="footnoteLink" href="#note_LCL015_94_3" id="target_note_LCL015_94_3"><sup>3</sup></a> pudorem sibi imponit. Alioquin circa stomachum mihi sonat, putes taurum. Itaque si quis vestrum voluerit sua re [causa]<a class="footnoteLink" href="#note_LCL015_94_4" id="target_note_LCL015_94_4"><sup>4</sup></a> facere, non est quod illum pudeatur. Nemo nostrum solide natus est. Ego nullum puto tam magnum tormentum esse quam continere. Hoc solum vetare ne Iovis potest. Rides, Fortunata, quae soles me nocte desomnem facere? Nec tamen in triclinio ullum vetuo<a class="footnoteLink" href="#note_LCL015_94_5" id="target_note_LCL015_94_5"><sup>5</sup></a> facere quod se iuvet, et medici vetant continere. Vel si quid plus venit, omnia foras parata sunt: aqua, lasani et cetera minutalia. Credite mihi, anathymiasis in cerebrum it et in toto corpore fluctum facit. Multos scio sic periisse, dum nolunt sibi verum dicere.” Gratias agimus liberalitati indulgentiaeque eius, et subinde








</p><notes><section class="footnotes"><ul><li class="note" id="note_LCL015_94_1"><a class="footnoteCrossrefLink" href="#target_note_LCL015_94_1" title="Click to highlight in text"><sup class="lineRef">1</sup>olera <span class="italic">Scheffer.</span></a></li><script type="text/javascript">document.getElementById('note_LCL015_94_1').style.display = "none";</script><li class="note" id="note_LCL015_94_2"><a class="footnoteCrossrefLink" href="#target_note_LCL015_94_2" title="Click to highlight in text"><sup class="lineRef">2</sup>malicorium <span class="italic">Scheffer</span>: maleicorum.</a></li><script type="text/javascript">document.getElementById('note_LCL015_94_2').style.display = "none";</script><li class="note" id="note_LCL015_94_3"><a class="footnoteCrossrefLink" href="#target_note_LCL015_94_3" title="Click to highlight in text"><sup class="lineRef">3</sup>veterem <span class="italic">Heinsius</span>: ventrem <span class="italic">which Müller deleted.</span></a></li><script type="text/javascript">document.getElementById('note_LCL015_94_3').style.display = "none";</script><li class="note" id="note_LCL015_94_4"><a class="footnoteCrossrefLink" href="#target_note_LCL015_94_4" title="Click to highlight in text"><sup class="lineRef">4</sup><span class="italic">Deleted by Scheffer.</span></a></li><script type="text/javascript">document.getElementById('note_LCL015_94_4').style.display = "none";</script><li class="note" id="note_LCL015_94_5"><a class="footnoteCrossrefLink" href="#target_note_LCL015_94_5" title="Click to highlight in text"><sup class="lineRef">5</sup>vetuo <span class="italic">Buecheler</span>: vetui.</a></li><script type="text/javascript">document.getElementById('note_LCL015_94_5').style.display = "none";</script></ul></section></notes></section>