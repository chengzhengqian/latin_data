<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

iacent iuvenes ingenui, honesti, et quod utroque potentius est, familiaritate vobis aliquando coniuncti. Si mehercules intervertissent pecuniam vestram, si fidem proditione laesissent, satiari tamen potuissetis hac poena, quam videtis. Servitia ecce in frontibus<a class="footnoteLink" href="#note_LCL015_256_1" id="target_note_LCL015_256_1"><sup>1</sup></a> cernitis et vultus ingenuos voluntaria poenarum lege proscriptos.” Interpellavit deprecationem supplicii<a class="footnoteLink" href="#note_LCL015_256_2" id="target_note_LCL015_256_2"><sup>2</sup></a> Lichas et “Noli” inquit “causam confundere, sed impone singulis modum. Ac primum omnium, si ultro venerunt, cur nudavere crinibus capita? Vultum enim qui permutat, fraudem parat, non satisfactionem. Deinde, si gratiam te<a class="footnoteLink" href="#note_LCL015_256_3" id="target_note_LCL015_256_3"><sup>3</sup></a> legato moliebantur, quid ita omnia fecisti, ut quos tuebaris, absconderes? Ex quo apparet casu incidisse noxios in plagas et te artem quaesisse, qua nostrae animadversionis impetum eluderes. Nam quod invidiam facis nobis ingenuos honestosque clamando, vide, ne deteriorem facias confidentia causam. Quid debent laesi facere, ubi rei ad poenam confugiunt? At enim amici fuerunt nostri: eo maiora meruerunt<a class="footnoteLink" href="#note_LCL015_256_4" id="target_note_LCL015_256_4"><sup>4</sup></a> supplicia; nam qui ignotos laedit, latro appellatur, qui amicos, paulo minus quam parricida.” Resolvit Eumolpos tam iniquam declamationem et “Intellego” inquit “nihil magis obesse iuvenibus miseris, quam quod nocte deposuerunt capillos: hoc argumento incidisse videntur in navem, non venisse.<a class="footnoteLink" href="#note_LCL015_256_5" id="target_note_LCL015_256_5"><sup>5</sup></a> Quod velim tam candide ad aures vestras perveniat.






</p><notes><section class="footnotes"><ul><li class="note" id="note_LCL015_256_1"><a class="footnoteCrossrefLink" href="#target_note_LCL015_256_1" title="Click to highlight in text"><sup class="lineRef">1</sup>servilia ecce in frontibus &lt;stigmata&gt; <span class="italic">Jacobs. There are other suggestions</span>; servitii indicia <span class="italic">Burman.</span></a></li><script type="text/javascript">document.getElementById('note_LCL015_256_1').style.display = "none";</script><li class="note" id="note_LCL015_256_2"><a class="footnoteCrossrefLink" href="#target_note_LCL015_256_2" title="Click to highlight in text"><sup class="lineRef">2</sup>supplicii <span class="italic">Buecheler</span>: supplicis, <span class="italic">omitted in Tornaesius’s edition and Pithoeus’s 1st and cd. Lambeth.: Müller deletes.</span></a></li><script type="text/javascript">document.getElementById('note_LCL015_256_2').style.display = "none";</script><li class="note" id="note_LCL015_256_3"><a class="footnoteCrossrefLink" href="#target_note_LCL015_256_3" title="Click to highlight in text"><sup class="lineRef">3</sup>te <span class="italic">Buecheler</span>: a.</a></li><script type="text/javascript">document.getElementById('note_LCL015_256_3').style.display = "none";</script><li class="note" id="note_LCL015_256_4"><a class="footnoteCrossrefLink" href="#target_note_LCL015_256_4" title="Click to highlight in text"><sup class="lineRef">4</sup><span class="italic">Fraenkel suggests, because of the clausula,</span> meruere.</a></li><script type="text/javascript">document.getElementById('note_LCL015_256_4').style.display = "none";</script><li class="note" id="note_LCL015_256_5"><a class="footnoteCrossrefLink" href="#target_note_LCL015_256_5" title="Click to highlight in text"><sup class="lineRef">5</sup><span class="italic">Müller deletes the whole sentence</span> hoc … venisse.</a></li><script type="text/javascript">document.getElementById('note_LCL015_256_5').style.display = "none";</script></ul></section></notes></section>