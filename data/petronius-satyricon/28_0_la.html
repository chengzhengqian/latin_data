<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

syraphoniam allatus est positusque inter cervicalia minutissima<a class="footnoteLink" href="#note_LCL015_56_1" id="target_note_LCL015_56_1"><sup>1</sup></a> expressit imprudentibus risum. Pallio enim coccineo adrasum excluserat caput circaque oneratas veste cervices laticlaviam immiserat mappam fimbriis hinc atque illinc pendentibus. Habebat etiam in minimo digito sinistrae manus anulum grandem subauratum, extremo vero articulo digiti sequentis minorem, ut mihi videbatur, totum aureum, sed plane ferreis veluti stellis ferruminatum. Et ne has tantum ostenderet divitias, dextrum nudavit lacertum armilla aurea cultum et eboreo circulo <span class="br"></span><span class="lineNumber">33</span><span class="br"></span> lamina splendente conexo.<a class="footnoteLink" href="#note_LCL015_56_2" id="target_note_LCL015_56_2"><sup>2</sup></a> Ut deinde pinna argentea dentes perfodit, “Amici” inquit “nondum mihi suave erat in triclinium venire, sed ne diutius absens morae vobis essem,<a class="footnoteLink" href="#note_LCL015_56_3" id="target_note_LCL015_56_3"><sup>3</sup></a> omnem voluptatem mihi negavi. Permittitis tamen finiri lusum.” Sequebatur puer cum tabula terebinthina et crystallinis tesseris, notavique rem omnium delicatissimam. Pro calculis enim albis ac nigris aureos argenteosque habebat denarios. Interim dum ille omnium textorum dicta inter lusum consumit, gustantibus adhuc nobis repositorium allatum est cum corbe, in quo gallina erat lignea patentibus in orbem alis, quales esse solent quae incubant ova. Accessere continuo duo servi et symphonia strepente scrutari paleam




</p><notes><section class="footnotes"><ul><li class="note" id="note_LCL015_56_1"><a class="footnoteCrossrefLink" href="#target_note_LCL015_56_1" title="Click to highlight in text"><sup class="lineRef">1</sup>tumidissima <span class="italic">conjectures Jacobs</span>: munitissima <span class="italic">H.</span></a></li><script type="text/javascript">document.getElementById('note_LCL015_56_1').style.display = "none";</script><li class="note" id="note_LCL015_56_2"><a class="footnoteCrossrefLink" href="#target_note_LCL015_56_2" title="Click to highlight in text"><sup class="lineRef">2</sup>conexo <span class="italic">Buecheler</span>: connexum.</a></li><script type="text/javascript">document.getElementById('note_LCL015_56_2').style.display = "none";</script><li class="note" id="note_LCL015_56_3"><a class="footnoteCrossrefLink" href="#target_note_LCL015_56_3" title="Click to highlight in text"><sup class="lineRef">3</sup><span class="italic">Here H has</span> in triclinium absens more (= morae) vobis venire sed ne diutius absenti vos essem. <span class="italic">L has:</span> in triclinium venire sed ne diutius absentius essem. <span class="italic">Heinsius first transferred</span> absens morae vobis <span class="italic">so as to follow</span> diutius, <span class="italic">but he retained</span> absentivus <span class="italic">of Pithoeus’s editions as</span> absentivŏs.</a></li><script type="text/javascript">document.getElementById('note_LCL015_56_3').style.display = "none";</script></ul></section></notes></section>