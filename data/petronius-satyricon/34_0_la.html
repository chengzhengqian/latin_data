<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Ad summam, parum illi bona lana nascebatur; arietes a Tarento emit, et eos culavit in gregem. Mel Atticum ut domi nasceretur, apes ab Athenis iussit afferri; obiter et vernaculae quae sunt, meliusculae a Graeculis fient. Ecce intra hos dies scripsit, ut illi ex India semen boletorum mitteretur. Nam mulam quidem nullam habet, quae non ex onagro nata sit. Vides tot culcitas: nulla non aut conchyliatum aut coccineum tomentum habet. Tanta est animi<a class="footnoteLink" href="#note_LCL015_68_1" id="target_note_LCL015_68_1"><sup>1</sup></a> beatitudo. Reliquos autem collibertos eius cave contemnas. Valde sucos[s]i sunt. Vides illum qui in imo imus recumbit: hodie sua octingenta possidet. De nihilo crevit. Modo solebat collo<a class="footnoteLink" href="#note_LCL015_68_2" id="target_note_LCL015_68_2"><sup>2</sup></a> suo ligna portare. Sed quomodo dicunt—ego nihil scio, sed audivi—quom<a class="footnoteLink" href="#note_LCL015_68_3" id="target_note_LCL015_68_3"><sup>3</sup></a> Incuboni pilleum rapuisset, [et]<a class="footnoteLink" href="#note_LCL015_68_4" id="target_note_LCL015_68_4"><sup>4</sup></a> thesaurum invenit. Ego nemini invideo, si quid<a class="footnoteLink" href="#note_LCL015_68_5" id="target_note_LCL015_68_5"><sup>5</sup></a> deus dedit. Est tamen sub alapa et non vult sibi male. Itaque proxime casam<a class="footnoteLink" href="#note_LCL015_68_6" id="target_note_LCL015_68_6"><sup>6</sup></a> hoc titulo proscripsit: ‘C. Pompeius Diogenes ex kalendis Iuliis cenaculum locat; ipse enim domum emit.’ Quid ille qui libertini loco iacet, quam bene se habuit. Non impropero illi. Sestertium suum vidit decies, sed male vacillavit. Non puto illum capillos liberos









</p><notes><section class="footnotes"><ul><li class="note" id="note_LCL015_68_1"><a class="footnoteCrossrefLink" href="#target_note_LCL015_68_1" title="Click to highlight in text"><sup class="lineRef">1</sup>homini <span class="italic">Reinesius.</span></a></li><script type="text/javascript">document.getElementById('note_LCL015_68_1').style.display = "none";</script><li class="note" id="note_LCL015_68_2"><a class="footnoteCrossrefLink" href="#target_note_LCL015_68_2" title="Click to highlight in text"><sup class="lineRef">2</sup>modo solebat collo <span class="italic">Wehle</span>: solebat collo modo <span class="italic">H.</span></a></li><script type="text/javascript">document.getElementById('note_LCL015_68_2').style.display = "none";</script><li class="note" id="note_LCL015_68_3"><a class="footnoteCrossrefLink" href="#target_note_LCL015_68_3" title="Click to highlight in text"><sup class="lineRef">3</sup>quom <span class="italic">Buecheler</span>: cum modo <span class="italic">Scheffer</span>: quomodo.</a></li><script type="text/javascript">document.getElementById('note_LCL015_68_3').style.display = "none";</script><li class="note" id="note_LCL015_68_4"><a class="footnoteCrossrefLink" href="#target_note_LCL015_68_4" title="Click to highlight in text"><sup class="lineRef">4</sup><span class="italic">Deleted by Scheffer.</span></a></li><script type="text/javascript">document.getElementById('note_LCL015_68_4').style.display = "none";</script><li class="note" id="note_LCL015_68_5"><a class="footnoteCrossrefLink" href="#target_note_LCL015_68_5" title="Click to highlight in text"><sup class="lineRef">5</sup>quid <span class="italic">Buecheler</span>: quoi <span class="italic">Goes;</span> quo.</a></li><script type="text/javascript">document.getElementById('note_LCL015_68_5').style.display = "none";</script><li class="note" id="note_LCL015_68_6"><a class="footnoteCrossrefLink" href="#target_note_LCL015_68_6" title="Click to highlight in text"><sup class="lineRef">6</sup>casam <span class="italic">Buecheler</span> (<span class="italic">or</span> cenaculum): oecum <span class="italic">Jak. Gronov</span>: cum.</a></li><script type="text/javascript">document.getElementById('note_LCL015_68_6').style.display = "none";</script></ul></section></notes></section>