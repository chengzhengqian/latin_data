<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

facere, nihil malo “nudisque consurrexit pedibus et Trimalchionem gaudentem<a class="footnoteLink" href="#note_LCL015_166_1" id="target_note_LCL015_166_1"><sup>1</sup></a> subsequi &lt;coepit.&gt;<a class="footnoteLink" href="#note_LCL015_166_2" id="target_note_LCL015_166_2"><sup>2</sup></a></p>
<p>Ego respiciens ad Ascylton “Quid cogitas?” inquam “ego enim si videro balneum, statim expirabo.” “Assentemur” ait ille “et dum illi balneum petunt, nos in turba exeamus.” Cum haec placuissent, ducente per porticum Gitone ad ianuam venimus, ubi canis catenarius tanto nos tumultu excepit, ut Ascyltos etiam in piscinam ceciderit. Nec non ego quoque ebrius,<a class="footnoteLink" href="#note_LCL015_166_3" id="target_note_LCL015_166_3"><sup>3</sup></a> [qui etiam pictum timueram canem,<a class="footnoteLink" href="#note_LCL015_166_4" id="target_note_LCL015_166_4"><sup>4</sup></a>] dum natanti opem fero, in eundem gurgitem tractus sum. Servavit nos tamen atriensis, qui interventu suo et canem placavit et nos trementes extraxit in siccum. Et Giton quidem iam dudum se ratione<a class="footnoteLink" href="#note_LCL015_166_5" id="target_note_LCL015_166_5"><sup>5</sup></a> acutissima redemerat a cane; quicquid enim a nobis acceperat de cena, latranti sparserat, at ille avocatus cibo furorem suppresserat. Ceterum cum algentes udique<a class="footnoteLink" href="#note_LCL015_166_6" id="target_note_LCL015_166_6"><sup>6</sup></a> petissemus ab atriense, ut nos extra ianuam emitteret, “Erras” inquit “si putas te exire hac posse, qua venisti. Nemo unquam convivarum per eandem ianuam emissus est; alia <span class="br"></span><span class="lineNumber">73</span><span class="br"></span> intrant, alia exeunt.” Quid faciamus homines miserrimi et novi generis labyrintho inclusi, quibus lavari iam coeperat votum esse? Ultro ergo rogavimus, ut nos ad balneum duceret, proiectisque vestimentis, quae Giton in aditu siccare coepit, balneum intravimus, angustum scilicet et cisternae frigidariae simile,







</p><notes><section class="footnotes"><ul><li class="note" id="note_LCL015_166_1"><a class="footnoteCrossrefLink" href="#target_note_LCL015_166_1" title="Click to highlight in text"><sup class="lineRef">1</sup>gaudentem <span class="italic">H</span>: gradientem <span class="italic">Reinesius</span>: plaudentem <span class="italic">Jacobs, Wehle.</span></a></li><script type="text/javascript">document.getElementById('note_LCL015_166_1').style.display = "none";</script><li class="note" id="note_LCL015_166_2"><a class="footnoteCrossrefLink" href="#target_note_LCL015_166_2" title="Click to highlight in text"><sup class="lineRef">2</sup>coepit <span class="italic">added by Burman.</span></a></li><script type="text/javascript">document.getElementById('note_LCL015_166_2').style.display = "none";</script><li class="note" id="note_LCL015_166_3"><a class="footnoteCrossrefLink" href="#target_note_LCL015_166_3" title="Click to highlight in text"><sup class="lineRef">3</sup>exterritus <span class="italic">Jahn.</span></a></li><script type="text/javascript">document.getElementById('note_LCL015_166_3').style.display = "none";</script><li class="note" id="note_LCL015_166_4"><a class="footnoteCrossrefLink" href="#target_note_LCL015_166_4" title="Click to highlight in text"><sup class="lineRef">4</sup><span class="italic">Müller deletes</span> qui … canem, <span class="italic">rightly.</span></a></li><script type="text/javascript">document.getElementById('note_LCL015_166_4').style.display = "none";</script><li class="note" id="note_LCL015_166_5"><a class="footnoteCrossrefLink" href="#target_note_LCL015_166_5" title="Click to highlight in text"><sup class="lineRef">5</sup>se ratione <span class="italic">Scheffer</span>: servatione.</a></li><script type="text/javascript">document.getElementById('note_LCL015_166_5').style.display = "none";</script><li class="note" id="note_LCL015_166_6"><a class="footnoteCrossrefLink" href="#target_note_LCL015_166_6" title="Click to highlight in text"><sup class="lineRef">6</sup>udique <span class="italic">Buecheler</span>: utique.</a></li><script type="text/javascript">document.getElementById('note_LCL015_166_6').style.display = "none";</script></ul></section></notes></section>