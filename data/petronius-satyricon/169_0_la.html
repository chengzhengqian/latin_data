<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

mihi dominae suae reddidit, in quibus haec erant scripta: “Circe Polyaeno salutem. Si libidinosa essem, quererer decepta; nunc etiam languori tuo gratias ago. In umbra voluptatis diutius lusi. Quid tamen agas, quaero, et an tuis pedibus perveneris domum; negant enim medici sine nervis homines ambulare posse. Narrabo tibi, adulescens, paralysin cave. Nunquam ego aegrum<a class="footnoteLink" href="#note_LCL015_338_1" id="target_note_LCL015_338_1"><sup>1</sup></a> tam magno periculo vidi; medius fidius<a class="footnoteLink" href="#note_LCL015_338_2" id="target_note_LCL015_338_2"><sup>2</sup></a> iam peristi. Quod si idem frigus genua manusque temptaverit tuas, licet ad tubicines mittas. Quid ergo est? Etiam si gravem iniuriam accepi, homini tamen misero non invideo medicinam. Si vis sanus esse, Gitonem roga.<a class="footnoteLink" href="#note_LCL015_338_3" id="target_note_LCL015_338_3"><sup>3</sup></a> Recipies, inquam, nervos tuos, si triduo sine fratre dormieris. Nam quod ad me attinet, non timeo, ne quis inveniatur cui minus placeam. Nec speculum mihi nec fama mentitur. Vale, si potes.”</p>
<p>Ut intellexit Chrysis perlegisse me totum convicium “Solent” inquit “haec fieri, et praecipue in hac civitate, in qua mulieres etiam lunam deducunt … itaque huius quoque rei cura agetur. Rescribe modo blandius dominae animumque eius candida humanitate restitue. Verum enim fatendum est: ex qua hora iniuriam accepit, apud se non est.” Libenter quidem parui ancillae verbaque codicillis talia <span class="br"></span><span class="lineNumber">130</span><span class="br"></span> imposui: “Polyaenos Circae salutem. Fateor me, domina, saepe peccasse; nam et homo sum et




</p><notes><section class="footnotes"><ul><li class="note" id="note_LCL015_338_1"><a class="footnoteCrossrefLink" href="#target_note_LCL015_338_1" title="Click to highlight in text"><sup class="lineRef">1</sup><span class="italic">Fuchs adds</span> in <span class="italic">after</span> aegrum.</a></li><script type="text/javascript">document.getElementById('note_LCL015_338_1').style.display = "none";</script><li class="note" id="note_LCL015_338_2"><a class="footnoteCrossrefLink" href="#target_note_LCL015_338_2" title="Click to highlight in text"><sup class="lineRef">2</sup><span class="italic">P. Thomas would delete</span> fidius.</a></li><script type="text/javascript">document.getElementById('note_LCL015_338_2').style.display = "none";</script><li class="note" id="note_LCL015_338_3"><a class="footnoteCrossrefLink" href="#target_note_LCL015_338_3" title="Click to highlight in text"><sup class="lineRef">3</sup>relega <span class="italic">Delz.</span></a></li><script type="text/javascript">document.getElementById('note_LCL015_338_3').style.display = "none";</script></ul></section></notes></section>