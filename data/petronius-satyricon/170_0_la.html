<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

adhuc iuvenis. Nunquam tamen ante hunc diem usque ad mortem deliqui. Habes confitentem reum: quicquid iusseris, merui. Proditionem feci, hominem occidi, templum violavi: in haec facinora quaere supplicium. Sive occidere placet,<a class="footnoteLink" href="#note_LCL015_340_1" id="target_note_LCL015_340_1"><sup>1</sup></a> ferro meo venio, sive verberibus contenta es, curro nudus ad dominam. Illud unum memento, non me sed instrumenta peccasse. Paratus miles arma non habui. Quis hoc turbaverit, nescio. Forsitan animus antecessit corporis moram, forsitan dum omnia concupisco voluptatem tempore consumpsi. Non invenio, quod feci. Paralysin tamen cavere iubes: tanquam ea<a class="footnoteLink" href="#note_LCL015_340_2" id="target_note_LCL015_340_2"><sup>2</sup></a> maior fieri possit, quae abstulit mihi, per quod etiam te habere potui. Summa tamen excusationis meae haec est: placebo tibi, si me culpam emendare perrniseris”…</p>
<span class="br"></span><span class="lineNumber">L</span><span class="br"></span><p>| Dimissa cum eiusmodi pollicitatione Chryside curavi diligentius noxiosissimum corpus, balneoque praeterito modica unctione usus, mox cibis validioribus pastus, id est bulbis cochlearumque unique sine iure cervicibus, hausi parcius merum. Hinc ante somnum levissima ambulatione compositus sine Gitone cubiculum intravi. Tanta erat placandi cura, ut timerem, <span class="br"></span><span class="lineNumber">131</span><span class="br"></span> ne latus meum frater convelleret. Postero die, cum sine offensa corporis animique consurrexissem, in eundem platanona descendi, etiam si locum inauspicatum timebam, coepique inter arbores ducem itineris exspectare Chrysidem. Nec diu spatiatus consederam, ubi hesterno die fueram, cum ilia intus



</p><notes><section class="footnotes"><ul><li class="note" id="note_LCL015_340_1"><a class="footnoteCrossrefLink" href="#target_note_LCL015_340_1" title="Click to highlight in text"><sup class="lineRef">1</sup><span class="italic">Buecheler adds</span> cum <span class="italic">before</span> ferro.</a></li><script type="text/javascript">document.getElementById('note_LCL015_340_1').style.display = "none";</script><li class="note" id="note_LCL015_340_2"><a class="footnoteCrossrefLink" href="#target_note_LCL015_340_2" title="Click to highlight in text"><sup class="lineRef">2</sup>ea <span class="italic">Buecheler</span>: iam.</a></li><script type="text/javascript">document.getElementById('note_LCL015_340_2').style.display = "none";</script></ul></section></notes></section>