<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Cyclops potuisset parcere. Mox conversus ad me “quid est” inquit “latro? ne deprehensus quidem ausus es mihi verum dicere. Immo ni deus quidam humanarum rerum arbiter pendenti puero excussisset indicium, elusus circa popinas errarem”…</p>
<p>Giton longe blandior quam ego, primum araneis oleo madentibus vulnus, quod in supercilio factum erat, coartavit. Mox palliolo suo laceratam mutavit vestem, amplexusque iam mitigatum osculis tanquam fomentis aggressus est et “in tua” inquit “pater carissime, in tua sumus custodia. Si Gitona tuum amas, incipe velle servare. Utinam me solum inimicus ignis hauriret vel hibernum invaderet mare. Ego enim omnium scelerum materia, ego causa sum. Si perirem, conveniret inimicis”…</p>
<span class="br"></span><span class="lineNumber">99</span><span class="br"></span><p>“ego sic semper et ubique vixi, ut ultimam quamque lucem tanquam non redituram consumerem” …</p>
<p>profusis ego lacrimis rogo quaesoque, ut mecum quoque redeat in gratiam: neque enim in amantium esse potestate furiosam aemulationem. Daturum tamen operam, ne aut dicam aut faciam amplius, quo possit offendi. Tantum omnem scabitudinem animo tanquam bonarum artium magister delevet<a class="footnoteLink" href="#note_LCL015_232_1" id="target_note_LCL015_232_1"><sup>1</sup></a> sine cicatrice. “Incultis asperisque regionibus diutius




</p><notes><section class="footnotes"><ul><li class="note" id="note_LCL015_232_1"><a class="footnoteCrossrefLink" href="#target_note_LCL015_232_1" title="Click to highlight in text"><sup class="lineRef">1</sup>delevet <span class="italic">Fraenkel (Glotta, XXXVII, 1958, 312)</span>: deleret.</a></li><script type="text/javascript">document.getElementById('note_LCL015_232_1').style.display = "none";</script></ul></section></notes></section>