<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

properantibus rape.” Haec ut ego dixi, Giton vestem deposuit meaque tunica contectus exeruit ad osculum caput. Et ne sic cohaerentes malignior fluctus distraheret, utrumque zona circumvenienti praecinxit et “Si nihil aliud, certe diutius” inquit “iuncta nos mors<a class="footnoteLink" href="#note_LCL015_282_1" id="target_note_LCL015_282_1"><sup>1</sup></a> feret, vel si voluerit &lt;mare&gt;<a class="footnoteLink" href="#note_LCL015_282_2" id="target_note_LCL015_282_2"><sup>2</sup></a> misericors ad idem litus expellere, aut praeteriens aliquis tralaticia humanitate lapidabit, aut quod ultimum est iratis etiam fluctibus, imprudens harena componet.” Patior ego vinculum extremum, et veluti lecto funebri aptatus exspecto mortem iam non molestam. Peragit interim tempestas mandata fatorum omnesque reliquias navis expugnat. Non arbor erat relicta, non gubernacula, non funis aut remus, sed quasi rudis atque infecta materies ibat cum fluctibus …</p>
<p>Procurrere piscatores parvulis expediti navigiis ad praedam rapiendam. Deinde ut aliquos viderunt, qui suas opes defenderent, mutaverunt crudelitatem in auxilium …</p>
<span class="br"></span><span class="lineNumber">115</span><span class="br"></span><p>Audimus murmur insolitum et sub diaeta magistri quasi cupientis exire beluae gemitum. Persecuti igitur sonum invenimus Eumolpum sedentem membranaeque ingenti versus ingerentem. Mirati ergo, quod illi vacaret in vicinia mortis poema facere, extrahimus clamantem iubemusque bonam habere mentem. At ille interpellatus excanduit et “Sinite me” inquit “sententiam explere; laborat carmen in fine.” Inicio ego phrenetico manum iubeoque



</p><notes><section class="footnotes"><ul><li class="note" id="note_LCL015_282_1"><a class="footnoteCrossrefLink" href="#target_note_LCL015_282_1" title="Click to highlight in text"><sup class="lineRef">1</sup>iuncta nos mors <span class="italic">L</span>: iuncta nos sors <span class="italic">suggests Fraenkel</span>: iunctos nos mare <span class="italic">P. du Faur.</span></a></li><script type="text/javascript">document.getElementById('note_LCL015_282_1').style.display = "none";</script><li class="note" id="note_LCL015_282_2"><a class="footnoteCrossrefLink" href="#target_note_LCL015_282_2" title="Click to highlight in text"><sup class="lineRef">2</sup><span class="italic">added by Müller.</span></a></li><script type="text/javascript">document.getElementById('note_LCL015_282_2').style.display = "none";</script></ul></section></notes></section>