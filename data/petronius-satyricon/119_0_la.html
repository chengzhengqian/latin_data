<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

sudor utriusque spiritum revocavit, comprehendi Eumolpi genua et “Miserere” inquam “morientium et pro consortio studiorum commoda manum; mors venit, quae nisi per te &lt;non&gt;<a class="footnoteLink" href="#note_LCL015_238_1" id="target_note_LCL015_238_1"><sup>1</sup></a> licet, potest esse pro munere.” Inundatus hac Eumolpus invidia iurat per deos deasque se neque scire quid acciderit, nec ullum dolum malum consilio adhibuisse, sed mente simplicissima et vera fide in navigium comites induxisse, quo ipse iam pridem fuerit usurus. “Quae autem hic insidiae sunt” inquit “aut quis nobiscum Hannibal navigat? Lichas Tarentinus, homo verecundissimus et non tanturn huius navigii dominus, quod regit, sed fundorum etiam aliquot et familiae negotiantis, onus deferendum ad mercatum conducit. Hic est Cyclops ille et<a class="footnoteLink" href="#note_LCL015_238_2" id="target_note_LCL015_238_2"><sup>2</sup></a> archipirata, cui vecturam debemus; et praeter hunc Tryphaena, omnium feminarum formosissima, quae voluptatis causa huc atque illuc vectatur.” “Hi sunt” inquit Giton “quos fugimus” simulque raptim causas odiorum et instans periculum trepidanti Eumolpo exponit. Confusus ille et consilii egens iubet quemque suam sententiam promere et “Fingite” inquit “nos antrum Cyclopis intrasse. Quaerendum est aliquod effugium, nisi naufragium patimur et omni nos periculo liberamus.”<a class="footnoteLink" href="#note_LCL015_238_3" id="target_note_LCL015_238_3"><sup>3</sup></a> “Immo” inquit Giton “per­suade




</p><notes><section class="footnotes"><ul><li class="note" id="note_LCL015_238_1"><a class="footnoteCrossrefLink" href="#target_note_LCL015_238_1" title="Click to highlight in text"><sup class="lineRef">1</sup>non <span class="italic">added (above the line) in l.</span></a></li><script type="text/javascript">document.getElementById('note_LCL015_238_1').style.display = "none";</script><li class="note" id="note_LCL015_238_2"><a class="footnoteCrossrefLink" href="#target_note_LCL015_238_2" title="Click to highlight in text"><sup class="lineRef">2</sup><span class="italic">Fraenkel would delete</span> Cyclops <span class="italic">and</span> et.</a></li><script type="text/javascript">document.getElementById('note_LCL015_238_2').style.display = "none";</script><li class="note" id="note_LCL015_238_3"><a class="footnoteCrossrefLink" href="#target_note_LCL015_238_3" title="Click to highlight in text"><sup class="lineRef">3</sup>patimur <span class="italic">Fuchs for</span> ponimus. liberamur <span class="italic">for</span> liberamus <span class="italic">Müller in his 2nd edition. Perhaps</span> et omnino &lt;sic&gt; periculo liberamur. <span class="italic">J. Sullivan proposes</span> faoimus <span class="italic">for</span> ponimus.</a></li><script type="text/javascript">document.getElementById('note_LCL015_238_3').style.display = "none";</script></ul></section></notes></section>