<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

puer apud Homerum legere. Nam Sibyllam quidem Cumis ego ipse oculis meis vidi in ampulla pendere, et cum illi pueri dicerent: Σίβυλλα, τί θέλεις; respondebat illa: ἀποθανεῖν
θέλω.</p>
<span class="br"></span><span class="lineNumber">49</span><span class="br"></span><p>Nondum efflaverat omnia, cum repositorium cum sue ingenti mensam occupavit. Mirari nos celeritatem coepimus et iurare, ne gallum quidem gallinaceum tam cito percoqui potuisse, tanto quidem magis, quod longe maior nobis porcus videbatur esse, quam paulo ante aper fuerat.<a class="footnoteLink" href="#note_LCL015_100_1" id="target_note_LCL015_100_1"><sup>1</sup></a> Deinde magis magisque Trimalchio intuens eum “Quid? quid?” inquit “porcus hic non est exinteratus? Non mehercules est. Voca, voca cocum in medio.” Cum constitisset ad mensam cocus tristis et diceret se oblitum esse exinterare, “Quid? oblitus?” Trimalchio exclamat, “Putes illum piper et cuminum non coniecisse. Despolia.” Non fit mora, despoliatur cocus atque inter duos tortores maestus consistit. Deprecari tamen omnes coeperunt et dicere: “Solet fieri; rogamus, mittas;<a class="footnoteLink" href="#note_LCL015_100_2" id="target_note_LCL015_100_2"><sup>2</sup></a> postea si fecerit, nemo nostrum pro illo rogabit.” Ego, crudelissimae severitatis, non potui me tenere, sed inclinatus ad aurem Agamemnonis “Plane” inquam “hic debet servus esse nequissimus; aliquis oblivisceretur porcum exinterare? Non mehercules illi ignoscerem, si piscem praeterisset.” At non Trimalchio, qui relaxato in





</p><notes><section class="footnotes"><ul><li class="note" id="note_LCL015_100_1"><a class="footnoteCrossrefLink" href="#target_note_LCL015_100_1" title="Click to highlight in text"><sup class="lineRef">1</sup>apparuerat <span class="italic">Heinsius.</span></a></li><script type="text/javascript">document.getElementById('note_LCL015_100_1').style.display = "none";</script><li class="note" id="note_LCL015_100_2"><a class="footnoteCrossrefLink" href="#target_note_LCL015_100_2" title="Click to highlight in text"><sup class="lineRef">2</sup>mittas <span class="italic">Heinsius</span>: mittes.</a></li><script type="text/javascript">document.getElementById('note_LCL015_100_2').style.display = "none";</script></ul></section></notes></section>