<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

futurum non tralaticium bellum, aegre expugnavit gubernator, ut caduceatoris more Tryphaena indutias faceret. Data ergo acceptaque ex more patrio fide praetendit ramum oleae a tutela navigii raptum, atque in colloquium venire ausa</p>
<blockquote><p>
<span class="line">“Quis furor” exclamat “pacem convertit in arma?</span><span class="linebreak"></span>
<span class="line">Quid nostrae meruere manus? Non Troius heros<a class="footnoteLink" href="#note_LCL015_262_1" id="target_note_LCL015_262_1"><sup>1</sup></a></span><span class="linebreak"></span>
<span class="line">hac in classe vehit decepti pignus Atridae,</span><span class="linebreak"></span>
<span class="line">nec Medea furens fraterno sanguine pugnat.</span><span class="linebreak"></span>
<span class="line">Sed contemptus amor vires habet. Ei mihi, fata</span><span class="linebreak"></span>
<span class="line">hos inter fluctus quis raptis evocat armis?</span><span class="linebreak"></span>
<span class="line">Cui non est mors una satis? Ne vincite pontum</span><span class="linebreak"></span>
<span class="line">gurgitibusque feris alios imponite fluctus.”</span><span class="linebreak"></span>
</p></blockquote>
<span class="br"></span><span class="lineNumber">109</span><span class="br"></span><p>Haec ut turbato clamore mulier effudit, haesit paulisper acies, revocataeque ad pacem manus intermisere bellum. Utitur paenitentiae occasione dux Eumolpos et castigato ante vehementissime Licha tabulas foederis signat, quis<a class="footnoteLink" href="#note_LCL015_262_2" id="target_note_LCL015_262_2"><sup>2</sup></a> haec formula erat: “Ex tui animi sententia, ut tu, Tryphaena, neque iniuriam tibi factam a Gitone quereris, neque si quid ante hunc diem factum est, obicies vindicabisve aut ullo alio genere persequendum curabis; ut tu nihil imperabis puero repugnanti, non amplexum, non osculum, non coitum venere constrictum, nisi pro qua re praesentes numeraveris denarios centum. Item, Licha, ex tui






</p><notes><section class="footnotes"><ul><li class="note" id="note_LCL015_262_1"><a class="footnoteCrossrefLink" href="#target_note_LCL015_262_1" title="Click to highlight in text"><sup class="lineRef">1</sup>heros <span class="italic">cod. Autissiodurensis and O;</span> hostis: hospes <span class="italic">Wehle.</span></a></li><script type="text/javascript">document.getElementById('note_LCL015_262_1').style.display = "none";</script><li class="note" id="note_LCL015_262_2"><a class="footnoteCrossrefLink" href="#target_note_LCL015_262_2" title="Click to highlight in text"><sup class="lineRef">2</sup>cuius <span class="italic">conjectures Buecheler.</span></a></li><script type="text/javascript">document.getElementById('note_LCL015_262_2').style.display = "none";</script></ul></section></notes></section>