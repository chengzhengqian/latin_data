<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Supprimere ego querellam iubeo, ne quis consilia deprehenderet, relictoque Eumolpo—nam in balneo carmen recitabat—per tenebrosum et sordidum egressum extraho Gitona raptimque in hospitium meum pervolo. Praeclusis deinde foribus invado pectus amplexibus et perfusum os lacrimis vultu mec contero. Diu vocem neuter invenit; nam puer etiam singultibus crebris amabile pectus quassaverat. “O facinus” inquam “indignum, quod amo te quamvis relictus, et in hoc pectore, cum vulnus ingens fuerit, cicatrix non est. Quid dicis, peregrini amoris concessio? Dignus hac iniuria fui?” Postquam se amari sensit, supercilium altius sustulit &lt;…&gt;<a class="footnoteLink" href="#note_LCL015_214_1" id="target_note_LCL015_214_1"><sup>1</sup></a></p>
<p>“Nec amoris arbitrium ad alium iudicem detuli.<a class="footnoteLink" href="#note_LCL015_214_2" id="target_note_LCL015_214_2"><sup>2</sup></a> Sed nihil iam queror, nihil iam memini, si bona fide paenitentiam<a class="footnoteLink" href="#note_LCL015_214_3" id="target_note_LCL015_214_3"><sup>3</sup></a> emendas.” Haec cum inter gemitus lacrimasque fudissem, detersit ille pallio vultum et “Quaeso” inquit “Encolpi, fidem memoriae tuae appello: ego te reliqui, an tu me prodidisti? Equidem fateor et prae me fero: cum duos armatos viderem, ad fortiorem confugi.” Exosculatus pectus sapientia plenum inieci cervicibus manus, et ut facile inteilegeret redisse me in gratiam et optima fide reviviscentem amicitiam, toto pectore adstrinxi.</p>
<span class="br"></span><span class="lineNumber">92</span><span class="br"></span><p>Et iam plena nox erat mulierque cenae mandata curaverat, cum Eumolpus ostium pulsat. Interrogo ego: “quot estis?” obiterque per rimam foris speculari diligentissime coepi, num Ascyltos una venisset.




</p><notes><section class="footnotes"><ul><li class="note" id="note_LCL015_214_1"><a class="footnoteCrossrefLink" href="#target_note_LCL015_214_1" title="Click to highlight in text"><sup class="lineRef">1</sup><span class="italic">Lacuna indicated in Pithceus’s 2nd edition.</span></a></li><script type="text/javascript">document.getElementById('note_LCL015_214_1').style.display = "none";</script><li class="note" id="note_LCL015_214_2"><a class="footnoteCrossrefLink" href="#target_note_LCL015_214_2" title="Click to highlight in text"><sup class="lineRef">2</sup>detuli <span class="italic">Buecheler</span>: tulit <span class="italic">and</span> tuli.</a></li><script type="text/javascript">document.getElementById('note_LCL015_214_2').style.display = "none";</script><li class="note" id="note_LCL015_214_3"><a class="footnoteCrossrefLink" href="#target_note_LCL015_214_3" title="Click to highlight in text"><sup class="lineRef">3</sup>praeterita <span class="italic">Müller</span>: praeteritam dementiam <span class="italic">suggests Fraenkel.</span></a></li><script type="text/javascript">document.getElementById('note_LCL015_214_3').style.display = "none";</script></ul></section></notes></section>