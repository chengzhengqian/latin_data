<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

περιμάδεια. Et prodisset in medium, nisi Fortunata ad aurem accessisset; [et]<a class="footnoteLink" href="#note_LCL015_108_1" id="target_note_LCL015_108_1"><sup>1</sup></a> credo, dixerit non decere gravitatem eius tam humiles ineptias. Nihil autem tam inaequale erat; nam modo Fortunatam &lt;verebatur&gt;, modo ad naturam suam revertebatur.<a class="footnoteLink" href="#note_LCL015_108_2" id="target_note_LCL015_108_2"><sup>2</sup></a></p>
<span class="br"></span><span class="lineNumber">53</span><span class="br"></span><p>Et plane interpellavit saltationis libidinem actuarius, qui tanquam urbis acta recitavit: “VII. kalendas sextiles: in praedio Cumano, quod est Trimalchionis, nati sunt pueri <span class="sc">xxx</span>, puellae <span class="sc">xl</span>; sublata in horreum ex area tritici millia modium quingenta; boves domiti quingenti. Eodem die: Mithridates servus in crucem actus est, quia Gai nostri genio male dixerat. Eodem die: in arcam relatum est, quod collocari non potuit, sestertium centies. Eodem die: incendium factum est in hortis Pompeianis, ortum ex aedibus Nastae vilici.” “Quid?” inquit Trimalchio “quando mihi Pompeiani horti empti sunt?” “Anno priore” inquit actuarius “et ideo in rationem nondum venerunt.” Excanduit Trimalchio et “Quicunque” inquit “mihi fundi empti fuerint, nisi intra sextum mensem sciero, in rationes meas inferri vetuo.” Iam etiam edicta aedilium recitabantur et saltuariorum testamenta, quibus Trimalchio cum elogio exheredabatur; iam nomina vilicorum et repudiata a circitore<a class="footnoteLink" href="#note_LCL015_108_3" id="target_note_LCL015_108_3"><sup>3</sup></a> liberta in balneatoris contu­bernio




</p><notes><section class="footnotes"><ul><li class="note" id="note_LCL015_108_1"><a class="footnoteCrossrefLink" href="#target_note_LCL015_108_1" title="Click to highlight in text"><sup class="lineRef">1</sup><span class="italic">Deleted by Buecheler.</span></a></li><script type="text/javascript">document.getElementById('note_LCL015_108_1').style.display = "none";</script><li class="note" id="note_LCL015_108_2"><a class="footnoteCrossrefLink" href="#target_note_LCL015_108_2" title="Click to highlight in text"><sup class="lineRef">2</sup>modo fortunatam suam revertebatur modo ad naturam <span class="italic">H, variously emended,</span> verebatur <span class="italic">is added by Heinsius,</span> suam revertebatur <span class="italic">put after</span> naturam <span class="italic">by Buecheler.</span></a></li><script type="text/javascript">document.getElementById('note_LCL015_108_2').style.display = "none";</script><li class="note" id="note_LCL015_108_3"><a class="footnoteCrossrefLink" href="#target_note_LCL015_108_3" title="Click to highlight in text"><sup class="lineRef">3</sup><span class="italic">So Buecheler</span>: circumitore.</a></li><script type="text/javascript">document.getElementById('note_LCL015_108_3').style.display = "none";</script></ul></section></notes></section>