<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

tui similis. Si quid vis, fac iterum.’ Ego vero deposita omni offensa cum puero in gratiam redii ususque beneficio eius in somnum delapsus sum. Sed non fuit contentus iteratione ephebus plenae maturitatis et annis ad patiendum gestientibus. Itaque excitavit me sopitum et ‘numquid vis?’ inquit. Et non plane iam molestum erat munus. Utcunque igitur inter anhelitus sudoresque tritus, quod voluerat, accepit, rursusque in somnum decidi gaudio lassus; interposita minus hora pungere me manu coepit et dicere: ‘quare non facimus?’ tum ego totiens excitatus plane vehementer excandui et reddidi illi voces suas: ‘aut dormi, aut ego iam patri dicam.’” …</p>
<span class="br"></span><span class="lineNumber">88</span><span class="br"></span><p>Erectus his sermonibus consulere prudentiorem coepi aetates tabularum et quaedam argumenta mihi obscura simulque causam desidiae praesentis excutere, cum pulcherrimae artes perissent, inter quas pictura ne minimum quidem sui vestigium reliquisset. Tum ille “pecuniae” inquit “cupiditas haec tropica <span class="br"></span><span class="lineNumber">LO</span><span class="br"></span> instituit. | Priscis enim temporibus, cum adhuc nuda virtus placeret, vigebant artes ingenuae summumque certamen inter homines erat, ne quid profuturum saeculis diu lateret. Itaque herbarum omnium sucos Democritus expressit, et ne lapidum virgultorumque vis lateret, aetatem inter experimenta consumpsit. Eudoxos quidem<a class="footnoteLink" href="#note_LCL015_202_1" id="target_note_LCL015_202_1"><sup>1</sup></a> in cacumine excelsissimi montis




</p><notes><section class="footnotes"><ul><li class="note" id="note_LCL015_202_1"><a class="footnoteCrossrefLink" href="#target_note_LCL015_202_1" title="Click to highlight in text"><sup class="lineRef">1</sup>quidem <span class="italic">was omitted by L.</span></a></li><script type="text/javascript">document.getElementById('note_LCL015_202_1').style.display = "none";</script></ul></section></notes></section>