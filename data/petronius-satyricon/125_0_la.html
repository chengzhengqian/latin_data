<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

 nocentes<a class="footnoteLink" href="#note_LCL015_250_1" id="target_note_LCL015_250_1"><sup>1</sup></a> horridos longosque habebant capillos, ne viderer de nave carcerem facere, iussi squalorem damnatis auferri; simul ut notae quoque litterarum non adumbratae<a class="footnoteLink" href="#note_LCL015_250_2" id="target_note_LCL015_250_2"><sup>2</sup></a> comarum praesidio totae<a class="footnoteLink" href="#note_LCL015_250_3" id="target_note_LCL015_250_3"><sup>3</sup></a> ad oculos legentium acciderent. Inter cetera apud communem amicam consumpserunt pecuniam meam, a qua illos proxima nocte extraxi mero unguentisque perfusos. Ad summam, adhuc patrimonii mei reliquias olent”…</p>
<p>itaque ut tutela navis expiaretur, placuit quadragenas utrique plagas imponi. Nulla ergo fit mora; aggrediuntur nos furentes nautae cum funibus temptantque vilissimo sanguine tutelam placare. Et ego quidem tres plagas Spartana nobilitate concoxi. Ceterum Giton semel ictus tam valde exclamavit, ut Tryphaenae aures notissima voce repleret.<a class="footnoteLink" href="#note_LCL015_250_4" id="target_note_LCL015_250_4"><sup>4</sup></a> Non solum era<a class="footnoteLink" href="#note_LCL015_250_5" id="target_note_LCL015_250_5"><sup>5</sup></a> turbata est, sed ancillae etiam omnes familiari sono inductae ad vapulantem decurrunt. Iam Giton mirabili forma exarmaverat nautas coeperatque etiam sine voce saevientes rogare, cum ancillae pariter proclamant: “Giton est, Giton, inhibete crudelissimas manus; Giton est, domina, succurre,” Deflectit aures Tryphaena iam sua sponte credentes raptimque ad puerum devolat. Lichas, qui me optime noverat, tanquam et ipse vocem




</p><notes><section class="footnotes"><ul><li class="note" id="note_LCL015_250_1"><a class="footnoteCrossrefLink" href="#target_note_LCL015_250_1" title="Click to highlight in text"><sup class="lineRef">1</sup><span class="italic">Fraenkel would delete</span> nocentes.</a></li><script type="text/javascript">document.getElementById('note_LCL015_250_1').style.display = "none";</script><li class="note" id="note_LCL015_250_2"><a class="footnoteCrossrefLink" href="#target_note_LCL015_250_2" title="Click to highlight in text"><sup class="lineRef">2</sup><span class="italic">Fraenkel suggested deleting</span> adumbratae. <span class="italic">Müller in his 2nd edition reads</span> obumbratae <span class="italic">with Buecheler.</span></a></li><script type="text/javascript">document.getElementById('note_LCL015_250_2').style.display = "none";</script><li class="note" id="note_LCL015_250_3"><a class="footnoteCrossrefLink" href="#target_note_LCL015_250_3" title="Click to highlight in text"><sup class="lineRef">3</sup>tectae <span class="italic">Müller</span> <span class="italic"> (1st edition)</span>: tutae <span class="italic">Fraenkel</span>: totae, <span class="italic">retained by Müller in his 2nd edition.</span></a></li><script type="text/javascript">document.getElementById('note_LCL015_250_3').style.display = "none";</script><li class="note" id="note_LCL015_250_4"><a class="footnoteCrossrefLink" href="#target_note_LCL015_250_4" title="Click to highlight in text"><sup class="lineRef">4</sup><span class="italic">Since Petronius would hardly end a sentence</span> vōcĕ rĕplērĕt, <span class="italic">Müller reads</span> compleret, <span class="italic">Fraenkel</span> impleret. <span class="italic">Perhaps</span> repleret voce.</a></li><script type="text/javascript">document.getElementById('note_LCL015_250_4').style.display = "none";</script><li class="note" id="note_LCL015_250_5"><a class="footnoteCrossrefLink" href="#target_note_LCL015_250_5" title="Click to highlight in text"><sup class="lineRef">5</sup>era <span class="italic">Buecheler</span>: ergo&lt;ea&gt; <span class="italic">Novák</span>: ergo. <span class="italic">Müller reads</span> nec solum ea conturbata est.</a></li><script type="text/javascript">document.getElementById('note_LCL015_250_5').style.display = "none";</script></ul></section></notes></section>