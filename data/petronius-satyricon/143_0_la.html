<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

mille annos disponite. Nempe hic proxima luce patrimonii sui rationes inspexit, nempe diem etiam, quo venturus esset in patriam, animo suo fixit.<a class="footnoteLink" href="#note_LCL015_286_1" id="target_note_LCL015_286_1"><sup>1</sup></a> Dii deaeque, quam longe a destinatione sua iacet. Sed non sola mortalibus maria hanc fidem praestant. Illum bellantem arma decipiunt, illum diis vota reddentem penatium suorum ruina sepelit. Ille vehiculo lapsus properantem spiritum excussit, cibus avidum strangulavit, abstinentem frugalitas. Si bene calculum ponas, ubique naufragium est. At enim fluctibus obruto non contingit<a class="footnoteLink" href="#note_LCL015_286_2" id="target_note_LCL015_286_2"><sup>2</sup></a> sepultura. Tanquam intersit, periturum corpus quae ratio consumat, ignis an fluctus an mora.<a class="footnoteLink" href="#note_LCL015_286_3" id="target_note_LCL015_286_3"><sup>3</sup></a> Quicquid feceris, omnia haec eodem ventura sunt. Ferae tamen corpus lacerabunt. Tanquam melius ignis accipiat; immo hanc poenam gravissimam credimus, ubi servis irascimur. Quae ergo dementia est, omnia facere, ne quid de nobis relinquat sepultura?” …</p>
<p>Et Licham quidem rogus inimicis collatus manibus adolebat. Eumolpus autem dum epigramma mortuo facit, oculos ad arcessendos sensus longius mittit …</p>
<span class="br"></span><span class="lineNumber">116</span><span class="br"></span><p>Hoc peracto libenter officio destinatum carpimus iter ac momento temporis in montem sudantes conscendimus, ex quo haud procul impositum arce sublimi oppidum cernimus. Nec quod esset, sciebamus errantes, donec a vilico quodam Crotona esse cognovimus, urbem antiquissimam et aliquando Italiae






</p><notes><section class="footnotes"><ul><li class="note" id="note_LCL015_286_1"><a class="footnoteCrossrefLink" href="#target_note_LCL015_286_1" title="Click to highlight in text"><sup class="lineRef">1</sup>fixit <span class="italic">Oevering</span>: finxit.</a></li><script type="text/javascript">document.getElementById('note_LCL015_286_1').style.display = "none";</script><li class="note" id="note_LCL015_286_2"><a class="footnoteCrossrefLink" href="#target_note_LCL015_286_2" title="Click to highlight in text"><sup class="lineRef">2</sup>contingit <span class="italic">Goldast</span>: contigit. continget <span class="italic">Barth.</span></a></li><script type="text/javascript">document.getElementById('note_LCL015_286_2').style.display = "none";</script><li class="note" id="note_LCL015_286_3"><a class="footnoteCrossrefLink" href="#target_note_LCL015_286_3" title="Click to highlight in text"><sup class="lineRef">3</sup>terra <span class="italic">Crusius. Buecheler suggests</span> aura.</a></li><script type="text/javascript">document.getElementById('note_LCL015_286_3').style.display = "none";</script></ul></section></notes></section>