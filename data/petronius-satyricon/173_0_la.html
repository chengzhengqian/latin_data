<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Chrysis vapulat, totaque familia tristis inter se mussat quaeritque, quis dominae hilaritatem confuderit …</p>
<p>Itaque pensatis vicibus animosior verberum notas arte contexi, ne aut Eumolpus contumelia mea hilarior <span class="br"></span><span class="lineNumber">LO</span><span class="br"></span> fieret aut tristior Giton. | Quod solum igitur salvo pudore poteram, contingere<a class="footnoteLink" href="#note_LCL015_346_1" id="target_note_LCL015_346_1"><sup>1</sup></a> languorem simulavi, conditusque lectulo totum ignem furoris in eam converti, quae mihi omnium malorum causa fuerat:</p>
<blockquote><p>
<span class="line">ter corripui terribilem manu bipennem,</span><span class="linebreak"></span>
<span class="line">ter languidior coliculi repente thyrso</span><span class="linebreak"></span>
<span class="line">ferrum timui, quod trepido male dabat usum.</span><span class="linebreak"></span>
<span class="line">Nec iam poteram, quod modo conficere libebat;</span><span class="linebreak"></span>
<span class="line">namque illa metu frigidior rigente bruma</span><span class="linebreak"></span>
<span class="line">confugerat in viscera mille operta rugis.</span><span class="linebreak"></span>
<span class="line">Ita non potui supplicio caput aperire,</span><span class="linebreak"></span>
<span class="line">sed furciferae mortifero timore lusus</span><span class="linebreak"></span>
<span class="line">ad verba, magis quae poterant nocere, fugi.</span><span class="linebreak"></span>
</p></blockquote>
<p>Erectus igitur in cubitum hac fere oratione contumacem vexavi: “Quid dicis” inquam “omnium hominum deorumque pudor? Nam ne nominare quidem te inter res serias fas est. Hoc de te merui, <span class="br"></span><span class="lineNumber">L</span><span class="br"></span> ut me in caelo positum ad inferos traheres? | Ut traduceres annos primo florentes vigore senectaeque ultimae mihi lassitudinem imponeres? Rogo te, mihi apodixin &lt;non&gt;<a class="footnoteLink" href="#note_LCL015_346_2" id="target_note_LCL015_346_2"><sup>2</sup></a> defunctoriam redde.” Haec ut iratus effudi,</p>
<notes><section class="footnotes"><ul><li class="note" id="note_LCL015_346_1"><a class="footnoteCrossrefLink" href="#target_note_LCL015_346_1" title="Click to highlight in text"><sup class="lineRef">1</sup><span class="italic">Palmier deletes</span> contingere.</a></li><script type="text/javascript">document.getElementById('note_LCL015_346_1').style.display = "none";</script><li class="note" id="note_LCL015_346_2"><a class="footnoteCrossrefLink" href="#target_note_LCL015_346_2" title="Click to highlight in text"><sup class="lineRef">2</sup>non <span class="italic">added by Müller in his second edition.</span></a></li><script type="text/javascript">document.getElementById('note_LCL015_346_2').style.display = "none";</script></ul></section></notes></section>