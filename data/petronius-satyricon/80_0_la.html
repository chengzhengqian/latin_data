<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

frequentius plaudebat quam loquebatur, cum Trimalchio “Permitto” inquit “Philargyre [et Carrio]<a class="footnoteLink" href="#note_LCL015_160_1" id="target_note_LCL015_160_1"><sup>1</sup></a> etsi prasinianus es famosus, dic et Menophilae, contubernali tuae, discumbat.” Quid multa? paene de lectis deiecti sumus, adeo totum triclinium familia occupaverat. Certe ego notavi super me positum cocum, qui de porco anserem fecerat,<a class="footnoteLink" href="#note_LCL015_160_2" id="target_note_LCL015_160_2"><sup>2</sup></a> muria condimentisque fetentem. Nec contentus fuit recumbere, sed continuo Ephesum tragoedum coepit imitari et subinde dominum suum sponsione provocare “si prasinus proximis circensibus primam palmam.”</p>
<span class="br"></span><span class="lineNumber">71</span><span class="br"></span><p>Diffusus hac contentione Trimalchio “amici” inquit “et servi homines sunt et aeque unum lactem biberunt, etiam si illos malus fatus oppresserit.<a class="footnoteLink" href="#note_LCL015_160_3" id="target_note_LCL015_160_3"><sup>3</sup></a> Tamen me salvo cito aquam liberam gustabunt. Ad summam, omnes illos in testamento meo manu mitto. Philargyro etiam fundum lego et contubernalem suam, Carioni<a class="footnoteLink" href="#note_LCL015_160_4" id="target_note_LCL015_160_4"><sup>4</sup></a> quoque insulam et vicesimam et lectum stratum. Nam Fortunatam meam heredem facio, et commendo illam omnibus amicis meis. Et haec ideo omnia publico, ut familia mea iam nunc sic me amet tanquam mortuum.” Gratias agere omnes indulgentiae coeperant domini, cum ille oblitus nugarum exemplar testamenti iussit afferri et totum a primo ad ultimum ingemescente familia recitavit. Respiciens deinde Habinnam “quid dicis” inquit







</p><notes><section class="footnotes"><ul><li class="note" id="note_LCL015_160_1"><a class="footnoteCrossrefLink" href="#target_note_LCL015_160_1" title="Click to highlight in text"><sup class="lineRef">1</sup>et Carrio <span class="italic">H</span>: et Cario <span class="italic">Buecheler: Kaibel deletes. Cp. Chapter</span> 71.</a></li><script type="text/javascript">document.getElementById('note_LCL015_160_1').style.display = "none";</script><li class="note" id="note_LCL015_160_2"><a class="footnoteCrossrefLink" href="#target_note_LCL015_160_2" title="Click to highlight in text"><sup class="lineRef">2</sup><span class="italic">Fraenkel would delete the clause</span> qui … fecerat.</a></li><script type="text/javascript">document.getElementById('note_LCL015_160_2').style.display = "none";</script><li class="note" id="note_LCL015_160_3"><a class="footnoteCrossrefLink" href="#target_note_LCL015_160_3" title="Click to highlight in text"><sup class="lineRef">3</sup>oppressit <span class="italic">Buecheler.</span></a></li><script type="text/javascript">document.getElementById('note_LCL015_160_3').style.display = "none";</script><li class="note" id="note_LCL015_160_4"><a class="footnoteCrossrefLink" href="#target_note_LCL015_160_4" title="Click to highlight in text"><sup class="lineRef">4</sup>Carioni <span class="italic">Buecheler</span>: Carrioni.</a></li><script type="text/javascript">document.getElementById('note_LCL015_160_4').style.display = "none";</script></ul></section></notes></section>