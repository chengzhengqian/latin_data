<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

Quartilla, Ascyltos quidem paulisper obstupuit, ego autem frigidior hieme Gallica factus nullum potui verbum emittere. Sed ne quid tristius expectarem, comitatus faciebat. Tres enim erant mulierculae, si quid vellent conari, infirmissimae scilicet; contra nos, si nihil aliud, virilis sexus. Sed et<a class="footnoteLink" href="#note_LCL015_32_1" id="target_note_LCL015_32_1"><sup>1</sup></a> praecincti certe altius eramus. Immo ego sic iam paria composueram, ut si depugnandum foret, ipse cum Quartilla consisterem, Ascyltos cum ancilla, Giton cum virgine….</p>
<p>Tunc vero excidit omnis constantia attonitis, et mors non dubia miserorum oculos coepit obducere. … <span class="br"></span><span class="lineNumber">20</span><span class="br"></span> “Rogo” inquam “domina, si quid tristius paras, celerius confice; neque enim tam magnum facinus admisimus, ut debeamus torti perire.” …</p>
<p>Ancilla quae Psyche vocabatur, lodiculam in pavimento diligenter extendit.…</p>
<p>Sollicitavit inguina mea mille iam mortibus frigida.…</p>
<p>Operuerat Ascyltos pallio caput, admonitus scilicet periculosum esse alienis intervenire secretis.…</p>
<p>Duas institas ancilla protulit de sinu alteraque pedes nostros alligavit, altera manus.…</p>
<p>Ascyltos iam deficiente fabularum contextu “Quid? ego”<a class="footnoteLink" href="#note_LCL015_32_2" id="target_note_LCL015_32_2"><sup>2</sup></a> inquit “non sum dignus qui bibam?” Ancilla risu meo prodita<a class="footnoteLink" href="#note_LCL015_32_3" id="target_note_LCL015_32_3"><sup>3</sup></a> complosit manus et “Ap­posui



</p><notes><section class="footnotes"><ul><li class="note" id="note_LCL015_32_1"><a class="footnoteCrossrefLink" href="#target_note_LCL015_32_1" title="Click to highlight in text"><sup class="lineRef">1</sup>sed et <span class="italic">Pithoeus</span>: esset at <span class="italic">l</span>: esset et.</a></li><script type="text/javascript">document.getElementById('note_LCL015_32_1').style.display = "none";</script><li class="note" id="note_LCL015_32_2"><a class="footnoteCrossrefLink" href="#target_note_LCL015_32_2" title="Click to highlight in text"><sup class="lineRef">2</sup>ego <span class="italic">Goldast</span>: ergo.</a></li><script type="text/javascript">document.getElementById('note_LCL015_32_2').style.display = "none";</script><li class="note" id="note_LCL015_32_3"><a class="footnoteCrossrefLink" href="#target_note_LCL015_32_3" title="Click to highlight in text"><sup class="lineRef">3</sup><span class="italic">Perhaps</span> procita.</a></li><script type="text/javascript">document.getElementById('note_LCL015_32_3').style.display = "none";</script></ul></section></notes></section>