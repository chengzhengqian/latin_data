<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

statuam Fortunatae meae columbam tenentem: et catellam cingulo alligatam ducat: et cicaronem meum, et amphoras copiosas<a class="footnoteLink" href="#note_LCL015_164_1" id="target_note_LCL015_164_1"><sup>1</sup></a> gypsatas, ne effluant vinum. Et urnam<a class="footnoteLink" href="#note_LCL015_164_2" id="target_note_LCL015_164_2"><sup>2</sup></a> licet fractam sculpas, et super eam puerum plorantem. Horologium in medio, ut quisquis horas inspiciet, velit nolit, nomen meum legat. Inscriptio quoque vide diligenter si haec satis idonea tibi videtur: ‘C. Pompeius Trimalchio Maecenatianus hic requiescit. Huic seviratus absenti decretus est. Cum posset in omnibus decuriis Romae esse, tamen noluit. Pius, fortis, fidelis, ex parvo crevit, sestertium reliquit trecenties, nec unquam philosophum audivit. Vale: et tu.’”</p>
<span class="br"></span><span class="lineNumber">72</span><span class="br"></span><p>Haec ut dixit Trimalchio, flere coepit ubertim. Flebat et Fortunata, flebat et Habinnas, tota denique familia, tanquam in funus rogata, lamentatione triclinium implevit. Immo iam coeperam etiam ego plorare, cum Trimalchio “Ergo” inquit “cum sciamus nos morituros esse, quare non vivamus? Sic vos felices videam, coniciamus nos in balneum, meo periculo, non paenitebit. Sic calet tanquam furnus.<span class="linebreak"></span>
“Vero, vero,” inquit Habinnas “de una die duas






</p><notes><section class="footnotes"><ul><li class="note" id="note_LCL015_164_1"><a class="footnoteCrossrefLink" href="#target_note_LCL015_164_1" title="Click to highlight in text"><sup class="lineRef">1</sup>copiose <span class="italic">P. George.</span></a></li><script type="text/javascript">document.getElementById('note_LCL015_164_1').style.display = "none";</script><li class="note" id="note_LCL015_164_2"><a class="footnoteCrossrefLink" href="#target_note_LCL015_164_2" title="Click to highlight in text"><sup class="lineRef">2</sup>urnam <span class="italic">Jak. Gronov</span>: unam.</a></li><script type="text/javascript">document.getElementById('note_LCL015_164_2').style.display = "none";</script></ul></section></notes></section>