<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

tam vehementer excandui, tam severa tristitia violari aures meas obsceno sermone nolui, ut me mater praecipue tanquam unum ex philosophis intueretur. Iam ego coeperam ephebum in gymnasium deducere, ego studia eius ordinare, ego docere ac praecipere, ne quis praedator corporis admitteretur in domum …</p>
<p>“Forte cum in triclinio iaceremus, quia dies sollemnis ludum artaverat<a class="footnoteLink" href="#note_LCL015_198_1" id="target_note_LCL015_198_1"><sup>1</sup></a> pigritiamque recedendi imposuerat hilaritas longior, fere circa mediam noctem intellexi puerum vigilare. Itaque timidissimo murmure votum feci et ‘domina’ inquam ‘Venus, si ego hunc puerum basiavero, ita ut ille non sentiat, cras illi par columbarum donabo.’ Audito voluptatis pretio puer stertere coepit. Itaque aggressus simulantem aliquot basiolis invasi. Contentus hoc principio bene mane surrexi electumque par columbarum <span class="br"></span><span class="lineNumber">86</span><span class="br"></span> attuli expectanti ac me voto exsolvi. Proxima nocte cum idem liceret, mutavi optionem et ‘si hunc’ inquam ‘tractavero improba manu, et ille non senserit, gallos gallinaceos pugnacissimos duos donabo [patienti].’<a class="footnoteLink" href="#note_LCL015_198_2" id="target_note_LCL015_198_2"><sup>2</sup></a> Ad hoc votum ephebus ultro se admovit et, puto, vereri coepit, ne ego obdormissem.<a class="footnoteLink" href="#note_LCL015_198_3" id="target_note_LCL015_198_3"><sup>3</sup></a> Indulsi ergo sollicito, totoque corpore citra summam voluptatem me ingurgitavi. Deinde ut dies venit, attuli gaudenti quicquid promiseram. Ut tertia nox licentiam dedit, consurrexi,<a class="footnoteLink" href="#note_LCL015_198_4" id="target_note_LCL015_198_4"><sup>4</sup></a> ad aurem male dormientis ‘dii’ inquam ‘immortales, si ego huic





</p><notes><section class="footnotes"><ul><li class="note" id="note_LCL015_198_1"><a class="footnoteCrossrefLink" href="#target_note_LCL015_198_1" title="Click to highlight in text"><sup class="lineRef">1</sup><span class="italic">In his 2nd edition Müller conjectures</span> apportaverat, <span class="italic">but Nisbet prefers</span> ampliaverat <span class="italic">or</span> prolataverat.</a></li><script type="text/javascript">document.getElementById('note_LCL015_198_1').style.display = "none";</script><li class="note" id="note_LCL015_198_2"><a class="footnoteCrossrefLink" href="#target_note_LCL015_198_2" title="Click to highlight in text"><sup class="lineRef">2</sup><span class="italic">P. George deletes</span> patienti.</a></li><script type="text/javascript">document.getElementById('note_LCL015_198_2').style.display = "none";</script><li class="note" id="note_LCL015_198_3"><a class="footnoteCrossrefLink" href="#target_note_LCL015_198_3" title="Click to highlight in text"><sup class="lineRef">3</sup>obdormiscerem <span class="italic">Muncker.</span></a></li><script type="text/javascript">document.getElementById('note_LCL015_198_3').style.display = "none";</script><li class="note" id="note_LCL015_198_4"><a class="footnoteCrossrefLink" href="#target_note_LCL015_198_4" title="Click to highlight in text"><sup class="lineRef">4</sup><span class="italic">After</span> consurrexi, <span class="italic">Müller (1st edition) adds</span> accessique, <span class="italic">but later (2nd edition) adds</span> inclinatusque. <span class="italic">Fraenkel would add</span> et.</a></li><script type="text/javascript">document.getElementById('note_LCL015_198_4').style.display = "none";</script></ul></section></notes></section>