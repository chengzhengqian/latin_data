<section class="div1 language" lang="la"><header><hgroup><h1>Petronius Arbiter</h1></hgroup></header><p class="noindent">

ingenio, taeterrimo latratu triclinium implevit Margaritamque Croesi paene laceravit. Nec intra rixam tumultus constitit, sed candelabrum etiam super mensam eversum et vasa omnia crystallina comminuit et oleo ferventi aliquot convivas respersit. Trimalchio ne videretur iactura motus, basiavit puerum ac iussit super dorsum ascendere suum. Non moratus ille usus est equo manuque plena<a class="footnoteLink" href="#note_LCL015_144_1" id="target_note_LCL015_144_1"><sup>1</sup></a> scapulas eius subinde verberavit, interque risum proclamavit: “Bucca, bucca,<a class="footnoteLink" href="#note_LCL015_144_2" id="target_note_LCL015_144_2"><sup>2</sup></a> quot sunt hic?” repressus ergo aliquamdiu Trimalchio camellam grandem iussit misceri … potiones dividi omnibus servis, qui ad pedes sedebant, adiecta exceptione: “Si quis” inquit “noluerit accipere, caput illi perfunde. Interdiu severa, nunc hilaria.”</p>
<span class="br"></span><span class="lineNumber">65</span><span class="br"></span><p>Hanc humanitatem insecutae sunt matteae, quarum etiam recordatio me, si qua est dicenti fides, offendit. Singulae enim gallinae altiles pro turdis circumlatae sunt et ova anserina pilleata, quae ut comessemus, ambitiosissime a nobis Trimalchio petiit dicens exossatas esse gallinas. Inter haec triclinii valvas lictor percussit, amictusque veste alba cum ingenti frequentia comissator intravit. Ego maiestate conterritus praetorem putabam venisse. Itaque temptavi assurgere et nudos pedes in terram deferre. Risit hanc trepidationem Agamemnon et





</p><notes><section class="footnotes"><ul><li class="note" id="note_LCL015_144_1"><a class="footnoteCrossrefLink" href="#target_note_LCL015_144_1" title="Click to highlight in text"><sup class="lineRef">1</sup>plana <span class="italic">Scheffer.</span></a></li><script type="text/javascript">document.getElementById('note_LCL015_144_1').style.display = "none";</script><li class="note" id="note_LCL015_144_2"><a class="footnoteCrossrefLink" href="#target_note_LCL015_144_2" title="Click to highlight in text"><sup class="lineRef">2</sup>bucco bucco <span class="italic">Mentel, Heinsius.</span></a></li><script type="text/javascript">document.getElementById('note_LCL015_144_2').style.display = "none";</script></ul></section></notes></section>