<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">eam ero nunc renuntiatum est nuptum huic Megadoro</span><span class="linebreak"></span>
<span class="line indent1">dari.</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>is speculatum huc misit me, ut quae fierent fieret particeps.</span><span class="linebreak"></span>
<span class="line">nunc sine omni suspicione in ara hic assidam sacra;</span><span class="linebreak"></span>
<span class="line">hinc ego et huc et illuc potero quid agant arbitrarier.</span><span class="linebreak"></span>
</p></div>
<span class="label"><span class="centered">
<span class="sc">iv.</span> ii: <span class="sc">evclio. lyconidis servos</span>
</span></span>
<div class="sp"><span class="speaker sc">evc</span><p class="lineGroup">
<span class="line">tu modo caue quoiquam indicassis aurum meum esse istic,</span><span class="linebreak"></span>
<span class="line indent1">Fides:</span><span class="linebreak"></span>
<span class="line">non metuo ne quisquam inueniat, ita probe in latebris situm</span><span class="linebreak"></span>
<span class="line indent1">est.</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>edepol ne illic pulchram praedam agat, si quis illam inuenerit</span><span class="linebreak"></span>
<span class="line">aulam onustam auri; uerum id te quaeso ut prohibessis,</span><span class="linebreak"></span>
<span class="line indent1">Fides.</span><span class="linebreak"></span>
<span class="line">nunc lauabo, ut rem diuinam faciam, ne affinem morer</span><span class="linebreak"></span>
<span class="line">quin ubi accersat [me] meam extemplo filiam ducat domum.</span><span class="linebreak"></span>
<span class="line">uide, Fides, etiam atque etiam nunc, saluam ut aulam aps</span><span class="linebreak"></span>
<span class="line indent1">te auferam:</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>tuae fide concredidi aurum, in tuo luco et fano [modo]</span><span class="linebreak"></span>
<span class="line indent1">est situm.</span><span class="linebreak"></span>
</p></div>
<div class="sp"><span class="speaker sc">ser</span><p class="lineGroup">
<span class="line">di immortales, quod ego hunc hominem facinus audiui</span><span class="linebreak"></span>
<span class="line indent1">loqui?</span><span class="linebreak"></span>
<span class="line">se aulam onustam auri apstrusisse hic intus in fano Fide.</span><span class="linebreak"></span>
<span class="line">caue tu illi fidelis, quaeso, potius fueris quam mihi.</span><span class="linebreak"></span>
<span class="line">atque hic pater est, ut ego opinor, huius erus quam amat</span><span class="linebreak"></span>
<span class="line">&lt;uirginis&gt;.</span><span class="linebreak"></span>
</p></div><notes><section class="footnotes"><ul><li class="note text" id="note_LCL060_322_613"><sup class="lineRef">613</sup>me <span class="italic">del. Hare</span>
</li><li class="note text" id="note_LCL060_322_615"><sup class="lineRef">615</sup>modo <span class="italic">del. Pylades</span>
</li><li class="note text" id="note_LCL060_322_616"><sup class="lineRef">616</sup>audio <span class="italic">P,</span> audiui <span class="italic">Bothe</span>
</li><li class="note text" id="note_LCL060_322_619"><sup class="lineRef">619</sup>&lt;uirginis&gt; <span class="italic">Mueller,</span> &lt;meus&gt; <span class="italic">Luchs,</span> &lt;Euclio&gt; <span class="italic">Goetz</span>
</li></ul></section></notes></section>