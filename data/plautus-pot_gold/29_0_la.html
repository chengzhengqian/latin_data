<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">sed Megadorus meus affinis eccum incedit a foro.</span><span class="linebreak"></span>
<span class="line">iam hunc non ausim praeterire quin consistam et colloquar.</span><span class="linebreak"></span>
</p></div>
<span class="label"><span class="centered">
<span class="sc">iii.</span> v: <span class="sc">megadorus. evclio</span>
</span></span>
<div class="sp"><span class="speaker sc">meg</span><p class="lineGroup">
<span class="line"><span class="br"></span><span class="lineNumber">475</span><span class="br"></span>narraui amicis multis consilium meum</span><span class="linebreak"></span>
<span class="line">de condicione hac. Euclionis filiam</span><span class="linebreak"></span>
<span class="line">laudant: “sapienter factum et consilio bono.”</span><span class="linebreak"></span>
<span class="line">nam meo quidem animo si idem faciant ceteri</span><span class="linebreak"></span>
<span class="line">opulentiores, pauperiorum filias</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>ut indotatas ducant uxores domum,</span><span class="linebreak"></span>
<span class="line">et multo fiat ciuitas concordior,</span><span class="linebreak"></span>
<span class="line">et inuidia nos minore utamur quam utimur,</span><span class="linebreak"></span>
<span class="line">et illae malam rem metuant quam metuont magis,</span><span class="linebreak"></span>
<span class="line">et nos minore sumptu simus quam sumus.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>in maxumam illuc populi partem est optumum;</span><span class="linebreak"></span>
<span class="line">in pauciores auidos altercatio est,</span><span class="linebreak"></span>
<span class="line">quorum animis auidis atque insatietatibus</span><span class="linebreak"></span>
<span class="line">nec lex nec sutor capere est qui possit modum.</span><span class="linebreak"></span>
<span class="line">namque hoc qui dicat, “quo illae nubent diuites</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>dotatae, si istud ius pauperibus ponitur?”</span><span class="linebreak"></span>
<span class="line">quo lubeant nubant, dum dos ne fiat comes.</span><span class="linebreak"></span>
<span class="line">hoc si ita fiat, mores meliores sibi</span><span class="linebreak"></span>
<span class="line">parent, pro dote quos ferant, quam nunc ferunt.</span><span class="linebreak"></span>
<span class="line">ego faxim muli, pretio qui superant equos,</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>sint uiliores Gallicis cantheriis.</span><span class="linebreak"></span>
<span class="line">evc ita me di amabunt ut ego hunc ausculto lubens.</span><span class="linebreak"></span>
<span class="line">nimis lepide fecit uerba ad parsimoniam.</span><span class="linebreak"></span>
</p></div>
<notes></notes></section>