<section class="div1 language" lang="la"><header><hgroup><h1>Plautus</h1></hgroup></header>
<div class="sp"><span class="speaker sc">evc</span><p class="lineGroup">
<span class="line"><span class="br"></span><span class="lineNumber">45</span><span class="br"></span>tibi ego rationem reddam, stimulorum seges?</span><span class="linebreak"></span>
<span class="line">illuc regredere ab ostio. illuc sis uide,</span><span class="linebreak"></span>
<span class="line">ut incedit. at scin quo modo tibi res se habet?</span><span class="linebreak"></span>
<span class="line">si hercle hodie fustem cepero aut stimulum in manum,</span><span class="linebreak"></span>
<span class="line">testudineum istum tibi ego grandibo gradum.</span><span class="linebreak"></span>
</p></div>
<div class="sp"><span class="speaker sc">sta</span><p class="lineGroup">
<span class="line"><span class="br"></span><span class="lineNumber">50</span><span class="br"></span>utinam me diui adaxint ad suspendium</span><span class="linebreak"></span>
<span class="line">potius quidem quam hoc pacto apud te seruiam.</span><span class="linebreak"></span>
</p></div>
<div class="sp"><span class="speaker sc">evc</span><p class="lineGroup">
<span class="line">at ut scelesta sola secum murmurat!</span><span class="linebreak"></span>
<span class="line">oculos hercle ego istos, improba, effodiam tibi,</span><span class="linebreak"></span>
<span class="line">ne me opseruare possis quid rerum geram.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>apscede etiam nunc . . . etiam nunc . . . etiam . . . ohe,</span><span class="linebreak"></span>
<span class="line">istic astato. si hercle tu ex istoc loco</span><span class="linebreak"></span>
<span class="line">digitum transuorsum aut unguem latum excesseris</span><span class="linebreak"></span>
<span class="line">aut si respexis, donicum ego te iussero,</span><span class="linebreak"></span>
<span class="line">continuo hercle ego te dedam discipulam cruci.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>scelestiorem me hac anu certo scio</span><span class="linebreak"></span>
<span class="line">uidisse numquam, nimisque ego hanc metuo male</span><span class="linebreak"></span>
<span class="line">ne mi ex insidiis uerba imprudenti duit</span><span class="linebreak"></span>
<span class="line">neu persentiscat aurum ubi est apsconditum,</span><span class="linebreak"></span>
<span class="line">quae in occipitio quoque habet oculos pessuma.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>nunc ibo ut uisam, estne ita aurum ut condidi,</span><span class="linebreak"></span>
<span class="line">quod me sollicitat plurumis miserum modis.</span><span class="linebreak"></span>
</p></div>
<div class="sp"><span class="speaker sc">sta</span><p class="lineGroup">
<span class="line">noenum mecastor quid ego ero dicam meo</span><span class="linebreak"></span>
<span class="line">malae rei euenisse quamue insaniam</span><span class="linebreak"></span>
<span class="line">queo comminisci; ita me miseram ad hunc modum</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>deciens die uno saepe extrudit aedibus.</span><span class="linebreak"></span>
<span class="line">nescio pol quae illunc hominem intemperiae tenent:</span><span class="linebreak"></span>
<span class="line">peruigilat noctes totas, tum autem interdius</span><span class="linebreak"></span>
<span class="line">quasi claudus sutor domi sedet totos dies.</span><span class="linebreak"></span>
<span class="line">nec iam quo pacto celem erilis filiae</span><span class="linebreak"></span>
</p></div><notes></notes></section>