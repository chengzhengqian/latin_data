<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">uolo intro mitti. atque etiam hoc praedico tibi:</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>si Bona Fortuna ueniat, ne intro miseris.</span><span class="linebreak"></span>
</p></div>
<div class="sp"><span class="speaker sc">sta</span><p class="lineGroup">
<span class="line">pol ea ipsa credo ne intro mittatur cauet,</span><span class="linebreak"></span>
<span class="line">nam ad aedis nostras nusquam adit quaquam prope.</span><span class="linebreak"></span>
</p></div>
<div class="sp"><span class="speaker sc">evc</span><p class="lineGroup">
<span class="line">tace atque abi intro.</span><span class="linebreak"></span>
</p></div>
<div class="sp"><span class="speaker sc">sta</span><p class="lineGroup">
<span class="line indent10">taceo atque abeo.</span><span class="linebreak"></span>
</p></div>
<div class="sp"><span class="speaker sc">evc</span><p class="lineGroup">
<span class="line indent16">occlude sis</span><span class="linebreak"></span>
<span class="line">fores ambobus pessulis. iam ego hic ero.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>discrucior animi, quia ab domo abeundum est mihi.</span><span class="linebreak"></span>
<span class="line">nimis hercle inuitus abeo. sed quid agam scio.</span><span class="linebreak"></span>
<span class="line">nam noster nostrae qui est magister curiae</span><span class="linebreak"></span>
<span class="line">diuidere argenti dixit nummos in uiros;</span><span class="linebreak"></span>
<span class="line">id si relinquo ac non peto, omnes ilico</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>me suspicentur, credo, habere aurum domi.</span><span class="linebreak"></span>
<span class="line">nam non est ueri simile hominem pauperem</span><span class="linebreak"></span>
<span class="line">pauxillum parui facere quin nummum petat.</span><span class="linebreak"></span>
<span class="line">nam nunc quom celo sedulo omnis ne sciant,</span><span class="linebreak"></span>
<span class="line">omnes uidentur scire et me benignius</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>omnes salutant quam salutabant prius;</span><span class="linebreak"></span>
<span class="line">adeunt, consistunt, copulantur dexteras,</span><span class="linebreak"></span>
<span class="line">rogitant me ut ualeam, quid agam, quid rerum geram.</span><span class="linebreak"></span>
<span class="line">nunc quo profectus sum ibo; postidea domum</span><span class="linebreak"></span>
<span class="line">me rursum quantum potero tantum recipiam.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL060_268_102"><sup class="lineRef">102</sup>adit (<span class="italic">praesens aut perfectum contractum</span>) <span class="italic">B</span>
<sup>1</sup>, adiit <span class="italic">B</span>
<sup>2</sup>
<span class="italic">et cett.</span> 111 non est ueri simile <span class="italic">P</span>, u. s. n. e. <span class="italic">Pylades</span>
</li></ul></section></notes></section>