<section class="div1 language" lang="la"><header><hgroup><h1>Plautus</h1></hgroup></header>
<span class="label"><span class="ac">Prologvs</span></span>
<span class="label"><span class="sc">lar familiaris</span></span>
<span class="line">ne quis miretur qui sim, paucis eloquar.</span><span class="linebreak"></span>
<span class="line">ego Lar sum familiaris ex hac familia</span><span class="linebreak"></span>
<span class="line">unde exeuntem me aspexistis. hanc domum</span><span class="linebreak"></span>
<span class="line">iam multos annos est quom possideo et colo</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>patri auoque iam huius qui nunc hic habet.</span><span class="linebreak"></span>
<span class="line">sed mihi auos huius opsecrans concredidit</span><span class="linebreak"></span>
<span class="line">auri thesaurum clam omnis: in medio foco</span><span class="linebreak"></span>
<span class="line">defodit, uenerans me ut id seruarem sibi.</span><span class="linebreak"></span>
<span class="line">is quoniam moritur (ita auido ingenio fuit),</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>numquam indicare id filio uoluit suo,</span><span class="linebreak"></span>
<span class="line">inopemque optauit potius eum relinquere</span><span class="linebreak"></span>
<span class="line">quam eum thesaurum commonstraret filio;</span><span class="linebreak"></span>
<span class="line">agri reliquit ei non magnum modum,</span><span class="linebreak"></span>
<span class="line">quo cum labore magno et misere uiueret.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ubi is obiit mortem qui mi id aurum credidit,</span><span class="linebreak"></span>
<span class="line">coepi opseruare, ecqui maiorem filius</span><span class="linebreak"></span>
<span class="line">mihi honorem haberet quam eius habuisset pater.</span><span class="linebreak"></span>
<span class="line">atque ille uero minus minusque impendio</span><span class="linebreak"></span>
<span class="line">curare minusque me impertire honoribus.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>item a me contra factum est, nam item obiit diem.</span><span class="linebreak"></span>
<span class="line">is ex se hunc reliquit qui hic nunc habitat filium,</span><span class="linebreak"></span>
<span class="line">pariter moratum ut pater auosque huius fuit.</span><span class="linebreak"></span>
<span class="line">huic filia una est. ea mihi cottidie</span><span class="linebreak"></span>
<span class="line">aut ture aut uino aut aliqui semper supplicat,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>dat mihi coronas. eius honoris gratia</span><span class="linebreak"></span>
<notes><section class="footnotes"><ul><li class="note text" id="note_LCL060_260_7"><sup class="lineRef">7</sup>th. auri <span class="italic">P, transp. Camerarius</span>
</li></ul></section></notes></section>