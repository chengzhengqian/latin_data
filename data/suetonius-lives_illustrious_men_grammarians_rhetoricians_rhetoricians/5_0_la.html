<section class="div1 language" lang="la"><header><hgroup><h1>Lives of Illustrious Men</h1></hgroup></header><section class="div2"><p class="noindent">

patrono subscripsit. Deinde rhetoricam professus, Cn. Pompeium Magnum docuit, patrisque eius res gestas, nec minus ipsius, compluribus libris exposuit; primus omnium libertinorum, ut Cornelius Nepos opinatur, scribere historiam orsus, nonnisi ab honestissimo quoque scribi solitam ad id tempus.</p>
<p>IV (28). M.<a class="footnoteLink" href="#note_LCL038_426_14" id="target_note_LCL038_426_14"><sup>14</sup></a> Epidius, calumnia notatus, ludum dicendi aperuit docuitque inter ceteros M. Antonium et Augustum; quibus quondam Ti.<a class="footnoteLink" href="#note_LCL038_426_15" id="target_note_LCL038_426_15"><sup>15</sup></a> Cannutius, obicientibus sibi quod in re p. administranda potissimum consularis Isaurici sectam sequeretur, malle respondit Isaurici esse discipulum quam Epidi calumniatoris. Hic Epidius ortum se a C. Epidio Nucerino praedicabat, quem ferunt olim praecipitatum in fontem fluminis Sarni, paulo post cum cornibus aureis<a class="footnoteLink" href="#note_LCL038_426_16" id="target_note_LCL038_426_16"><sup>16</sup></a> exstitisse, ac statim non comparuisse in numeroque deorum habitum.</p>
<p>V (29). Sextus Clodius, e Sicilia, Latinae simul Graecaeque eloquentiae professor, male oculatus et dicax, par oculorum in amicitia M. Antonii triumviri extrisse<a class="footnoteLink" href="#note_LCL038_426_17" id="target_note_LCL038_426_17"><sup>17</sup></a> se aiebat; eiusdem uxorem Fulviam, cui altera bucca inflatior erat, acumen stili tentare dixit, nec eo minus, immo vel magis ob hoc Antonio gratus. A quo mox consule ingens etiam congiarium accepit, ut ei in “Philippicis” Cicero obicit:






</p></section><notes><section class="footnotes"><ul><li class="note" id="note_LCL038_426_14"><a class="footnoteCrossrefLink" href="#target_note_LCL038_426_14" title="Click to highlight in text"><sup class="lineRef">14</sup>M., <span class="italic">added by Roth.</span></a></li><script type="text/javascript">document.getElementById('note_LCL038_426_14').style.display = "none";</script><li class="note" id="note_LCL038_426_15"><a class="footnoteCrossrefLink" href="#target_note_LCL038_426_15" title="Click to highlight in text"><sup class="lineRef">15</sup>Ti., <span class="italic">Ernesti</span>: C, <span class="italic">mss.</span></a></li><script type="text/javascript">document.getElementById('note_LCL038_426_15').style.display = "none";</script><li class="note" id="note_LCL038_426_16"><a class="footnoteCrossrefLink" href="#target_note_LCL038_426_16" title="Click to highlight in text"><sup class="lineRef">16</sup>aureis, <span class="italic">NO</span>: <span class="italic">om. others:</span> arietis, <span class="italic">Robinson.</span></a></li><script type="text/javascript">document.getElementById('note_LCL038_426_16').style.display = "none";</script><li class="note" id="note_LCL038_426_17"><a class="footnoteCrossrefLink" href="#target_note_LCL038_426_17" title="Click to highlight in text"><sup class="lineRef">17</sup>extrisse, <span class="italic">Statius</span>; extricte, <span class="italic">mss.</span></a></li><script type="text/javascript">document.getElementById('note_LCL038_426_17').style.display = "none";</script><li class="note" id="note_LCL038_426_11"><a class="footnoteCrossrefLink" href="#target_note_LCL038_426_11" title="Click to highlight in text"><sup class="lineRef">11</sup>Used in a double sense, implying that he had ruined his eyes by dissipation and late hours in Antony’s company.</a></li><script type="text/javascript">document.getElementById('note_LCL038_426_11').style.display = "none";</script><li class="note" id="note_LCL038_426_12"><a class="footnoteCrossrefLink" href="#target_note_LCL038_426_12" title="Click to highlight in text"><sup class="lineRef">12</sup>Used in a double sense; she tempts me (1) to write a sharp epigram on her; (2) to lance her cheek.</a></li><script type="text/javascript">document.getElementById('note_LCL038_426_12').style.display = "none";</script></ul></section></notes></section>