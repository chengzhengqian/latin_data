<section class="div1 language" lang="la"><header><hgroup><h1>Lives of Illustrious Men</h1></hgroup></header><section class="div2"><p class="noindent">

celarunt. Romam venitur, res cognita est, petitur puer, quod domini voluntate fuerit liber, in libertatem.<a class="footnoteLink" href="#note_LCL038_424_8" id="target_note_LCL038_424_8"><sup>8</sup></a>” Olim autem eas appellatione Graeca<a class="footnoteLink" href="#note_LCL038_424_9" id="target_note_LCL038_424_9"><sup>9</sup></a> ὑπoθέσεις<a class="footnoteLink" href="#note_LCL038_424_10" id="target_note_LCL038_424_10"><sup>10</sup></a> vocabant; mox controversias quidem, sed aut fictas aut iudiciales.</p>
<p>Illustres professores, et quorum memoria aliqua exstet, non temere alii reperientur quam de quibus tradam.</p>
<p>II (26). L. Plotius Gallus. De hoc Cicero in epistula ad M. Titinnium sic refert: “Equidem memoria teneo, pueris nobis primum Latine docere coepisse Plotium quendam. Ad quem cum fieret concursus, quod studiosissimus quisque apud eum exerceretur, dolebam mihi idem non licere. Continebar autem doctissimorum hominum auctoritate, qui existimabant Graecis exercitationibus ali melius ingenia posse.” Hunc eundem (nam diutissime vixit) M. Caelius in oratione, quam pro se de vi habuit, significat<a class="footnoteLink" href="#note_LCL038_424_11" id="target_note_LCL038_424_11"><sup>11</sup></a> dictasse Atratino, accusatori suo, actionem; subtractoque nomine, hordearium eum rhetorem appellat, deridens ut inflatum ac levem et sordidum.</p>
<p>III (27). M’. Otacilius<a class="footnoteLink" href="#note_LCL038_424_12" id="target_note_LCL038_424_12"><sup>12</sup></a> Pitholaus<a class="footnoteLink" href="#note_LCL038_424_13" id="target_note_LCL038_424_13"><sup>13</sup></a> servisse dicitur atque etiam ostiarius vetere more in catena fuisse, donec ob ingenium ac studium litterarum manumissus, accusanti







</p></section><notes><section class="footnotes"><ul><li class="note" id="note_LCL038_424_8"><a class="footnoteCrossrefLink" href="#target_note_LCL038_424_8" title="Click to highlight in text"><sup class="lineRef">8</sup>libertatem, <span class="italic">Vinetus</span>; libertate, <span class="italic">mss.</span></a></li><script type="text/javascript">document.getElementById('note_LCL038_424_8').style.display = "none";</script><li class="note" id="note_LCL038_424_9"><a class="footnoteCrossrefLink" href="#target_note_LCL038_424_9" title="Click to highlight in text"><sup class="lineRef">9</sup>appellatione Graeca, <span class="italic">OI</span>; appellationes Graece, <span class="italic">VLW</span>; appellationes Graeci, <span class="italic">NG.</span></a></li><script type="text/javascript">document.getElementById('note_LCL038_424_9').style.display = "none";</script><li class="note" id="note_LCL038_424_10"><a class="footnoteCrossrefLink" href="#target_note_LCL038_424_10" title="Click to highlight in text"><sup class="lineRef">10</sup>ὑπoθέσεις, <span class="italic">Wolf:</span> syn(<span class="italic">or</span> sin)taxis, syntasis, synthesis, <span class="italic">mss.</span></a></li><script type="text/javascript">document.getElementById('note_LCL038_424_10').style.display = "none";</script><li class="note" id="note_LCL038_424_11"><a class="footnoteCrossrefLink" href="#target_note_LCL038_424_11" title="Click to highlight in text"><sup class="lineRef">11</sup>significat, <span class="italic">Muretus</span>; significabat, <span class="italic">mss.</span></a></li><script type="text/javascript">document.getElementById('note_LCL038_424_11').style.display = "none";</script><li class="note" id="note_LCL038_424_12"><a class="footnoteCrossrefLink" href="#target_note_LCL038_424_12" title="Click to highlight in text"><sup class="lineRef">12</sup>M’. Otacilius, <span class="italic">R.G. Lewis</span> (<span class="italic">CR</span> 16 [1966] 271): L. Oltacilius, <span class="italic">mss.</span></a></li><script type="text/javascript">document.getElementById('note_LCL038_424_12').style.display = "none";</script><li class="note" id="note_LCL038_424_13"><a class="footnoteCrossrefLink" href="#target_note_LCL038_424_13" title="Click to highlight in text"><sup class="lineRef">13</sup>Pitholaus, <span class="italic">Gyraldus:</span> Pilutus, <span class="italic">mss.</span></a></li><script type="text/javascript">document.getElementById('note_LCL038_424_13').style.display = "none";</script></ul></section></notes></section>