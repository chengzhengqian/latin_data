<section class="div1 language" lang="la"><header><hgroup><h1>Lives of Illustrious Men</h1></hgroup></header><section class="div2">
<p>dum amplissimam quamque sectatur, nec alium in ulla locum quam perorandi. Postea renuntiavit Foro partim pudore, partim metu; nam cum in lite quadam centumvirali, adversario, quem ut impium erga parentes incessebat, ius iurandum quasi per figuram sic optulisset: “Iura per patris matrisque cineres, qui inconditi iacent!” et alia in hunc modum, arripiente eo condicionem, nec iudicibus aspernantibus, non sine magna sui invidia negotium afflixit. Et rursus in cognitione caedis Mediolani apud L. Pisonem proconsulem defendens reum, cum cohiberent lictores nimias laudantium voces, et<a class="footnoteLink" href="#note_LCL038_430_28" id="target_note_LCL038_430_28"><sup>28</sup></a> ita excanduisset, ut deplorato Italiae statu, quasi iterum in formam provinciae redigeretur, M. insuper Brutum, cuius statua in conspectu erat, invocaret legum ac libertatis auctorem et vindicem, paene poenas luit. Iam autem senior ob vitium vomicae Novariam rediit, convocataque plebe causis, propter quas mori destinasset, diu ac more contionantis redditis, abstinuit cibo.</p>
<span class="label"><span class="italic">Fragmenta in Hieronymi Chronico Servata</span></span>
<p>(31). L. Cestius Pius, 〈Smyrnaeus rhetor, latine Romae docuit [Ol.191.4]〉.</p>
<p>(32). M. Porcius Latro, 〈Latinus declamator, taedio duplicis quartanae semet interficit [Ol.194.1]〉.</p>
<p>(33). Q. Curtius Rufus ...</p>
<p>(34). L. Valerius Primanus ...</p>
<p>(35). Verginius Flavus ...</p>
<p>(36). L. Statius Ursulus, 〈Tolosensis, celeberrime in Gallia rhetoricam docet [Ol.209.1]〉.</p>
<p>(37). P. Clodius Quirinalis, 〈rhetor Arelatensis, Romae insignissime docet [Ol.205.4]〉.</p>
<p>(38). M. Antonius Liberalis, 〈Latinus rhetor, gravissimas inimicitias cum Palaemone exercet [Ol.206.4]〉.</p>
<p>(39). Sex. Iulius Gabinianus, 〈celeberrimi nominis rhetor, in Gallia docuit [Ol.213.4]〉.</p>
<p>(40). M. Fabius Quintilianus 〈Romam a Galba perducitur [Ol.211.4]〉 ... 〈Quintilianus, ex Hispania Calagurritanus, primus Romae publicam scholam et salarium e fisco accepit et claruit [Ol.216.4]〉.</p>
<p>(41). Iulius Tiro ...</p>
</section><notes></notes></section>