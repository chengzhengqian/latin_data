<section class="div1 language" lang="la"><header><hgroup><h1>Lives of Illustrious Men</h1></hgroup></header><section class="div2"><p class="noindent">

cum breviter ac presse tum latius et uberius explicare consuerant; interdum Graecorum scripta convertere, ac viros illustres laudare vel vituperare; quaedam etiam ad usum communis vitae instituta tum utilia et necessaria, tum perniciosa et supervacanea ostendere; saepe fabulis fidem firmare aut demere, quod genus thesis et anasceuas et catasceuas Graeci vocant; donec sensim haec exoleverunt,<a class="footnoteLink" href="#note_LCL038_422_7" id="target_note_LCL038_422_7"><sup>7</sup></a> et ad controversiam ventum est.</p>
<p>Veteres controversiae aut ex historiis trahebantur, sicut sane nonnullae usque adhuc, aut ex veritate ac re, si qua forte recens accidisset; itaque locorum etiam appellationibus additis proponi solebant. Sic certe collectae editaeque se habent, ex quibus non alienum fuerit unam et alteram exempli causa ad verbum referre.</p>
<p>“Aestivo tempore adulescentes urbani cum Ostiam venissent, litus ingressi, piscatores trahentes rete adierunt et pepigerunt, bolum quanti emerent; nummos solverunt; diu exspectaverunt, dum retia extraherentur; aliquando extractis, piscis nullus affuit, sed sporta auri obsuta. Tum emptores bolum suum aiunt, piscatores suum.”</p>
<p>“Venalici cum Brundisi gregem venalium e navi educerent, formoso et pretioso puero, quod portitores verebantur, bullam et praetextam togam imposuerunt; facile fallaciam



</p></section><notes><section class="footnotes"><ul><li class="note" id="note_LCL038_422_7"><a class="footnoteCrossrefLink" href="#target_note_LCL038_422_7" title="Click to highlight in text"><sup class="lineRef">7</sup>exoleverunt, <span class="italic">Beroaldus</span>; exoluerunt, <span class="italic">L</span> (<span class="italic">Pontanus</span>); exoluerint, <span class="italic">VOGI</span>; exsoluerint, <span class="italic">N.</span></a></li><script type="text/javascript">document.getElementById('note_LCL038_422_7').style.display = "none";</script><li class="note" id="note_LCL038_422_6"><a class="footnoteCrossrefLink" href="#target_note_LCL038_422_6" title="Click to highlight in text"><sup class="lineRef">6</sup>They corresponded in general with the Roman <span class="italic">suasoriae,</span> which with the <span class="italic">controversiae</span> formed the stock exercises of the schools of rhetoric.</a></li><script type="text/javascript">document.getElementById('note_LCL038_422_6').style.display = "none";</script></ul></section></notes></section>