<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><p class="lineGroup">
<span class="line">mitigat armatas victrix clementia vires,</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>convenit in mores nomen utrumque tuos:</span><span class="linebreak"></span>
<span class="line">hinc tibi certandi bona parcendique voluptas:</span><span class="linebreak"></span>
<span class="line indent2">quos timuit superat, quos superavit amat.</span><span class="linebreak"></span>
<span class="line">inventrix oleae colitur vinique repertor</span><span class="linebreak"></span>
<span class="line indent2">et qui primus humo pressit aratra puer;</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>aras Paeoniam meruit medicina per artem,</span><span class="linebreak"></span>
<span class="line indent2">factus et Alcides nobilitate deus:</span><span class="linebreak"></span>
<span class="line">tu quoque, legiferis mundum complexa triumphis,</span><span class="linebreak"></span>
<span class="line indent2">foedere communi vivere cuncta facis.</span><span class="linebreak"></span>
<span class="line">te, dea, te celebrat Romanus ubique recessus</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>pacificoque gerit libera colla iugo.</span><span class="linebreak"></span>
<span class="line">omnia perpetuo quae servant sidera motu,</span><span class="linebreak"></span>
<span class="line indent2">nullum viderunt pulchrius imperium.</span><span class="linebreak"></span>
<span class="line">quid simile Assyriis conectere contigit armis?</span><span class="linebreak"></span>
<span class="line indent2">Medi finitimos condomuere suos;</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>magni Parthorum reges Macetumque tyranni</span><span class="linebreak"></span>
<span class="line indent2">mutua per varias iura dedere vices.</span><span class="linebreak"></span>
<span class="line">nec tibi nascenti plures animaeque manusque,</span><span class="linebreak"></span>
<span class="line indent2">sed plus consilii iudiciique fuit.</span><span class="linebreak"></span>
<span class="line">iustis bellorum causis nec pace superba</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>nobilis ad summas gloria venit opes.</span><span class="linebreak"></span>
<span class="line">quod regnas minus est quam quod regnare mereris:</span><span class="linebreak"></span>
<span class="line indent2">excedis factis grandia fata tuis.</span><span class="linebreak"></span>
</p></section><notes><section class="footnotes"><ul><li class="note text" id="note_LCL434_770_70"><sup class="lineRef">70</sup>numen <span class="italic">Barth, Baehrens.</span>
</li><li class="note text" id="note_LCL434_770_76"><sup class="lineRef">76</sup>fretus VRB (<span class="italic">in marg.</span> factus ∙ f ∙ V): factus <span class="italic">multi editores</span>: cretus <span class="italic">Canneg.</span>: fertur <span class="italic">Baehrens</span>: fretus it <span class="italic">Barth.</span>
</li><li class="note text" id="note_LCL434_770_81"><sup class="lineRef">81</sup>perpetuos . . . motus VRB: <span class="italic">corr. Baehrens.</span>
</li><li class="note text" id="note_LCL434_770_84"><sup class="lineRef">84</sup>condomuere <span class="italic">Mueller</span>: cum domuere VRB.</li></ul></section></notes></section>