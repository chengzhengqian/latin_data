<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><p class="lineGroup">
<span class="line">quale per aetherios mundani verticis axes</span><span class="linebreak"></span>
<span class="line indent2">concilium summi credimus esse dei.</span><span class="linebreak"></span>
</p>
<p class="lineGroup">
<span class="line">at mea dilectis fortuna revellitur oris,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>indigenamque suum Gallica rura vocant.</span><span class="linebreak"></span>
<span class="line">illa quidem longis nimium deformia bellis,</span><span class="linebreak"></span>
<span class="line indent2">sed quam grata minus, tam miseranda magis.</span><span class="linebreak"></span>
<span class="line">securos levius crimen contemnere cives:</span><span class="linebreak"></span>
<span class="line indent2">privatam repetunt publica damna fidem.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>praesentes lacrimas tectis debemus avitis:</span><span class="linebreak"></span>
<span class="line indent2">prodest admonitus saepe dolore labor.</span><span class="linebreak"></span>
<span class="line">nec fas ulterius longas nescire ruinas</span><span class="linebreak"></span>
<span class="line indent2">quas mora suspensae multiplicavit opis:</span><span class="linebreak"></span>
<span class="line">iam tempus laceris post saeva incendia fundis</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>vel pastorales aedificare casas.</span><span class="linebreak"></span>
<span class="line">ipsi quin etiam fontes si mittere vocem</span><span class="linebreak"></span>
<span class="line indent2">ipsaque si possent arbuta nostra loqui,</span><span class="linebreak"></span>
<span class="line">cessantem iustis poterant urgere querelis</span><span class="linebreak"></span>
<span class="line indent2">et desideriis addere vela meis.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>iam iam laxatis carae complexibus urbis</span><span class="linebreak"></span>
<span class="line indent2">vincimur et serum vix toleramus iter.</span><span class="linebreak"></span>
</p>
<p class="lineGroup">
<span class="line">electum pelagus, quoniam terrena viarum</span><span class="linebreak"></span>
<span class="line indent2">plana madent fluviis, cautibus alta rigent.</span><span class="linebreak"></span>
<span class="line">postquam Tuscus ager postquamque Aurelius agger,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>perpessus Geticas ense vel igne manus,</span><span class="linebreak"></span>
<span class="line">non silvas domibus, non flumina ponte coercet,</span><span class="linebreak"></span>
<span class="line indent2">incerto satius credere vela mari.</span><span class="linebreak"></span>
</p></section><notes><section class="footnotes"><ul><li class="note text" id="note_LCL434_766_17"><sup class="lineRef">17</sup>aetherias . . . arces <span class="italic">Baehrem.</span>
</li><li class="note text" id="note_LCL434_766_22"><sup class="lineRef">22</sup>veneranda R: miseranda VB.</li><li class="note text" id="note_LCL434_766_34"><sup class="lineRef">34</sup>verba <span class="italic">vir doctus apud Wernsdorf: accepit Baehrens.</span>
</li><li class="note text" id="note_LCL434_766_37"><sup class="lineRef">37</sup>vetabant <span class="italic">Baehrens.</span>
</li></ul></section></notes></section>