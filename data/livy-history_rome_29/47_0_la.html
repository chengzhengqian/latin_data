<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 550</span>nubilis erat virgo—profectus Hasdrubal ut accensum cupiditate—et sunt ante omnes barbaros Numidae effusi in Venerem—sensit, virginem a Carthagine
<span class="innerMarginNote right">5</span>arcessit maturatque nuptias; et inter aliam gratulationem,
ut publicum quoque foedus privato adiceretur,
societas inter populum Carthaginiensem<a class="footnoteLink" href="#note_LCL381_298_1" id="target_note_LCL381_298_1"><sup>1</sup></a> regemque, data ultro citroque fide eosdem amicos inimicosque habituros, iure iurando adfirmatur.</p>
<p><span class="innerMarginNote right">6</span>Ceterum Hasdrubal, memor et cum Scipione initae regi societatis et quam vana et mutabilia
<span class="innerMarginNote right">7</span>barbarorum ingenia essent, veritus ne, si traiecisset in Africam Scipio, parvum vinculum eae nuptiae essent, dum accensum recenti amore Numidam habet, perpellit blanditiis quoque puellae adhibitis ut legatos in Siciliam ad Scipionem mittat per quos moneat eum ne prioribus suis promissis fretus in Africam
<span class="innerMarginNote right">8</span>traiciat; se et nuptiis civis Carthaginiensis, filiae Hasdrubalis
quem viderit apud se in hospitio, et publico etiam foedere cum populo Carthaginiensi iunctum
<span class="innerMarginNote right">9</span>optare primum ut procul ab Africa, sicut adhuc fecerint,
bellum Romani cum Carthaginiensibus gerant, ne sibi interesse certaminibus eorum armaque aut haec aut illa, abnuentem alteram societatem, sequi
<span class="innerMarginNote right">10</span>necesse sit; si non abstineat Africa Scipio et Carthagini
exercitum admoveat, sibi necessarium fore et pro terra Africa, in qua et ipse sit genitus, et pro

</p></section><notes><section class="footnotes"><ul><li class="note" id="note_LCL381_298_1"><a class="footnoteCrossrefLink" href="#target_note_LCL381_298_1" title="Click to highlight in text"><sup class="lineRef">1</sup>Carthaginiensem <span class="italic">C<sup>1</sup>HJK</span>: -sum <span class="italic">C</span>: -sium <span class="italic">P(1)N.</span></a></li><script type="text/javascript">document.getElementById('note_LCL381_298_1').style.display = "none";</script></ul></section></notes></section>