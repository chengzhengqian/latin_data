<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 550</span><span class="innerMarginNote right">15</span>et prope obrutis navibus iniussu imperatoris scaphis, haud secus quam naufragos, milites sine armis
cum ingenti tumultu in terram evasisse.</p>
<p>XXVIII. Expositis copiis Romani castra in proximis
<span class="innerMarginNote right">2</span>tumulis metantur. Iam non in maritimos modo agros conspectu primum classis, dein tumultu egredientium
in terram pavor terrorque pervenerat, sed
<span class="innerMarginNote right">3</span>in ipsas urbes. Neque enim hominum modo turba, mulierum puerorumque agminibus immixta, omnes passim compleverat vias, sed pecora quoque prae se agrestes agebant, ut relinqui subito Africam diceres.
<span class="innerMarginNote right">4</span>Urbibus vero ipsis maiorem quam quem secum attulerant
terrorem inferebant; praecipue Carthagini<a class="footnoteLink" href="#note_LCL381_316_1" id="target_note_LCL381_316_1"><sup>1</sup></a>
<span class="innerMarginNote right">5</span>prope ut captae tumultus fuit. Nam post M. Atilium Regulum et L. Manlium<a class="footnoteLink" href="#note_LCL381_316_2" id="target_note_LCL381_316_2"><sup>2</sup></a> consules, annis prope quinquaginta, nullum Romanum exercitum viderant praeter praedatorias classes, quibus escensiones in
<span class="innerMarginNote right">6</span>agros maritimos<a class="footnoteLink" href="#note_LCL381_316_3" id="target_note_LCL381_316_3"><sup>3</sup></a> factae erant, raptisque quae obvia fors fecerat prius recursum semper ad naves quam
<span class="innerMarginNote right">7</span>clamor agrestes conciret fuerat. Eo maior tum fuga pavorque in urbe fuit. Et hercule neque exercitus domi validus neque dux quem opponerent erat. Hasdrubal Gisgonis filius genere, fama, divitiis, regia tum etiam adfinitate longe primus civitatis erat;





</p></section><notes><section class="footnotes"><ul><li class="note" id="note_LCL381_316_1"><a class="footnoteCrossrefLink" href="#target_note_LCL381_316_1" title="Click to highlight in text"><sup class="lineRef">1</sup>Carthagini <span class="italic">M</span><sup>1</sup> or <span class="italic">M</span><sup>2</sup><span class="italic">A
<sup>s</sup>N</span><sup>1</sup><span class="italic">HJk Aldus, Froben</span>: -nis <span class="italic">P</span>(1)<span class="italic">M<sup>x</sup>N.</span></a></li><script type="text/javascript">document.getElementById('note_LCL381_316_1').style.display = "none";</script><li class="note" id="note_LCL381_316_2"><a class="footnoteCrossrefLink" href="#target_note_LCL381_316_2" title="Click to highlight in text"><sup class="lineRef">2</sup>Regulum . . . Manlium <span class="italic">om. P</span>(1)<span class="italic">N, supplied from A<sup>s</sup>N<sup>s</sup>HJK.</span></a></li><script type="text/javascript">document.getElementById('note_LCL381_316_2').style.display = "none";</script><li class="note" id="note_LCL381_316_3"><a class="footnoteCrossrefLink" href="#target_note_LCL381_316_3" title="Click to highlight in text"><sup class="lineRef">3</sup>maritimos <span class="italic">om. P</span>(1)<span class="italic">N.</span></a></li><script type="text/javascript">document.getElementById('note_LCL381_316_3').style.display = "none";</script></ul></section></notes></section>