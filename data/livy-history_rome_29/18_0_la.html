<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>iurgium inde et clamor, pugna postremo orta inter Plemini milites tribunorumque, ut suis quisque opportunus
advenerat, multitudine simul ac tumultu crescente.
<span class="innerMarginNote right">4</span>Victi Plemini milites cum ad Pleminium, cruorem
ac volnera ostentantes, non sine vociferatione atque indignatione concurrissent, probra in eum ipsum iactata in iurgiis referentes, accensus ira domo sese proripuit vocatosque tribunos nudari ac virgas
<span class="innerMarginNote right">5</span>expediri iubet. Dum spoliandis iis—repugnabant enim militumque fidem<a class="footnoteLink" href="#note_LCL381_240_1" id="target_note_LCL381_240_1"><sup>1</sup></a> implorabant—tempus teritur,
repente milites feroces recenti victoria ex omnibus locis, velut adversus hostes ad arma conclamatum
<span class="innerMarginNote right">6</span>esset, concurrerunt; et cum violata iam virgis corpora tribunorum vidissent, tum vero in multo inpotentiorem subito rabiem accensi, sine respectu non maiestatis modo sed etiam humanitatis, in legatum impetum lictoribus prius indignum in
<span class="innerMarginNote right">7</span>modum mulcatis faciunt. Tum<a class="footnoteLink" href="#note_LCL381_240_2" id="target_note_LCL381_240_2"><sup>2</sup></a> ipsum ab suis interceptum
et seclusum hostiliter lacerant et prope exsanguem naso auribusque mutilatis relinquunt.</p>
<p><span class="innerMarginNote right">8</span>His Messanam nuntiatis Scipio post paucos dies Locros hexeri<a class="footnoteLink" href="#note_LCL381_240_3" id="target_note_LCL381_240_3"><sup>3</sup></a> advectus cum causam Plemini et tribunorum audisset, Pleminio noxa liberato relictoque in eiusdem loci praesidio, tribunis sontibus iudicatis et in vincla coniectis, ut Romam ad senatum mitterentur,






</p></section><notes><section class="footnotes"><ul><li class="note" id="note_LCL381_240_1"><a class="footnoteCrossrefLink" href="#target_note_LCL381_240_1" title="Click to highlight in text"><sup class="lineRef">1</sup>fidem <span class="italic">Sp?HJK Froben</span> 2: <span class="italic">om. P(3)</span>: auxilium (<span class="italic">after verb) M2?N Aldus.</span></a></li><script type="text/javascript">document.getElementById('note_LCL381_240_1').style.display = "none";</script><li class="note" id="note_LCL381_240_2"><a class="footnoteCrossrefLink" href="#target_note_LCL381_240_2" title="Click to highlight in text"><sup class="lineRef">2</sup>Tum <span class="italic">Aldus, Froben</span>: tunc <span class="italic">P(1)NHJK.</span></a></li><script type="text/javascript">document.getElementById('note_LCL381_240_2').style.display = "none";</script><li class="note" id="note_LCL381_240_3"><a class="footnoteCrossrefLink" href="#target_note_LCL381_240_3" title="Click to highlight in text"><sup class="lineRef">3</sup>hexeri <span class="italic">SpJ Froben</span> 2: hexere <span class="italic">Madvig</span>: hexerce <span class="italic">P(3)N?: om. H Aldus.</span></a></li><script type="text/javascript">document.getElementById('note_LCL381_240_3').style.display = "none";</script></ul></section></notes></section>