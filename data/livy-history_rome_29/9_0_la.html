<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>sese Hannibali, et Hannibalem ipsum iam et fama senescere et viribus.</p>
<p>IV. In haec deflenda prolapsos ab recenti nuntio animos rursus terror instans revocavit ad consultandum
quonam modo obviam praesentibus periculis
<span class="innerMarginNote right">2</span>iretur. Dilectus raptim in urbe agrisque haberi placet; mittere ad conducenda Afrorum auxilia; munire urbem, frumentum convehere, tela arma parare; instruere naves ac mittere ad Hipponem
<span class="innerMarginNote right">3</span>adversus Romanam classem. Iam haec agentibus nuntius tandem venit Laelium, non Scipionem, copiasque, quantae ad incursiones agrorum satis sint, transvectas; summae<a class="footnoteLink" href="#note_LCL381_222_1" id="target_note_LCL381_222_1"><sup>1</sup></a> belli molem adhuc in
<span class="innerMarginNote right">4</span>Sicilia esse. Ita respiratum, mittique legationes<a class="footnoteLink" href="#note_LCL381_222_2" id="target_note_LCL381_222_2"><sup>2</sup></a> ad Syphacem aliosque regulos firmandae societatis causa coeptae. Ad Philippum quoque missi qui ducenta argenti talenta pollicerentur, ut in Siciliam
<span class="innerMarginNote right">5</span>aut in Italiam traiceret. Missi et ad suos imperatores in Italiam ut omni terrore Scipionem retinerent;
<span class="innerMarginNote right">6</span>ad Magonem non legati modo, sed viginti quinque longae naves, sex milia peditum, octingenti equites, septem elephanti, ad hoc magna pecunia ad conducenda
auxilia, quibus fretus propius urbem Romanam exercitum admoveret coniungeretque se Hannibali.</p>
<p><span class="innerMarginNote right">7</span>Haec Carthagine parabant agitabantque cum<a class="footnoteLink" href="#note_LCL381_222_3" id="target_note_LCL381_222_3"><sup>3</sup></a>
</p></section><notes><section class="footnotes"><ul><li class="note" id="note_LCL381_222_1"><a class="footnoteCrossrefLink" href="#target_note_LCL381_222_1" title="Click to highlight in text"><sup class="lineRef">1</sup>summae <span class="italic">P</span>: summam <span class="italic">P<sup>1</sup> or P<sup>2</sup> Aldus, Froben</span>: summi <span class="italic">HJK.</span></a></li><script type="text/javascript">document.getElementById('note_LCL381_222_1').style.display = "none";</script><li class="note" id="note_LCL381_222_2"><a class="footnoteCrossrefLink" href="#target_note_LCL381_222_2" title="Click to highlight in text"><sup class="lineRef">2</sup>legationes <span class="italic">here HJK</span>: <span class="italic">after</span> Syphacem <span class="italic">P(1)N<sup>s</sup>? Aldus, Froben.</span></a></li><script type="text/javascript">document.getElementById('note_LCL381_222_2').style.display = "none";</script><li class="note" id="note_LCL381_222_3"><a class="footnoteCrossrefLink" href="#target_note_LCL381_222_3" title="Click to highlight in text"><sup class="lineRef">3</sup>cum <span class="italic">SpN<sup>s</sup>HJK Froben</span> 2, <span class="italic">Conway</span>: tum <span class="italic">A<sup>2</sup>; om. P(1)N Eds. beginning a new sentence with</span> Ad.</a></li><script type="text/javascript">document.getElementById('note_LCL381_222_3').style.display = "none";</script></ul></section></notes></section>