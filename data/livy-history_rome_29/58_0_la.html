<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 550</span>gerendarum adventus fuit Masinissae; quem quidam cum ducentis haud amplius equitibus, plerique cum
<span class="innerMarginNote right">5</span>duum milium equitatu tradunt venisse. Ceterum cum longe maximus omnium aetatis suae regum hic fuerit plurimumque rem Romanam iuverit, operae pretium videtur excedere paulum<a class="footnoteLink" href="#note_LCL381_320_1" id="target_note_LCL381_320_1"><sup>1</sup></a> ad enarrandum quam varia fortuna usus sit in amittendo recuperandoque
paterno regno.</p>
<p><span class="innerMarginNote right">6</span>Militanti pro Carthaginiensibus in Hispania pater ei moritur; Galae nomen erat. Regnum ad fratrem regis Oezalcen pergrandem natu—ita mos apud
<span class="innerMarginNote right">7</span>Numidas est—pervenit. Haud multo post Oezalce quoque mortuo maior ex duobus filiis eius Capussa, puero admodum altero, paternum imperium accepit.
<span class="innerMarginNote right">8</span>Ceterum cum magis iure gentis quam auctoritate inter suos aut viribus obtineret regnum, exstitit quidam Mazaetullus nomine, non alienus sanguine<a class="footnoteLink" href="#note_LCL381_320_2" id="target_note_LCL381_320_2"><sup>2</sup></a> regibus, familiae semper inimicae ac de imperio varia fortuna
<span class="innerMarginNote right">9</span>cum iis qui tum obtinebant certantis. Is concitatis popularibus, apud quos invidia regum magnae auctoritatis
erat, castris palam positis descendere regem in
<span class="innerMarginNote right">10</span>aciem ac dimicare de regno coegit. In eo proelio Capussa cum multis principum cecidit. Gens Maesuliorum omnis in dicionem imperiumque Mazaetulli
<span class="innerMarginNote right">11</span>concessit. Regio tamen nomine abstinuit contentusque nomine modico tutoris puerum Lacumazen,
qui stirpis regiae supererat, regem appellat.
<span class="innerMarginNote right">12</span>Carthaginiensem nobilem feminam, sororis filiam




</p></section><notes><section class="footnotes"><ul><li class="note" id="note_LCL381_320_1"><a class="footnoteCrossrefLink" href="#target_note_LCL381_320_1" title="Click to highlight in text"><sup class="lineRef">1</sup>paulum <span class="italic">P</span>(1)<span class="italic">N</span>: paululum <span class="italic">HJK Aldus, Froben.</span></a></li><script type="text/javascript">document.getElementById('note_LCL381_320_1').style.display = "none";</script><li class="note" id="note_LCL381_320_2"><a class="footnoteCrossrefLink" href="#target_note_LCL381_320_2" title="Click to highlight in text"><sup class="lineRef">2</sup>sanguine, <span class="italic">N<sup>s</sup> or N</span><sup>2</sup><span class="italic">HJK have</span> a sanguine.</a></li><script type="text/javascript">document.getElementById('note_LCL381_320_2').style.display = "none";</script></ul></section></notes></section>