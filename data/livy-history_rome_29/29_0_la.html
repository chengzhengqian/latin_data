<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 550</span>frequens dona deae in Palatium tulit, lectisterniumque et ludi fuere, Megalesia appellata.</p>
<p>XV. Cum de supplemento legionum quae in provinciis
erant ageretur, tempus esse a quibusdam senatoribus subiectum est, quae dubiis in rebus utcumque
tolerata essent, ea dempto iam tandem deum
<span class="innerMarginNote right">2</span>benignitate metu non ultra pati. Erectis exspectatione
patribus subiecerunt colonias Latinas duodecim quae Q. Fabio et Q. Fulvio consulibus abnuissent milites dare, eas annum iam ferme sextum vacationem
militiae quasi honoris et beneficii causa
<span class="innerMarginNote right">3</span>habere, cum interim boni oboedientesque socii pro fide atque obsequio in populum Romanum continuis
<span class="innerMarginNote right">4</span>omnium annorum dilectibus exhausti essent. Sub hanc vocem non memoria magis patribus renovata rei prope iam oblitteratae quam ira irritata<a class="footnoteLink" href="#note_LCL381_262_1" id="target_note_LCL381_262_1"><sup>1</sup></a> est.
<span class="innerMarginNote right">5</span>Itaque nihil prius referre consules passi, decreverunt ut consules magistratus denosque principes Nepete, Sutrio, Ardea, Calibus, Alba, Carsiolis, Sora,<a class="footnoteLink" href="#note_LCL381_262_2" id="target_note_LCL381_262_2"><sup>2</sup></a> Suessa, Setia, Circeis, Narnia, Interamna—hae namque
<span class="innerMarginNote right">6</span>coloniae in ea causa erant—Romam excirent; iis imperarent, quantum quaeque earum coloniarum militum plurumum dedisset populo Romano, ex quo hostes in Italia essent, duplicatum eius summae




</p></section><notes><section class="footnotes"><ul><li class="note" id="note_LCL381_262_1"><a class="footnoteCrossrefLink" href="#target_note_LCL381_262_1" title="Click to highlight in text"><sup class="lineRef">1</sup>quam ira irritata (<span class="italic">or</span> in-) <span class="italic">A<sup>s</sup>N<sup>s</sup>HJ K Froben</span> 2: <span class="italic">om. P(1)N, one line.</span></a></li><script type="text/javascript">document.getElementById('note_LCL381_262_1').style.display = "none";</script><li class="note" id="note_LCL381_262_2"><a class="footnoteCrossrefLink" href="#target_note_LCL381_262_2" title="Click to highlight in text"><sup class="lineRef">2</sup>Sora <span class="italic">A<sup>s</sup>N<sup>s</sup>HJK Aldus, Froben</span> (<span class="italic">cf.</span> XXVII. ix. 7): <span class="italic">om. P(1)N.</span></a></li><script type="text/javascript">document.getElementById('note_LCL381_262_2').style.display = "none";</script></ul></section></notes></section>