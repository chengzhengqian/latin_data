<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 550</span>ne id fieret, Carthaginiensibus de industria agentibus, ad sese perduxit.</p>
<p>XXXI. Hasdrubal tum forte, cum haec gerebantur,
apud Syphacem erat; qui Numidae, haud sane multum ad se pertinere credenti utrum penes Lacumazen
an Masinissam regnum Maesuliorum esset,
<span class="innerMarginNote right">2</span>falli eum magnopere ait, si Masinissam eisdem contentum
fore quibus patrem Galam aut patruum eius Oezalcen credat: multo maiorem indolem in eo animi ingeniique esse quam in ullo gentis eius umquam
<span class="innerMarginNote right">3</span>fuisset; saepe eum in Hispania rarae inter homines virtutis specimen dedisse sociis pariter hostibusque. Et Syphacem et Carthaginienses, nisi orientem illum ignem oppressissent, ingenti mox incendio, cum iam nullam opem ferre possent, arsuros;
<span class="innerMarginNote right">4</span>adhuc teneras et fragiles vires eius esse, vixdum coalescens foventis regnum. Instando stimulandoque pervincit<a class="footnoteLink" href="#note_LCL381_326_1" id="target_note_LCL381_326_1"><sup>1</sup></a> ut exercitum ad fines Maesuliorum
<span class="innerMarginNote right">5</span>admoveat atque in agro de quo saepe cum Gala non verbis modo disceptatum, sed etiam armis certatum fuerat, tamquam haud dubie iuris sui, castra locet. Si quis arceat, quod<a class="footnoteLink" href="#note_LCL381_326_2" id="target_note_LCL381_326_2"><sup>2</sup></a> maxime opus sit, acie dimicaturum;
<span class="innerMarginNote right">6</span>sin per metum agro cedatur, in medium regnum<a class="footnoteLink" href="#note_LCL381_326_3" id="target_note_LCL381_326_3"><sup>3</sup></a> eundum. Aut sine certamine concessuros in dicionem eius Maesulios aut nequaquam pares futuros armis.</p>
</section><notes><section class="footnotes"><ul><li class="note" id="note_LCL381_326_1"><a class="footnoteCrossrefLink" href="#target_note_LCL381_326_1" title="Click to highlight in text"><sup class="lineRef">1</sup>pervincit <span class="italic">P</span>(1)<span class="italic">NH</span>; -vicit <span class="italic">JK Aldus, Froben</span>.</a></li><script type="text/javascript">document.getElementById('note_LCL381_326_1').style.display = "none";</script><li class="note" id="note_LCL381_326_2"><a class="footnoteCrossrefLink" href="#target_note_LCL381_326_2" title="Click to highlight in text"><sup class="lineRef">2</sup>quod <span class="italic">N<sup>s</sup> or N</span><sup>2</sup><span class="italic">HJK Aldus, Froben</span>: id quod <span class="italic">x most Eds.</span>: ut quod <span class="italic">P</span>(1)<span class="italic">N.</span></a></li><script type="text/javascript">document.getElementById('note_LCL381_326_2').style.display = "none";</script><li class="note" id="note_LCL381_326_3"><a class="footnoteCrossrefLink" href="#target_note_LCL381_326_3" title="Click to highlight in text"><sup class="lineRef">3</sup>regnum <span class="italic">P</span>(1)<span class="italic">N Aldus, Eds</span>.: regni <span class="italic">SpN</span><sup>s</sup><span class="italic">JK Froben</span> 2, <span class="italic">Conway.</span></a></li><script type="text/javascript">document.getElementById('note_LCL381_326_3').style.display = "none";</script></ul></section></notes></section>