<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 550</span>numerum peditum daret et equites centenos vicenos;
<span class="innerMarginNote right">7</span>si qua eum numerum equitum explere non posset, pro equite uno tres pedites liceret dare; pedites equitesque quam locupletissimi legerentur mitterenturque
ubicumque extra Italiam supplemento opus
<span class="innerMarginNote right">8</span>esset. Si qui ex iis recusarent, retineri eius coloniae magistratus legatosque placere, neque, si postularent,
<span class="innerMarginNote right">9</span>senatum dari priusquam imperata fecissent. Stipendium
praeterea iis coloniis in milia aeris asses singulos imperari exigique quotannis, censumque in iis<a class="footnoteLink" href="#note_LCL381_264_1" id="target_note_LCL381_264_1"><sup>1</sup></a> coloniis agi ex formula ab Romanis censoribus
<span class="innerMarginNote right">10</span>data—dari autem placere eandem quam populo Romano—deferrique Romam ab iuratis censoribus coloniarum priusquam magistratu abirent.</p>
<p><span class="innerMarginNote right">11</span>Ex hoc senatus consulto accitis Romam magistratibus
primoribusque earum coloniarum consules cum milites<a class="footnoteLink" href="#note_LCL381_264_2" id="target_note_LCL381_264_2"><sup>2</sup></a> stipendiumque imperassent, alii aliis magis
<span class="innerMarginNote right">12</span>recusare ac reclamare; negare tantum militum effici posse; vix, si simplum ex formula imperetur,
<span class="innerMarginNote right">13</span>enisuros; orare atque obsecrare ut sibi senatum adire ac deprecari liceret; nihil se quare perire merito deberent admisisse; sed si pereundum etiam foret, neque suum delictum neque iram populi Romani ut plus militum darent quam haberent posse






</p></section><notes><section class="footnotes"><ul><li class="note" id="note_LCL381_264_1"><a class="footnoteCrossrefLink" href="#target_note_LCL381_264_1" title="Click to highlight in text"><sup class="lineRef">1</sup>iis <span class="italic">PCR</span>: his <span class="italic">R<sup>2</sup>MBDANH: om. JK.</span></a></li><script type="text/javascript">document.getElementById('note_LCL381_264_1').style.display = "none";</script><li class="note" id="note_LCL381_264_2"><a class="footnoteCrossrefLink" href="#target_note_LCL381_264_2" title="Click to highlight in text"><sup class="lineRef">2</sup>milites <span class="italic">ANHJK</span>: -tem <span class="italic">P(3)N.</span></a></li><script type="text/javascript">document.getElementById('note_LCL381_264_2').style.display = "none";</script></ul></section></notes></section>