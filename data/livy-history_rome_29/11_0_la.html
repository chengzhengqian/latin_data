<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>missum se ad eos vindicandos in libertatem ait et, ut ipsi cernant, mitti sibi ab domo praesidia; sed quantis viribus, quanto exercitu id bellum geratur, in
<span class="innerMarginNote right">5</span>eorum potestate esse. Duos exercitus Romanos, unum in Gallia, alterum in Etruria esse; satis scire Sp. Lucretium se cum M. Livio iuncturum; multa milia armanda esse ut duobus ducibus, duobus
<span class="innerMarginNote right">6</span>exercitibus Romanis resistatur. Galli summam ad id suam voluntatem esse dicere; sed cum una castra Romana intra fines, altera in finitima terra Etruria prope in conspectu habeant, si palam fiat auxiliis adiutum ab sese<a class="footnoteLink" href="#note_LCL381_226_1" id="target_note_LCL381_226_1"><sup>1</sup></a> Poenum, extemplo infestos utrimque exercitus in agrum suum incursuros. Ea ab Gallis desideraret quibus occulte adiuvari
<span class="innerMarginNote right">7</span>posset: Liguribus, quod procul agro urbibusque eorum castra Romana sint, libera consilia esse; illos armare iuventutem et capessere pro parte bellum aequum esse. Ligures haud abnuere, tempus modo duorum mensum petere ad dilectus habendos.
<span class="innerMarginNote right">8</span>Interim Mago milites Gallos, dimissis clam per agros eorum, mercede conducere; commeatus quoque omnis generis occulte ad eum a Gallicis populis
<span class="innerMarginNote right">9</span>mittebantur. M. Livius exercitum volonum ex Etruria in Galliam traducit,<a class="footnoteLink" href="#note_LCL381_226_2" id="target_note_LCL381_226_2"><sup>2</sup></a> iunctusque Lucretio, si se Mago ex Liguribus propius urbem moveat, obviam ire parat, si Poenus sub angulo Alpium






</p></section><notes><section class="footnotes"><ul><li class="note" id="note_LCL381_226_1"><a class="footnoteCrossrefLink" href="#target_note_LCL381_226_1" title="Click to highlight in text"><sup class="lineRef">1</sup>ab sese <span class="italic">P(1)N Aldus</span>: ab (<span class="italic">or</span> a) se esse <span class="italic">A<sup>2</sup>N<sup>2</sup>HJK.</span></a></li><script type="text/javascript">document.getElementById('note_LCL381_226_1').style.display = "none";</script><li class="note" id="note_LCL381_226_2"><a class="footnoteCrossrefLink" href="#target_note_LCL381_226_2" title="Click to highlight in text"><sup class="lineRef">2</sup>traducit <span class="italic">P(1)N Aldus, Froben</span>: traiecit <span class="italic">N<sup>s</sup>HJ K.</span></a></li><script type="text/javascript">document.getElementById('note_LCL381_226_2').style.display = "none";</script></ul></section></notes></section>