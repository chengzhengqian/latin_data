<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 550</span>Inde inritato ad bellum Syphace, inter Cirtam Hipponemque in iugis opportunorum ad omnia montium consedit.</p>
<p>XXXIII. Maiorem igitur iam rem Syphax ratus quam ut per praefectos ageret, cum filio iuvene—nomen
Vermina erat—parte exercitus missa imperat ut circumducto agmine in se intentum hostem ab
<span class="innerMarginNote right">2</span>tergo invadat. Nocte profectus Vermina, qui ex occulto adgressurus erat; Syphax autem interdiu aperto itinere, ut qui signis conlatis acie dimicaturus
<span class="innerMarginNote right">3</span>esset, movit castra. Ubi tempus visum est quo pervenisse iam circummissi videri poterant, et ipse leni clivo ferente ad hostem, cum multitudine fretus tum praeparatis ab tergo insidiis, per adversum
<span class="innerMarginNote right">4</span>montem erectam aciem ducit. Masinissa fiducia maxime loci, quo multo aequiore pugnaturus erat, et ipse dirigit suos. Atrox proelium et diu anceps fuit, loco et virtute militum Masinissam, multitudine
<span class="innerMarginNote right">5</span>quae nimio maior erat Syphacem iuvante. Ea multitudo
divisa, cum pars a fronte urgeret, pars ab tergo se circumfudisset, victoriam haud dubiam Syphaci dedit,
et ne effugium quidem patebat hinc a fronte,
<span class="innerMarginNote right">6</span>hinc ab tergo inclusis. Itaque ceteri pedites equitesque
caesi aut capti;<a class="footnoteLink" href="#note_LCL381_334_1" id="target_note_LCL381_334_1"><sup>1</sup></a> ducentos ferme equites Masinissa circa se conglobatos divisosque turmatim in





</p></section><notes><section class="footnotes"><ul><li class="note" id="note_LCL381_334_1"><a class="footnoteCrossrefLink" href="#target_note_LCL381_334_1" title="Click to highlight in text"><sup class="lineRef">1</sup>aut capti <span class="italic">P</span>(1)<span class="italic">NJK Aldus</span>: <span class="italic">om. SpHx Froben</span> 2.</a></li><script type="text/javascript">document.getElementById('note_LCL381_334_1').style.display = "none";</script></ul></section></notes></section>