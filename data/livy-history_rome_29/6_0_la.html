<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>quibus res postulabat locis inducentem venit;
<span class="innerMarginNote right">11</span>indicat tuta ab laevo cornu esse; iam missum ab se Ser.<a class="footnoteLink" href="#note_LCL381_216_1" id="target_note_LCL381_216_1"><sup>1</sup></a> Cornelium procella equestri hostes circumfusurum.</p>
<p><span class="innerMarginNote right">12</span>Vix haec dicta dederat cum Romani equites in medios invecti hostes simul pedestres acies turbarunt, simul equitibus Hispanorum viam immittendi equos
<span class="innerMarginNote right">13</span>clauserunt. Itaque omissa pugna equestri ad pedes Hispani descenderunt. Romani imperatores ut turbatos hostium ordines et trepidationem pavoremque
et fluctuantia viderunt signa, hortantur, orant milites ut perculsos invadant neu restitui aciem
<span class="innerMarginNote right">14</span>patiantur. Non sustinuissent tam infestum impetum barbari, ni regulus ipse Indibilis cum equitibus ad pedes degressis ante prima signa peditum se obiecisset.
<span class="innerMarginNote right">15</span>Ibi aliquamdiu atrox pugna stetit; tandem, postquam ii qui circa regem seminecem restantem, deinde pilo terrae adfixum pugnabant obruti telis
<span class="innerMarginNote right">16</span>occubuerunt, tum fuga passim coepta. Plures caesi, quia equos conscendendi equitibus spatium non fuerat, et quia perculsis acriter institerunt Romani; nec ante abscessum est quam castris quoque exuerunt
<span class="innerMarginNote right">17</span>hostem. Tredecim<a class="footnoteLink" href="#note_LCL381_216_2" id="target_note_LCL381_216_2"><sup>2</sup></a> milia Hispanorum caesa eo die, mille<a class="footnoteLink" href="#note_LCL381_216_3" id="target_note_LCL381_216_3"><sup>3</sup></a> octingenti ferme capti; Romanorum sociorumque
paulo amplius ducenti, maxime in laevo



</p></section><notes><section class="footnotes"><ul><li class="note" id="note_LCL381_216_1"><a class="footnoteCrossrefLink" href="#target_note_LCL381_216_1" title="Click to highlight in text"><sup class="lineRef">1</sup>Ser. <span class="italic">Frdben</span> 2, <span class="italic">Eds.</span>: <span class="italic">P(1)NSpHJ have servium after</span> Cornelium: <span class="italic">Madvig, Conway om. praenomen.</span></a></li><script type="text/javascript">document.getElementById('note_LCL381_216_1').style.display = "none";</script><li class="note" id="note_LCL381_216_2"><a class="footnoteCrossrefLink" href="#target_note_LCL381_216_2" title="Click to highlight in text"><sup class="lineRef">2</sup>tredecim <span class="italic">A<sup>s</sup>JK Conway (cf.</span> XXVI. xlix. 3 <span class="italic">and below,</span> xxxvii. 6): decem tria <span class="italic">P(1)NH.</span></a></li><script type="text/javascript">document.getElementById('note_LCL381_216_2').style.display = "none";</script><li class="note" id="note_LCL381_216_3"><a class="footnoteCrossrefLink" href="#target_note_LCL381_216_3" title="Click to highlight in text"><sup class="lineRef">3</sup>mille <span class="italic">P(âˆž)A<sup>2</sup>JK</span>: <span class="italic">om. P<sup>x</sup>(1)NH Aldus, Froben.</span></a></li><script type="text/javascript">document.getElementById('note_LCL381_216_3').style.display = "none";</script></ul></section></notes></section>