<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>domi agerentur exposuissent, spem fecerunt, si redempti ac remissi forent, arcem se iis tradituros; ibi se habitare, fidemque sibi rerum omnium inter
<span class="innerMarginNote right">7</span>Carthaginienses esse. Itaque, ut qui simul desiderio patriae angerentur, simul cupiditate inimicos ulciscendi
arderent, redemptis extemplo iis remissisque,
<span class="innerMarginNote right">8</span>cum ordinem agendae rei composuissent signaque quae procul edita observarent, ipsi ad Scipionem Syracusas profecti, apud quem pars exsulum erat, referentes ibi promissa captivorum cum spem ab
<span class="innerMarginNote right">9</span>effectu haud abhorrentem consuli fecissent, tribuni militum cum iis M. Sergius et P. Matienus missi iussique ab Regio tria milia militum Locros ducere; et Q. Pleminio propraetori scriptum ut rei agendae adesset.</p>
<p><span class="innerMarginNote right">10</span>Profecti ab Regio, scalas ad editam altitudinem arcis fabricatas portantes, media ferme nocte ex eo loco unde convenerat signum dedere proditoribus
<span class="innerMarginNote right">11</span>arcis; qui parati intentique et ipsi scalas ad id ipsum factas cum demisissent pluribusque simul locis scandentes accepissent, priusquam clamor oreretur, in vigiles Poenorum, ut in nullo tali metu sopitos,
<span class="innerMarginNote right">12</span>impetus est factus. Quorum gemitus primo morientium
exauditus, deinde<a class="footnoteLink" href="#note_LCL381_230_1" id="target_note_LCL381_230_1"><sup>1</sup></a> subita consternatio ex somno et tumultus, cum causa ignoraretur, postremo




</p></section><notes><section class="footnotes"><ul><li class="note" id="note_LCL381_230_1"><a class="footnoteCrossrefLink" href="#target_note_LCL381_230_1" title="Click to highlight in text"><sup class="lineRef">1</sup>deinde <span class="italic">J Froben</span> 2: dein <span class="italic">P<sup>2</sup>(3).R<sup>2</sup>HK Aldus (P having</span> dubita <span class="italic">for</span> subita).</a></li><script type="text/javascript">document.getElementById('note_LCL381_230_1').style.display = "none";</script></ul></section></notes></section>