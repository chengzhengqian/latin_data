<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span><span class="innerMarginNote right">8</span>duxit. Omnibus pacis modo incuriose agentibus magna clades inlata; nuntiique trepidi Carthaginem terrore ingenti conplevere, classem Romanam Scipionemque imperatorem—et fama fuerat iam in
<span class="innerMarginNote right">9</span>Siciliam transgressum—advenisse. Nec quot naves vidissent, nec quanta manus agros popularetur satis gnari omnia in maius metu augente accipiebant. Itaque primo terror pavorque, dein<a class="footnoteLink" href="#note_LCL381_220_1" id="target_note_LCL381_220_1"><sup>1</sup></a> maestitia
<span class="innerMarginNote right">10</span>animos incessit: tantum fortunam mutasse ut qui modo ipsi exercitum ante moenia Romana habuissent victores stratisque tot hostium exercitibus omnes Italiae populos aut vi aut voluntate in deditionem
<span class="innerMarginNote right">11</span>accepissent, ii verso Marte Africae populationes et obsidionem Carthaginis visuri forent, nequaquam pari
<span class="innerMarginNote right">12</span>ad patienda ea robore ac Romani fuissent. Illis Romanam plebem, illis Latium iuventutem praebuisse
maiorem semper frequentioremque pro tot
<span class="innerMarginNote right">13</span>caesis exercitibus subolescentem; suam plebem imbellem in urbe, imbellem in agris esse; mercede parari auxilia ex Afris, gente ad omnem auram spei
<span class="innerMarginNote right">14</span>mobili atque infida. Iam reges, Syphacem post conloquium cum Scipione alienatum, Masinissam aperta defectione infestissimum hostem. Nihil
<span class="innerMarginNote right">15</span>usquam spei, nihil auxilii esse. Nec Magonem ex Gallia movere tumultus quicquam nec coniungere




</p></section><notes><section class="footnotes"><ul><li class="note" id="note_LCL381_220_1"><a class="footnoteCrossrefLink" href="#target_note_LCL381_220_1" title="Click to highlight in text"><sup class="lineRef">1</sup>dein <span class="italic">P(1)NH Aldus</span> (daein <span class="italic">P</span>): deinde <span class="italic">J K Froben</span> 2.</a></li><script type="text/javascript">document.getElementById('note_LCL381_220_1').style.display = "none";</script></ul></section></notes></section>