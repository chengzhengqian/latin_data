<section class="div1 language" lang="la"><header><hgroup><h1>Libri XXIX Periocha</h1></hgroup></header><section class="div2">
<h3><span class="ac">Libri XXIX Periocha</span></h3>
<p><span class="sc">Ex Sicilia C. Laelius</span> in Africam a Scipione missus ingentem
praedam reportavit et mandata Masinissae Scipioni exposuit querentis quod nondum exercitum in Africam traiecisset. Bellum in Hispania finitum victore Romano quod Indibilis excitaverat; ipse in acie occisus, Mandonius exposcentibus Romanis a suis deditus. Magoni, qui Albingauni in Liguribus erat, ex Africa et militum ampla manus missa et pecuniae quibus auxilia conduceret, praeceptumque ut se Hannibali coniungeret. Scipio a Syracusis in Bruttios traiecit et Locros pulso Punico praesidio fugatoque Hannibale recepit. Pax cum Philippo facta est. Mater Idaea deportata est Romam a Pessinunte
oppido Phrygiae, carmine in libris Sibyllinis invento, pelli Italia alienigenam hostem posse, si mater Idaea deportata Romam esset. Tradita est autem Romanis per Attalum regem Asiae. Lapis erat quem matrem deum incolae dicebant. Excepit P. Scipio Nasica Cn. filius eius qui in Hispania perierat, vir optimus a senatu iudicatus, adulescens nondum quaestorius, quoniam ita responsum iubebat ut id numen ab optimo viro exciperetur
consecrareturque. Locrenses legatos Romam miserunt qui de inpotentia<a class="footnoteLink" href="#note_LCL381_360_1" id="target_note_LCL381_360_1"><sup>1</sup></a> Plemini legati quererentur qui pecuniam Proserpinae sustulerat et liberos eorum ac coniuges stupraverat. In catenis Romam perductus in carcere est mortuus. Cum falsus rumor de P. Scipione




</p></section><notes><section class="footnotes"><ul><li class="note" id="note_LCL381_360_1"><a class="footnoteCrossrefLink" href="#target_note_LCL381_360_1" title="Click to highlight in text"><sup class="lineRef">1</sup>inpotentia <span class="italic">Froben</span>: inpudentia <span class="italic">MSS.</span></a></li><script type="text/javascript">document.getElementById('note_LCL381_360_1').style.display = "none";</script></ul></section></notes></section>