<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 550</span>quod suum non esset;<a class="footnoteLink" href="#note_LCL381_290_1" id="target_note_LCL381_290_1"><sup>1</sup></a> Locrensibus se permittere ut quod sui<a class="footnoteLink" href="#note_LCL381_290_2" id="target_note_LCL381_290_2"><sup>2</sup></a> quisque cognosset prenderet, si quid non
<span class="innerMarginNote right">6</span>compareret, repeteret.<a class="footnoteLink" href="#note_LCL381_290_3" id="target_note_LCL381_290_3"><sup>3</sup></a> Ante omnia libera corpora placere sine mora Locrensibus restitui; non levi defuncturum poena qui non restituisset.</p>
<p><span class="innerMarginNote right">7</span>Locrensium deinde contionem habuit atque iis libertatem legesque suas populum Romanum senatumque
restituere dixit; si qui Pleminium aliumve
<span class="innerMarginNote right">8</span>quem accusare vellet, Regium se sequeretur; si de P. Scipione publice queri vellent ea quae Locris nefarie in deos hominesque facta essent iussu aut voluntate P. Scipionis facta esse, legatos mitterent
<span class="innerMarginNote right">9</span>Messanam; ibi se cum consilio cogniturum. Locrenses
praetori legatisque, senatui<a class="footnoteLink" href="#note_LCL381_290_4" id="target_note_LCL381_290_4"><sup>4</sup></a> ac populo Romano gratias egerunt; se ad Pleminium accusandum
<span class="innerMarginNote right">10</span>ituros; Scipionem, quamquam parum iniuriis civitatis
suae doluerit, eum esse virum quem amicum sibi quam inimicum malint esse; pro certo se habere neque iussu neque voluntate P. Scipionis tot tam nefanda commissa, sed aut Pleminio nimium, sibi<a class="footnoteLink" href="#note_LCL381_290_5" id="target_note_LCL381_290_5"><sup>5</sup></a>
<span class="innerMarginNote right">11</span>parum creditum, aut natura insitum quibusdam esse ut magis peccari nolint quam satis animi ad vindicanda peccata habeant.</p>
<p>Et praetori et consilio haud mediocre onus demptum





</p></section><notes><section class="footnotes"><ul><li class="note" id="note_LCL381_290_1"><a class="footnoteCrossrefLink" href="#target_note_LCL381_290_1" title="Click to highlight in text"><sup class="lineRef">1</sup>quod . . . esset <span class="italic">A<sup>s</sup>N<sup>s</sup>HJK Aldus, Froben: om. P(l)N.</span></a></li><script type="text/javascript">document.getElementById('note_LCL381_290_1').style.display = "none";</script><li class="note" id="note_LCL381_290_2"><a class="footnoteCrossrefLink" href="#target_note_LCL381_290_2" title="Click to highlight in text"><sup class="lineRef">2</sup>sui <span class="italic">P(3)C<sup>1</sup>N</span>: suum <span class="italic">A<sup>s</sup>?JK Aldus, Froben (H after</span> quisque).</a></li><script type="text/javascript">document.getElementById('note_LCL381_290_2').style.display = "none";</script><li class="note" id="note_LCL381_290_3"><a class="footnoteCrossrefLink" href="#target_note_LCL381_290_3" title="Click to highlight in text"><sup class="lineRef">3</sup>repeteret <span class="italic">Ta<sup>2</sup>A<sup>2</sup>N<sup>2</sup>HJK Eds.</span>: unde <span class="italic">P(1)N</span>: repetundum <span class="italic">Gronovius</span>: unde vellet, repeteret <span class="italic">Madvig.</span></a></li><script type="text/javascript">document.getElementById('note_LCL381_290_3').style.display = "none";</script><li class="note" id="note_LCL381_290_4"><a class="footnoteCrossrefLink" href="#target_note_LCL381_290_4" title="Click to highlight in text"><sup class="lineRef">4</sup>senatui, <span class="italic">before this HJK Aldus, Froben have</span> et (<span class="italic">retained by Luchs, Riemann</span>).</a></li><script type="text/javascript">document.getElementById('note_LCL381_290_4').style.display = "none";</script><li class="note" id="note_LCL381_290_5"><a class="footnoteCrossrefLink" href="#target_note_LCL381_290_5" title="Click to highlight in text"><sup class="lineRef">5</sup>sibi <span class="italic">Forchhammer</span>: aut sibi <span class="italic">P(1)NHJK.</span></a></li><script type="text/javascript">document.getElementById('note_LCL381_290_5').style.display = "none";</script></ul></section></notes></section>