<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 550</span>cum binis legionibus quibus adversus Magonem Galliae praesidio fuissent prorogatum imperium est,
<span class="innerMarginNote right">5</span>et Cn. Octavio, ut cum Sardiniam legionemque Ti. Claudio tradidisset, ipse navibus longis quadraginta maritimam oram, quibus finibus senatus censuisset,
<span class="innerMarginNote right">6</span>tutaretur. M. Pomponio praetori in Sicilia Cannensis
exercitus, duae legiones decretae; T. Quinctius
Tarentum, C. Hostilius Tubulus Capuam pro praetoribus, sicut priore anno, cum vetere uterque
<span class="innerMarginNote right">7</span>praesidio obtinerent. De Hispaniae imperio, quos in eam provinciam duos pro consulibus mitti placeret latum ad populum est. Omnes tribus eosdem L. Cornelium Lentulum et L. Manlium Acidinum pro consulibus, sicut priore anno tenuissent, obtinere eas
<span class="innerMarginNote right">8</span>provincias iusserunt. Consules dilectum habere instituerunt et ad novas scribendas in Bruttios legiones et in ceterorum—ita enim iussi ab senatu erant—exercituum supplementum.</p>
<p>XIV. Quamquam nondum aperte Africa provincia decreta erat, occultantibus id, credo, patribus, ne praesciscerent Carthaginienses, tamen in eam spem erecta civitas erat in Africa eo anno bellatum iri <span class="innerMarginNote right">2</span>finemque bello Punico adesse. Impleverat ea res



</p></section><notes></notes></section>