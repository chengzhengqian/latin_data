<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 550</span>uter casus civitati<a class="footnoteLink" href="#note_LCL381_274_1" id="target_note_LCL381_274_1"><sup>1</sup></a> sit detestabilior, cum hostes bello urbem cepere, an cum exitiabilis tyrannus vi atque
<span class="innerMarginNote right">20</span>armis oppressit. Omnia quae captae urbes patiuntur passi sumus et cum maxime patimur, patres conscripti;
omnia quae crudelissimi atque inportunissimi
tyranni scelera in oppressos cives edunt Pleminius
in nos liberosque nostros et coniuges edidit.</p>
<p>XVIII. â€œUnum est de quo nominatim et nos queri religio infixa animis cogat et vos audire et exsolvere rem publicam vestram religione, si ita vobis videbitur,
<span class="innerMarginNote right">2</span>velimus, patres conscripti. Vidimus<a class="footnoteLink" href="#note_LCL381_274_2" id="target_note_LCL381_274_2"><sup>2</sup></a> enim cum quanta caerimonia non vestros solum colatis deos, sed
<span class="innerMarginNote right">3</span>etiam externos accipiatis. Fanum est apud nos Proserpinae, de cuius sanctitate templi credo aliquam
<span class="innerMarginNote right">4</span>famam ad vos pervenisse Pyrrhi bello, qui cum ex Sicilia rediens Locros classe praeterveheretur, inter alia foeda quae propter fidem erga vos in civitatem nostram facinora edidit, thensauros quoque Proserpinae
intactos ad eam diem spoliavit; atque ita pecunia in naves inposita, ipse terra est profectus.
<span class="innerMarginNote right">5</span>Quid ergo evenit, patres conscripti? Classis postero die foedissima tempestate lacerata, omnesque naves quae sacram pecuniam habuerunt in litora nostra
<span class="innerMarginNote right">6</span>eiectae sunt. Qua tanta clade edoctus tandem deos esse, superbissimus rex pecuniam omnem conquisitam<a class="footnoteLink" href="#note_LCL381_274_1" id="target_note_LCL381_274_1"><sup>1</sup></a>
</p></section><notes><section class="footnotes"><ul><li class="note" id="note_LCL381_274_1"><a class="footnoteCrossrefLink" href="#target_note_LCL381_274_1" title="Click to highlight in text"><sup class="lineRef">1</sup>Civitati <span class="italic">Forchhammer</span>: -tatis <span class="italic">P(1)NHJK.</span></a></li><script type="text/javascript">document.getElementById('note_LCL381_274_1').style.display = "none";</script><li class="note" id="note_LCL381_274_2"><a class="footnoteCrossrefLink" href="#target_note_LCL381_274_2" title="Click to highlight in text"><sup class="lineRef">2</sup>Vidimus <span class="italic">P(l)NHJK</span>: videmus <span class="italic">Madvig.</span></a></li><script type="text/javascript">document.getElementById('note_LCL381_274_2').style.display = "none";</script></ul></section></notes></section>