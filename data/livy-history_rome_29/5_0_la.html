<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>ad sedem hostium pervenere et<a class="footnoteLink" href="#note_LCL381_214_1" id="target_note_LCL381_214_1"><sup>1</sup></a> trium milium spatio procul a castris eorum posuerunt castra.
<span class="innerMarginNote right">3</span>Primo per legatos nequiquam temptatum ut discederetur
ab armis; dein cum in pabulatores Romanos impetus repente ab equitibus Hispanis factus esset, summisso ab statione Romana equitatu equestre proelium fuit haud sane memorando in
<span class="innerMarginNote right">4</span>partem ullam eventu. Sole oriente postero die armati instructique omnes mille ferme passus procul
<span class="innerMarginNote right">5</span>a castris Romanis aciem ostendere. Medii Ausetani erant; cornua dextrum Ilergetes, laevum ignobiles tenebant Hispani populi; inter cornua et mediam aciem intervalla patentia satis late fecerant<a class="footnoteLink" href="#note_LCL381_214_2" id="target_note_LCL381_214_2"><sup>2</sup></a> qua
<span class="innerMarginNote right">6</span>equitatum, ubi tempus esset, emitterent. Et Romani more suo exercitum cum instruxissent, id modo hostium imitati sunt, ut inter legiones et ipsi
<span class="innerMarginNote right">7</span>patentes equiti relinquerent vias. Ceterum Lentulus ei parti usum equitis fore ratus quae prior in dehiscentem intervallis hostium aciem equites emisisset,
<span class="innerMarginNote right">8</span>Ser. Cornelio tribuno militum imperat equites per patentes in hostium acie vias permittere equos iubeat.
<span class="innerMarginNote right">9</span>Ipse coepta parum prospere pedestri pugna, tantum moratus dum cedenti duodecimae legioni, quae in laevo cornu adversus Ilergetes locata erat, tertiam decumam legionem ex subsidiis in primam aciem firmamentum
<span class="innerMarginNote right">10</span>ducit, postquam aequata ibi pugna est, ad L. Manlium inter prima signa hortantem ac subsidia


</p></section><notes><section class="footnotes"><ul><li class="note" id="note_LCL381_214_1"><a class="footnoteCrossrefLink" href="#target_note_LCL381_214_1" title="Click to highlight in text"><sup class="lineRef">1</sup>pervenere et <span class="italic">M<sup>3</sup>A<sup>3</sup> Weissenborn</span>: -veneret <span class="italic">PR</span>: -veniret <span class="italic">R<sup>2</sup></span>(3): -venere <span class="italic">N<sup>3</sup>HJK Aldus, Froben.</span></a></li><script type="text/javascript">document.getElementById('note_LCL381_214_1').style.display = "none";</script><li class="note" id="note_LCL381_214_2"><a class="footnoteCrossrefLink" href="#target_note_LCL381_214_2" title="Click to highlight in text"><sup class="lineRef">2</sup>fecerant <span class="italic">x Gronovius</span>: fecerunt <span class="italic">P(1)NHJ K.</span></a></li><script type="text/javascript">document.getElementById('note_LCL381_214_2').style.display = "none";</script></ul></section></notes></section>