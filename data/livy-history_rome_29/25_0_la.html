<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>ab rege foederi adscripti Prusia Bithyniae rex, Achaei, Boeoti, Thessali, Acarnanes, Epirotae, ab Romanis Ilienses, Attalus rex, Pleuratus, Nabis Lacedaemoniorum tyrannus, Elei, Messenii, Athenienses.
<span class="innerMarginNote right">15</span>Haec conscripta consignataque sunt, et in duos menses indutiae factae, donec Romam mitterentur
legati, ut populus in has condiciones pacem
<span class="innerMarginNote right">16</span>iuberet; iusseruntque omnes tribus, quia verso in Africam bello omnibus aliis in praesentia levari bellis volebant. P. Sempronius pace facta ad consulatum
Romam decessit.</p>
<p> <span class="marginNote left"><span class="sc">a.u.c.</span> 550</span>XIII. M. Cornelio P. Sempronio consulibus—quintus
decimus is annus belli Punici erat—provinciae
Cornelio Etruria cum vetere exercitu, Sempronio
Bruttii, ut novas scriberet legiones, decretae.
<span class="innerMarginNote right">2</span>Praetoribus M. Marcio urbana, L. Scribonio Liboni peregrina et eidem Gallia, M. Pomponio Mathoni
<span class="innerMarginNote right">3</span>Sicilia, Ti. Claudio Neroni Sardinia evenit. P.<a class="footnoteLink" href="#note_LCL381_254_1" id="target_note_LCL381_254_1"><sup>1</sup></a> Scipioni cum eo exercitu, cum ea classe quam habebat,
prorogatum in annum imperium est; item P. Licinio, ut Bruttios duabus legionibus obtineret, quoad eum in provincia cum imperio morari consuli
<span class="innerMarginNote right">4</span>e re publica visum esset. Et M. Livio et Sp. Lucretio





</p></section><notes><section class="footnotes"><ul><li class="note" id="note_LCL381_254_1"><a class="footnoteCrossrefLink" href="#target_note_LCL381_254_1" title="Click to highlight in text"><sup class="lineRef">1</sup>P. <span class="italic">P(1)A<sup>x</sup>N</span>: proconsuli <span class="italic">SpHJK.</span></a></li><script type="text/javascript">document.getElementById('note_LCL381_254_1').style.display = "none";</script></ul></section></notes></section>