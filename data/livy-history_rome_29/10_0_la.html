<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>ad Laelium praedas ingentes ex agro inermi ac nudo praesidiis agentem Masinissa, fama Romanae classis
<span class="innerMarginNote right">8</span>excitus, cum equitibus paucis venit. Is segniter rem agi ab Scipione questus, quod non iam exercitum in Africam traiecisset, perculsis Carthaginiensibus, Syphace
impedito finitumis bellis; quem certum habere, si spatium ad sua ut velit componenda detur, nihil
<span class="innerMarginNote right">9</span>sincera fide cum Romanis acturum. Hortaretur, stimularet Scipionem ne cessaret; se, quamquam regno pulsus esset, cum haud contemnendis copiis adfuturum peditum equitumque. Nec ipsi Laelio morandum in Africa esse; classem credere profectam
a Carthagine, cum qua absente Scipione non satis tutum esset<a class="footnoteLink" href="#note_LCL381_224_1" id="target_note_LCL381_224_1"><sup>1</sup></a> contrahi certamen.</p>
<p>V. Ab hoc sermone dimisso Masinissa Laelius postero die naves praeda onustas ab Hippone solvit, revectusque in Siciliam mandata Masinissae Scipioni exposuit.</p>
<p><span class="innerMarginNote right">2</span>Eisdem ferme diebus naves quae ab Carthagine ad Magonem missae erant inter Albingaunos Ligures
<span class="innerMarginNote right">3</span>Genuamque accesserunt. In iis locis tum forte Mago tenebat classem; qui legatorum auditis verbis iubentium
exercitus quam maximos comparare, extemplo Gallorum et Ligurum<a class="footnoteLink" href="#note_LCL381_224_2" id="target_note_LCL381_224_2"><sup>2</sup></a>—namque utriusque gentis
<span class="innerMarginNote right">4</span>ingens ibi multitudo erat—concilium habuit; et




</p></section><notes><section class="footnotes"><ul><li class="note" id="note_LCL381_224_1"><a class="footnoteCrossrefLink" href="#target_note_LCL381_224_1" title="Click to highlight in text"><sup class="lineRef">1</sup>esset <span class="italic">N<sup>s</sup>(altern.)HJK Aldus, Froben, Conway</span>: esse <span class="italic">P(1)N Eds.</span></a></li><script type="text/javascript">document.getElementById('note_LCL381_224_1').style.display = "none";</script><li class="note" id="note_LCL381_224_2"><a class="footnoteCrossrefLink" href="#target_note_LCL381_224_2" title="Click to highlight in text"><sup class="lineRef">2</sup>et Ligurum <span class="italic">A<sup>s</sup>N<sup>s</sup>HJK</span>: <span class="italic">om. P(1)N.</span></a></li><script type="text/javascript">document.getElementById('note_LCL381_224_2').style.display = "none";</script></ul></section></notes></section>