<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">huius pacificis debemus moribus omnes,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>quod veluti patriis regionibus utitur hospes;</span><span class="linebreak"></span>
<span class="line">quod sedem mutare licet; quod cernere Thylen</span><span class="linebreak"></span>
<span class="line">lusus et horrendos quondam penetrare recessus;</span><span class="linebreak"></span>
<span class="line">quod bibimus passim Rhodanum, potamus Orontem;</span><span class="linebreak"></span>
<span class="line">quod cuncti gens una sumus. nec terminus umquam</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>Romanae dicionis erit, nam cetera regna</span><span class="linebreak"></span>
<span class="line">luxuries vitiis odiisque superbia vertit:</span><span class="linebreak"></span>
<span class="line">sic male sublimes fregit Spartanus Athenas</span><span class="linebreak"></span>
<span class="line">atque idem Thebis cecidit; sic Medus ademit</span><span class="linebreak"></span>
<span class="line">Assyrio Medoque tulit moderamina Perses;</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>subiecit Persen Macedo, cessurus et ipse</span><span class="linebreak"></span>
<span class="line">Romanis. haec auguriis firmata Sibyllae,</span><span class="linebreak"></span>
<span class="line">haec sacris animata Numae. huic<a class="footnoteLink" href="#note_LCL136_54_1" id="target_note_LCL136_54_1"><sup>1</sup></a> fulmina vibrat</span><span class="linebreak"></span>
<span class="line">Iuppiter; hanc tota Tritonia Gorgone velat.</span><span class="linebreak"></span>
<span class="line">arcanas huc Vesta faces, huc orgia Bacchus</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>transtulit et Phrygios genetrix turrita leones;</span><span class="linebreak"></span>
<span class="line">huc defensurus morbos Epidaurius hospes</span><span class="linebreak"></span>
<span class="line">reptavit placido tractu, vectumque per undas</span><span class="linebreak"></span>
<span class="line">insula Paeonium texit Tiberina draconem.</span><span class="linebreak"></span>
<span class="line">Hanc tu cum superis, Stilicho praeclare, tueris,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>protegis hanc clipeo patriam regumque ducumque</span><span class="linebreak"></span>
<span class="line">praecipueque tuam. dedit haec exordia lucis</span><span class="linebreak"></span>
<span class="line">Eucherio puerumque ferens hic regia mater</span><span class="linebreak"></span>
<span class="line">Augusto monstravit avo; laetatus at ille</span><span class="linebreak"></span>
<span class="line">sustulit in Tyria reptantem veste nepotem,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>Romaque venturi gaudebat praescia fati,</span><span class="linebreak"></span>
<span class="line">quod te iam tanto meruisset pignore civem.</span><span class="linebreak"></span>
<span class="line">Nec tamen ingratum nec, qui benefacta referre</span><span class="linebreak"></span>
</p></section><notes><section class="footnotes"><ul><li class="note" id="note_LCL136_54_1"><a class="footnoteCrossrefLink" href="#target_note_LCL136_54_1" title="Click to highlight in text"><sup class="lineRef">1</sup><span class="italic">Birt keeps the hinc of the better <span class="sc">mss.</span>, comparing xxvi.</span> 509 <span class="italic">seu caelum seu Roma tonat;</span> huic Ï›</a></li><script type="text/javascript">document.getElementById('note_LCL136_54_1').style.display = "none";</script></ul></section></notes></section>