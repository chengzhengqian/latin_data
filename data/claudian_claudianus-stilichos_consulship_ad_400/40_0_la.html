<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">75</span><span class="br"></span>at tibi quae poterit pro tantis civica reddi</span><span class="linebreak"></span>
<span class="line">moenibus? aut quantae pensabunt facta coronae?</span><span class="linebreak"></span>
<span class="line">nec solam populi vitam debere fatetur</span><span class="linebreak"></span>
<span class="line">armis Roma tuis; sed, quo iucundior esset</span><span class="linebreak"></span>
<span class="line">lucis honoratae fructus, venerabile famae</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>pondus et amissas vires et regna recepit.</span><span class="linebreak"></span>
<span class="line">iam non praetumidi supplex Orientis ademptam</span><span class="linebreak"></span>
<span class="line">legatis poscit Libyam famulosve precatur</span><span class="linebreak"></span>
<span class="line">(dictu turpe) suos: sed robore freta Gabino</span><span class="linebreak"></span>
<span class="line">te duce Romana tandem se vindicat ira.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>ipsa iubet signis bellaturoque togatus</span><span class="linebreak"></span>
<span class="line">imperat et spectant aquilae decreta senatus.</span><span class="linebreak"></span>
<span class="line">ipsa tibi trabeas ultro dedit, ipsa curulem</span><span class="linebreak"></span>
<span class="line">obtulit ultori fastosque ornare coÃ«git.</span><span class="linebreak"></span>
<span class="line">Nil perdit decoris prisci nec libera quaerit</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>saecula, cum donet fasces, cum proelia mandet;</span><span class="linebreak"></span>
<span class="line">seque etiam crevisse videt. quis Gallica rura,</span><span class="linebreak"></span>
<span class="line">quis meminit Latio Senonum servisse ligones?</span><span class="linebreak"></span>
<span class="line">aut quibus exemplis fecunda Thybris ab Arcto</span><span class="linebreak"></span>
<span class="line">vexit Lingonico sudatas vomere messes?</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>illa seges non auxilium modo praebuit urbi,</span><span class="linebreak"></span>
<span class="line">sed fuit indicio, quantum tibi, Roma, liceret:</span><span class="linebreak"></span>
<span class="line">admonuit dominae gentes instarque tropaei</span><span class="linebreak"></span>
<span class="line">rettulit ignotum gelidis vectigal ab oris.</span><span class="linebreak"></span>
<span class="line">Hoc quoque maiestas augescit plena Quirini,</span><span class="linebreak"></span>
</p></section><notes></notes></section>