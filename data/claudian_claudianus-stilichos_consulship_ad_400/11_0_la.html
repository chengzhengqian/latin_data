<section class="div1 language" lang="la"><header><hgroup><h1>Claudian</h1></hgroup></header><section class="div2">
<p class="lineGroup">
<span class="line">Porus Alexandro, Memnon prostratus Achilli,</span><span class="linebreak"></span>
<span class="line">Gildo nempe tibi.</span><span class="linebreak"></span>
<span class="line indent5">Nec solum fervidus Austrum,</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>sed partes etiam Mavors agitabat Eoas.</span><span class="linebreak"></span>
<span class="line">quamvis obstreperet pietas, his ille regendae</span><span class="linebreak"></span>
<span class="line">transtulerat nomen Libyae scelerique profano</span><span class="linebreak"></span>
<span class="line">fallax legitimam regni praetenderat umbram.</span><span class="linebreak"></span>
<span class="line">surgebat geminum varia formidine bellum,</span><span class="linebreak"></span>
<span class="line indent1"><span class="br"></span><span class="lineNumber">275</span><span class="br"></span>hoc armis, hoc triste dolis. hoc Africa saevis</span><span class="linebreak"></span>
<span class="line">cinxerat auxiliis, hoc coniuratus alebat</span><span class="linebreak"></span>
<span class="line">insidiis Oriens. illinc edicta meabant</span><span class="linebreak"></span>
<span class="line">corruptura duces; hinc frugibus atra negatis</span><span class="linebreak"></span>
<span class="line">urgebat trepidamque fames obsederat urbem.</span><span class="linebreak"></span>
<span class="line indent1"><span class="br"></span><span class="lineNumber">280</span><span class="br"></span>exitiale palam Libycum; civile pudoris</span><span class="linebreak"></span>
<span class="line">obtentu taciturn.</span><span class="linebreak"></span>
<span class="line indent5">Tales utrimque procellae</span><span class="linebreak"></span>
<span class="line">cum fremerent lacerumque alternis ictibus anceps</span><span class="linebreak"></span>
<span class="line">imperium pulsaret hiems, nil fessa remisit</span><span class="linebreak"></span>
<span class="line">officii virtus contraque minantia fata</span><span class="linebreak"></span>
<span class="line indent1"><span class="br"></span><span class="lineNumber">285</span><span class="br"></span>pervigil eventusque sibi latura secundos</span><span class="linebreak"></span>
<span class="line">maior in adversis micuit: velut arbiter alni,</span><span class="linebreak"></span>
<span class="line">nubilus Aegaeo quam turbine vexat Orion,</span><span class="linebreak"></span>
<span class="line">exiguo clavi flexu declinat aquarum</span><span class="linebreak"></span>
<span class="line">verbera, nunc recta, nunc obliquante carina</span><span class="linebreak"></span>
<span class="line indent1"><span class="br"></span><span class="lineNumber">290</span><span class="br"></span>callidus, et pelagi caelique obnititur irae.</span><span class="linebreak"></span>
<span class="line indent2">Quid primum, Stilicho, mirer? quod cautus ad omnes</span><span class="linebreak"></span>
<span class="line">restiteris fraudes, ut te nec noxia furto</span><span class="linebreak"></span>
<span class="line">littera nec pretio manus inflammata lateret?</span><span class="linebreak"></span>
<span class="line">quod nihil in tanto circum terrore locutus</span><span class="linebreak"></span>
<span class="line indent1"><span class="br"></span><span class="lineNumber">295</span><span class="br"></span>indignum Latio? responsa quod ardua semper</span><span class="linebreak"></span>
<span class="line">Eois dederis, quae mox effecta probastiâ€”</span><span class="linebreak"></span>
</p>
</section><notes></notes></section>