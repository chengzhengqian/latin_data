<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">hinc fuit ut primos in coniuge disceret ignes</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>ordirique virum non luxuriante iuventa,</span><span class="linebreak"></span>
<span class="line">sed cum lege tori, casto cum foedere vellet.</span><span class="linebreak"></span>
<span class="line">principe tu felix genero: felicior ille</span><span class="linebreak"></span>
<span class="line">te socero.</span><span class="linebreak"></span>
<span class="line indent3">Fratrem levior nec cura tuetur</span><span class="linebreak"></span>
<span class="line">Arcadium; nec, si quid iners atque impia turba</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>praetendens proprio nomen regale furori</span><span class="linebreak"></span>
<span class="line">audeat, adscribis iuveni. discordia quippe</span><span class="linebreak"></span>
<span class="line">cum fremeret, numquam Stilicho sic canduit ira,</span><span class="linebreak"></span>
<span class="line">saepe lacessitus probris gladiisque petitus,</span><span class="linebreak"></span>
<span class="line">ut bello furias ultum, quas pertulit, iret</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>inlicito causamque daret civilibus armis:</span><span class="linebreak"></span>
<span class="line">cuius fulta fide mediis dissensibus aulae</span><span class="linebreak"></span>
<span class="line">intemeratorum stabat reverentia fratrum.</span><span class="linebreak"></span>
<span class="line">quin et Sidonias chlamydes et cingula bacis</span><span class="linebreak"></span>
<span class="line">aspera gemmatasque togas viridesque smaragdo</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>loricas galeasque redundantes hyacinthis</span><span class="linebreak"></span>
<span class="line">gestatosque patri capulis radiantibus enses</span><span class="linebreak"></span>
<span class="line">et vario lapidum distinctas igne coronas</span><span class="linebreak"></span>
<span class="line">dividis ex aequo, ne non augusta supellex</span><span class="linebreak"></span>
<span class="line">ornatusque pares geminis heredibus essent.</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>mittitur et miles, quamvis certamine partes</span><span class="linebreak"></span>
<span class="line">iam tumeant. hostem muniri robore mavis</span><span class="linebreak"></span>
<span class="line">quam peccare fidem: permittis iusta petenti</span><span class="linebreak"></span>
<span class="line">idque negas solum, cuius mox ipse repulsa</span><span class="linebreak"></span>
<span class="line">gaudeat et quidquid fuerat deforme mereri.</span><span class="linebreak"></span>
<span class="line indent1"><span class="br"></span><span class="lineNumber">100</span><span class="br"></span>Omnes praeterea, puro quae crimina pellunt</span><span class="linebreak"></span>
<span class="line">ore, deae iunxere choros unoque receptae</span><span class="linebreak"></span>
</p></section><notes></notes></section>