<section class="div1 language" lang="la"><header><hgroup><h1>Claudian</h1></hgroup></header><section class="div2">
<span class="label"><span class="ac">Liber Tertius (XXIV.)</span></span>
<p class="lineGroup">
<span class="line">Quem populi plausu, procerum quem voce petebas,</span><span class="linebreak"></span>
<span class="line">adspice, Roma, virum. iam tempora desine longae</span><span class="linebreak"></span>
<span class="line">dinumerare viae visoque adsurgere semper</span><span class="linebreak"></span>
<span class="line">pulvere: non dubiis ultra torquebere votis.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>totus adest oculis, aderat qui mentibus olim,</span><span class="linebreak"></span>
<span class="line">spe maior, fama melior. venerare curulem,</span><span class="linebreak"></span>
<span class="line">quae tibi restituit fasces; complectere dextram,</span><span class="linebreak"></span>
<span class="line">sub iuga quae Poenos iterum Romana redegit.</span><span class="linebreak"></span>
<span class="line">excipe magnanimum pectus, quo frena reguntur</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>imperii, cuius libratur sensibus orbis.</span><span class="linebreak"></span>
<span class="line">os sacrum, quod in aere colis, miraris in auro,</span><span class="linebreak"></span>
<span class="line">cerne libens: hic est felix bellator ubique,</span><span class="linebreak"></span>
<span class="line">defensor Libyae, Rheni pacator et Histri.</span><span class="linebreak"></span>
<span class="line">Ostentare suos prisco si more labores</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>et gentes cuperet vulgo monstrare subactas,</span><span class="linebreak"></span>
<span class="line">certassent utroque pares a cardine laurus:</span><span class="linebreak"></span>
<span class="line">haec Alamannorum spoliis, Australibus illa</span><span class="linebreak"></span>
<span class="line">ditior exuviis; illinc flavente Sygambri</span><span class="linebreak"></span>
</p></section><notes></notes></section>