<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">limina teque simul rediens in castra reducat.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>hunc bellis comitare favens, hunc redde togatum</span><span class="linebreak"></span>
<span class="line">consiliis. semper placidis te moribus egit</span><span class="linebreak"></span>
<span class="line">servavitque piam victis nec polluit umquam</span><span class="linebreak"></span>
<span class="line">laurum saevitia. cives nec fronte superba</span><span class="linebreak"></span>
<span class="line">despicit aut trepidam vexat legionibus urbem;</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>sed verus patriae consul cessantibus armis</span><span class="linebreak"></span>
<span class="line">contentus lictore venit nec inutile quaerit</span><span class="linebreak"></span>
<span class="line">ferri praesidium solo munitus amore.</span><span class="linebreak"></span>
<span class="line">Magnarum nec parcus opum geminare profundas</span><span class="linebreak"></span>
<span class="line">distulit impensas, sed post miracula castris</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>edita vel genero Romae maiora reservat.</span><span class="linebreak"></span>
<span class="line">auratos Rhodiis imbres nascente Minerva</span><span class="linebreak"></span>
<span class="line">indulsisse Iovem perhibent, Bacchoque paternum</span><span class="linebreak"></span>
<span class="line">iam pulsante femur mutatus palluit Hermus</span><span class="linebreak"></span>
<span class="line">in pretium, votique famem passurus avari</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>ditabat rutilo quidquid Mida tangeret auro;</span><span class="linebreak"></span>
<span class="line">fabula seu verum canitur: tua copia vicit</span><span class="linebreak"></span>
<span class="line">fontem Hermi tactumque Midae pluviamque Tonantis.</span><span class="linebreak"></span>
<span class="line">obscurat veteres obscurabitque futuros</span><span class="linebreak"></span>
<span class="line">par donis armisque manus: si solveret ignis</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>quot dedit inmanes vili pro pondere massas</span><span class="linebreak"></span>
<span class="line">argenti, potuere lacus et flumina fundi.</span><span class="linebreak"></span>
<span class="line">Nec tibi, quae pariter silvis dominaris et astris,</span><span class="linebreak"></span>
<span class="line">exiguam Stilicho movit, Latonia, curam:</span><span class="linebreak"></span>
<span class="line">tu quoque nobilibus spectacula nostra laboras</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>inlustrare feris summoque in vertice rupis</span><span class="linebreak"></span>
<span class="line">Alpinae socias arcu cessante pudicas</span><span class="linebreak"></span>
</p></section><notes></notes></section>