<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">240</span><span class="br"></span>quod dominis speratur avus?”</span><span class="linebreak"></span>
<span class="line indent9">Tum flava repexo</span><span class="linebreak"></span>
<span class="line">Gallia crine ferox evinctaque torque decoro</span><span class="linebreak"></span>
<span class="line">binaque gaesa tenens animoso pectore fatur:</span><span class="linebreak"></span>
<span class="line">“qui mihi Germanos solus Francosque subegit,</span><span class="linebreak"></span>
<span class="line">cur nondum legitur fastis? cur pagina tantum</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>nescit adhuc nomen, quod iam numerare decebat?</span><span class="linebreak"></span>
<span class="line">usque adeone levis pacati gloria Rheni?”</span><span class="linebreak"></span>
<span class="line">Inde Caledonio velata Britannia monstro,</span><span class="linebreak"></span>
<span class="line">ferro picta genas, cuius vestigia verrit</span><span class="linebreak"></span>
<span class="line">caerulus Oceanique aestum mentitur amictus:</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>“me quoque vicinis pereuntem gentibus” inquit</span><span class="linebreak"></span>
<span class="line">“munivit Stilicho, totam cum Scottus Hivernen</span><span class="linebreak"></span>
<span class="line">movit et infesto spumavit remige Tethys.</span><span class="linebreak"></span>
<span class="line">illius effectum curis, ne tela timerem</span><span class="linebreak"></span>
<span class="line">Scottica, ne Pictum tremerem, ne litore toto</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>prospicerem dubiis venturum Saxona ventis.”</span><span class="linebreak"></span>
<span class="line">Tum spicis et dente comas inlustris eburno</span><span class="linebreak"></span>
<span class="line">et calido rubicunda die sic Africa fatur:</span><span class="linebreak"></span>
<span class="line">“sperabam nullas trabeis Gildone perempto</span><span class="linebreak"></span>
<span class="line">nasci posse moras. etiam nunc ille repugnat</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>et tanto dubitat fasces praebere triumpho,</span><span class="linebreak"></span>
<span class="line">qui mihi Maurorum penitus lacrimabile nomen</span><span class="linebreak"></span>
<span class="line">ignorare dedit?”</span><span class="linebreak"></span>
<span class="line indent5">Post has Oenotria lentis</span><span class="linebreak"></span>
<span class="line">vitibus intorquens hederas et palmite largo</span><span class="linebreak"></span>
<span class="line">vina fluens: “si vos adeo Stilichone curules</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>augeri flagratis” ait “quas sola iuvare</span><span class="linebreak"></span>
<span class="line">fama potest, quanto me dignius incitat ardor,</span><span class="linebreak"></span>
</p></section><notes></notes></section>