<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">sed didicit non Aethiopum geminata venenis</span><span class="linebreak"></span>
<span class="line">vulnera, non fusum crebris hastilibus imbrem,</span><span class="linebreak"></span>
<span class="line">non equitum nimbos Latiis obsistere pilis.</span><span class="linebreak"></span>
<span class="line">sternitur ignavus Nasamon, nec spicula supplex</span><span class="linebreak"></span>
<span class="line indent1"><span class="br"></span><span class="lineNumber">355</span><span class="br"></span>iam torquet Garamas; repetunt deserta fugaces</span><span class="linebreak"></span>
<span class="line">Autololes; pavidus proiecit missile Mazax.</span><span class="linebreak"></span>
<span class="line">cornipedem Maurus nequiquam hortatur anhelum;</span><span class="linebreak"></span>
<span class="line">praedonem lembo profugum ventisque repulsum</span><span class="linebreak"></span>
<span class="line">suscepit merito fatalis Tabraca portu</span><span class="linebreak"></span>
<span class="line indent1"><span class="br"></span><span class="lineNumber">360</span><span class="br"></span>expertum quod nulla tuis elementa paterent</span><span class="linebreak"></span>
<span class="line">hostibus, et laetae passurum iurgia plebis</span><span class="linebreak"></span>
<span class="line">fracturumque reos humili sub iudice vultus.</span><span class="linebreak"></span>
<span class="line indent2">Nil tribuat Fortuna sibi. sit prospera semper</span><span class="linebreak"></span>
<span class="line">illa quidem; sed non uni certamina pugnae</span><span class="linebreak"></span>
<span class="line indent1"><span class="br"></span><span class="lineNumber">365</span><span class="br"></span>credidimus totis nec constitit alea castris</span><span class="linebreak"></span>
<span class="line">nutatura semel; si quid licuisset iniquis</span><span class="linebreak"></span>
<span class="line">casibus, instabant aliae post terga biremes;</span><span class="linebreak"></span>
<span class="line">venturus dux maior erat.</span><span class="linebreak"></span>
<span class="line indent5">Victoria nulla</span><span class="linebreak"></span>
<span class="line">clarior aut hominum votis optatior umquam</span><span class="linebreak"></span>
<span class="line indent1"><span class="br"></span><span class="lineNumber">370</span><span class="br"></span>contigit. an quisquam Tigranen armaque Ponti</span><span class="linebreak"></span>
<span class="line">vel Pyrrhum Antiochique fugam vel vincla Iugurthae</span><span class="linebreak"></span>
<span class="line">conferat aut Persen debellatumque Philippum?</span><span class="linebreak"></span>
<span class="line">hi propagandi ruerant pro limite regni;</span><span class="linebreak"></span>
<span class="line">hic stabat Romana salus. ibi tempora tuto</span><span class="linebreak"></span>
<span class="line indent1"><span class="br"></span><span class="lineNumber">375</span><span class="br"></span>traxerunt dilata moras; hic vincere tarde</span><span class="linebreak"></span>
<span class="line">vinci paene fuit. discrimine Roma supremo</span><span class="linebreak"></span>
<span class="line">inter supplicium populi deforme pependit;</span><span class="linebreak"></span>
<span class="line">et tantum Libyam fructu maiore recepit</span><span class="linebreak"></span>
<span class="line">quam peperit, quantum graviorem amissa dolorem</span><span class="linebreak"></span>
<span class="line">quam necdum quaesita movent. quis Punica gesta,</span><span class="linebreak"></span>
</p>
</section><notes></notes></section>