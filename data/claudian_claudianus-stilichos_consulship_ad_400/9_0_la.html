<section class="div1 language" lang="la"><header><hgroup><h1>Claudian</h1></hgroup></header><section class="div2">
<p class="lineGroup">
<span class="line">captivoque rogant, quam si post terga revincti</span><span class="linebreak"></span>
<span class="line">Tarpeias pressis subeant cervicibus arces.</span><span class="linebreak"></span>
<span class="line indent1"><span class="br"></span><span class="lineNumber">215</span><span class="br"></span>omne, quod Oceanum fontesque interiacet Histri,</span><span class="linebreak"></span>
<span class="line">unius incursu tremuit; sine caede subactus</span><span class="linebreak"></span>
<span class="line">servitio Boreas exarmatique Triones.</span><span class="linebreak"></span>
<span class="line indent2">Tempore tam parvo tot proelia sanguine nullo</span><span class="linebreak"></span>
<span class="line">perficis et luna nuper nascente profectus</span><span class="linebreak"></span>
<span class="line indent1"><span class="br"></span><span class="lineNumber">220</span><span class="br"></span>ante redis, quam tota fuit, Rhenumque minacem</span><span class="linebreak"></span>
<span class="line">cornibus infractis adeo mitescere cogis,</span><span class="linebreak"></span>
<span class="line">ut Salius iam rura colat flexosque Sygambrus</span><span class="linebreak"></span>
<span class="line">in falcem curvet gladios, geminasque viator</span><span class="linebreak"></span>
<span class="line">cum videat ripas, quae sit Romana, requirat;</span><span class="linebreak"></span>
<span class="line indent1"><span class="br"></span><span class="lineNumber">225</span><span class="br"></span>ut iam trans fluvium non indignante Chauco</span><span class="linebreak"></span>
<span class="line">pascat Belga pecus, mediumque ingressa per Albim</span><span class="linebreak"></span>
<span class="line">Gallica Francorum montes armenta pererrent;</span><span class="linebreak"></span>
<span class="line">ut procul Hercyniae per vasta silentia silvae</span><span class="linebreak"></span>
<span class="line">venari tuto liceat, lucosque vetusta</span><span class="linebreak"></span>
<span class="line indent1"><span class="br"></span><span class="lineNumber">230</span><span class="br"></span>religione truces et robur numinis instar</span><span class="linebreak"></span>
<span class="line">barbarici nostrae feriant impune bipennes.</span><span class="linebreak"></span>
<span class="line indent2">Ultro quin etiam devota mente tuentur</span><span class="linebreak"></span>
<span class="line">victorique favent. quotiens sociare catervas</span><span class="linebreak"></span>
<span class="line">oravit iungique tuis Alamannia signis!</span><span class="linebreak"></span>
<span class="line indent1"><span class="br"></span><span class="lineNumber">235</span><span class="br"></span>nec doluit contempta tamen, spretoque recessit</span><span class="linebreak"></span>
<span class="line">auxilio laudata fides. provincia missos</span><span class="linebreak"></span>
<span class="line">expellet citius fasces quam Francia reges,</span><span class="linebreak"></span>
<span class="line">quos dederis. acie nec iam pulsare rebelles,</span><span class="linebreak"></span>
<span class="line">sed vinclis punire licet; sub iudice nostro</span><span class="linebreak"></span>
<span class="line indent1"><span class="br"></span><span class="lineNumber">540</span><span class="br"></span>regia Romanus disquirit crimina career:</span><span class="linebreak"></span>
</p></section><notes></notes></section>