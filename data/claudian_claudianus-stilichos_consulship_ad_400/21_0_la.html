<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">pectore diversos tecum cinguntur in usus.</span><span class="linebreak"></span>
<span class="line">Iustitia utilibus rectum praeponere suadet</span><span class="linebreak"></span>
<span class="line">communesque sequi leges iniustaque numquam</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>largiri sociis. durum Patientia corpus</span><span class="linebreak"></span>
<span class="line">instruit, ut nulli cupiat cessisse labori;</span><span class="linebreak"></span>
<span class="line">Temperies, ut casta petas; Prudentia, ne quid</span><span class="linebreak"></span>
<span class="line">inconsultus agas; Constantia, futtile ne quid</span><span class="linebreak"></span>
<span class="line">infirmumque geras. procul importuna fugantur</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>numina, monstriferis quae Tartarus edidit antris:</span><span class="linebreak"></span>
<span class="line">ac primam scelerum matrem, quae semper habendo</span><span class="linebreak"></span>
<span class="line">plus sitiens patulis rimatur faucibus aurum,</span><span class="linebreak"></span>
<span class="line">trudis Avaritiam; cuius foedissima nutrix</span><span class="linebreak"></span>
<span class="line">Ambitio, quae vestibulis foribusque potentum</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>excubat et pretiis commercia pascit honorum,</span><span class="linebreak"></span>
<span class="line">pulsa simul. nec te gurges corruptior aevi</span><span class="linebreak"></span>
<span class="line">traxit ad exemplum, qui iam firmaverat annis</span><span class="linebreak"></span>
<span class="line">crimen et in legem rapiendi verterat usum.</span><span class="linebreak"></span>
<span class="line">denique non dives sub te pro rure paterno</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>vel laribus pallet; non insidiator oberrat</span><span class="linebreak"></span>
<span class="line">facturus quemcumque reum. non obruta virtus</span><span class="linebreak"></span>
<span class="line">paupertate latet. lectos ex omnibus oris</span><span class="linebreak"></span>
<span class="line">evehis et meritum, non quae cunabula, quaeris,</span><span class="linebreak"></span>
<span class="line">et qualis non unde satus. sub teste benigno</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>vivitur; egregios invitant praemia mores.</span><span class="linebreak"></span>
<span class="line">hinc priscae redeunt artes; felicibus inde</span><span class="linebreak"></span>
<span class="line">ingeniis aperitur iter despectaque Musae</span><span class="linebreak"></span>
<span class="line">colla levant, opibusque fluens et pauper eodem</span><span class="linebreak"></span>
<span class="line">nititur ad fructum studio, cum cernat uterque</span><span class="linebreak"></span>
<span class="line">quod nec inops iaceat probitas nec inertia surgat</span><span class="linebreak"></span>
<span class="line">divitiis.</span><span class="linebreak"></span>
<span class="line indent3">Nec te iucunda fronte fefellit</span><span class="linebreak"></span>
</p></section><notes></notes></section>