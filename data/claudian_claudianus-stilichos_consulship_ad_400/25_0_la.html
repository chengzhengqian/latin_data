<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">bacchati laniant Pentheo corpora ritu;</span><span class="linebreak"></span>
<span class="line">insidias retegunt et in ipsa cubilia fraudum</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>ducunt ceu tenera venantem nare Molossi.</span><span class="linebreak"></span>
<span class="line">ominibus ventura notant aut alite monstrant</span><span class="linebreak"></span>
<span class="line">aut monitos certa dignantur imagine somnos.</span><span class="linebreak"></span>
<span class="line">Pro quibus innumerae trabearum insignia terrae</span><span class="linebreak"></span>
<span class="line">certatim petiere tibi. poscentibus ipse</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>restiteras et mens, aliorum prona favori,</span><span class="linebreak"></span>
<span class="line">iudex dura sui, facibus succensa pudoris</span><span class="linebreak"></span>
<span class="line">tarda verecundis excusat praemia causis.</span><span class="linebreak"></span>
<span class="line">ergo avidae tantosque novi spe consulis annos</span><span class="linebreak"></span>
<span class="line">elusae dominae pergunt ad limina Romae,</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>si minus adnuerit precibus, vel cogere certae</span><span class="linebreak"></span>
<span class="line">cunctantem votoque moras auferre paratae.</span><span class="linebreak"></span>
<span class="line">conveniunt ad tecta deae, quae candida lucent</span><span class="linebreak"></span>
<span class="line">monte Palatino. glaucis tum prima Minervae</span><span class="linebreak"></span>
<span class="line">nexa comam foliis fulvaque intexta micantem</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>veste Tagum tales profert Hispania voces:</span><span class="linebreak"></span>
<span class="line">â€œCuncta mihi semper Stilicho, quaecumque poposci,</span><span class="linebreak"></span>
<span class="line">concessit tantumque suos invidit honores.</span><span class="linebreak"></span>
<span class="line">Augusti potuit soceri contemnere fasces:</span><span class="linebreak"></span>
<span class="line">iam negat et genero. si non ut ductor ab orbe</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>quem regit, accipiat saltem cognatus ab aula.</span><span class="linebreak"></span>
<span class="line">exiguumne putat, quod sic amplexus Hiberam</span><span class="linebreak"></span>
<span class="line">progeniem nostros inmoto iure nepotes</span><span class="linebreak"></span>
<span class="line">sustinet, ut patrium commendet purpura Baetim?</span><span class="linebreak"></span>
<span class="line">quod pulchro Mariae fecundat germine regnum?</span><span class="linebreak"></span>
</p></section><notes></notes></section>