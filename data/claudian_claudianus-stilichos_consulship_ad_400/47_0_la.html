<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">temperet; in solam cruor hic servetur harenam.</span><span class="linebreak"></span>
<span class="line">retibus et clatris dilata morte tenendae</span><span class="linebreak"></span>
<span class="line">ducendaeque ferae. cupidas arcete sagittas;</span><span class="linebreak"></span>
<span class="line">consulis in plausum casuris parcite monstris.</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>acceleret divisa manus: mihi cursus anhelas</span><span class="linebreak"></span>
<span class="line">tenditur ad Syrtes, mecum Dictynna Lycaste</span><span class="linebreak"></span>
<span class="line">et comes Opis eat; steriles iuvat ire per aestus:</span><span class="linebreak"></span>
<span class="line">namque feras aliis tellus Maurusia donum</span><span class="linebreak"></span>
<span class="line">praebuit, huic soli debet sed victa tributum.</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>dum nos horribiles Libyae scrutamur alumnos,</span><span class="linebreak"></span>
<span class="line">Europae vos interea perquirite saltus</span><span class="linebreak"></span>
<span class="line">et scopulos. posita ludat formidine pastor</span><span class="linebreak"></span>
<span class="line">securisque canat Stilichonem fistula silvis.</span><span class="linebreak"></span>
<span class="line">pacet muneribus montes qui legibus urbes.‚Äù</span><span class="linebreak"></span>
<span class="line indent1"><span class="br"></span><span class="lineNumber">285</span><span class="br"></span>Dixit et extemplo frondosa fertur ab Alpe</span><span class="linebreak"></span>
<span class="line">trans pelagus; cervi currum subiere iugales,</span><span class="linebreak"></span>
<span class="line">quos decus esse deae primi sub limine caeli</span><span class="linebreak"></span>
<span class="line">roscida fecundis concepit Luna cavernis:</span><span class="linebreak"></span>
<span class="line">par nitor intactis nivibus; frons discolor auro</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>germinat et spatio summas aequantia fagos</span><span class="linebreak"></span>
<span class="line">cornua ramoso surgunt procera metallo.</span><span class="linebreak"></span>
<span class="line">Opis frena tenet, fert retia rara Lycaste</span><span class="linebreak"></span>
<span class="line">auratasque plagas, inmortalesque Molossi</span><span class="linebreak"></span>
<span class="line">latrantes mediis circum iuga nubibus ibant.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>quinque aliae paribus (Phoebe sic iusserat) armis</span><span class="linebreak"></span>
<span class="line">diversa regione ruunt ducitque cohortem</span><span class="linebreak"></span>
<span class="line">quaeque suam. variae formis et gente sequuntur</span><span class="linebreak"></span>
<span class="line">ingenioque canes. illae gravioribus aptae</span><span class="linebreak"></span>
<span class="line">morsibus, hae pedibus celeres, hae nare sagaces,</span><span class="linebreak"></span>
</p></section><notes></notes></section>