<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">et pharetratarum comitum inviolabile cogis</span><span class="linebreak"></span>
<span class="line">concilium. veniunt umeros et brachia nudae</span><span class="linebreak"></span>
<span class="line">armataeque manus iaculis et terga sagittis,</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>incomptae pulchraeque tamen; sudoribus ora</span><span class="linebreak"></span>
<span class="line">pulverulenta rubent, sexum nec cruda fatetur</span><span class="linebreak"></span>
<span class="line">virginitas; sine lege comae; duo cingula vestem</span><span class="linebreak"></span>
<span class="line">crure tenus pendere vetant. praecedit amicas</span><span class="linebreak"></span>
<span class="line">flava Leontodame, sequitur nutrita Lycaeo</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>Nebrophone telisque domat quae Maenala Thero.</span><span class="linebreak"></span>
<span class="line">ignea Cretaea properat Britomartis ab Ida</span><span class="linebreak"></span>
<span class="line">et cursu Zephyris numquam cessura Lycaste.</span><span class="linebreak"></span>
<span class="line">iungunt se geminae metuenda feris Hecaërge</span><span class="linebreak"></span>
<span class="line">et soror, optatum numen venantibus, Opis</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>progenitae Scythia: divas nemorumque potentes</span><span class="linebreak"></span>
<span class="line">fecit Hyperboreis Delos praelata pruinis.</span><span class="linebreak"></span>
<span class="line">hae septem venere duces; exercitus alter</span><span class="linebreak"></span>
<span class="line">Nympharum incedunt, acies formosa Dianae,</span><span class="linebreak"></span>
<span class="line">centum Taygeti, centum de vertice Cynthi</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>et totidem casto genuit quas flumine Ladon.</span><span class="linebreak"></span>
<span class="line">has ubi collectas vidit, sic Delia coepit:</span><span class="linebreak"></span>
<span class="line">“O sociae, mecum thalami quae iura perosae</span><span class="linebreak"></span>
<span class="line">virgineo gelidos percurritis agmine montes,</span><span class="linebreak"></span>
<span class="line">cernitis ut Latio superi communibus ornent</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>hunc annum studiis? quantos Neptunus equorum</span><span class="linebreak"></span>
<span class="line">donet ab orbe greges? laudi quod nulla canendae</span><span class="linebreak"></span>
<span class="line">fratris plectra vacent? nostram quoque sentiat idem</span><span class="linebreak"></span>
<span class="line">quam meritis debemus opem. non spicula poscit</span><span class="linebreak"></span>
<span class="line">iste labor; maneant clausis nunc sicca pharetris,</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>omnis et a solitis noster venatibus arcus</span><span class="linebreak"></span>
</p></section><notes></notes></section>