<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">materiem praestes odiis; ut sontibus ultro</span><span class="linebreak"></span>
<span class="line">ignovisse velis, deponas ocius iram</span><span class="linebreak"></span>
<span class="line">quam moveas, precibus numquam implacabilis obstes,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>obvia prosternas prostrataque more leonum</span><span class="linebreak"></span>
<span class="line">despicias, alacres ardent qui frangere tauros,</span><span class="linebreak"></span>
<span class="line">transiliunt praedas humiles. hac ipse magistra</span><span class="linebreak"></span>
<span class="line">das veniam victis, hac exorante calores</span><span class="linebreak"></span>
<span class="line">horrificos et quae, numquam nocitura, timentur</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>iurgia contentus solo terrore coerces</span><span class="linebreak"></span>
<span class="line">aetherii patris exemplo, qui cuncta sonoro</span><span class="linebreak"></span>
<span class="line">concutiens tonitru Cyclopum spicula differt</span><span class="linebreak"></span>
<span class="line">in scopulos et monstra maris nostrique cruoris</span><span class="linebreak"></span>
<span class="line">parcus in Oetaeis exercet fulmina silvis.</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>Huic divae germana Fides eademque sorori</span><span class="linebreak"></span>
<span class="line">corde tuo delubra tenens sese omnibus actis</span><span class="linebreak"></span>
<span class="line">inserit. haec docuit nullo livescere fuco,</span><span class="linebreak"></span>
<span class="line">numquam falsa loqui, numquam promissa morari;</span><span class="linebreak"></span>
<span class="line">invisos odisse palam, non virus in alto</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>condere, non laetam speciem praemittere fraudi,</span><span class="linebreak"></span>
<span class="line">sed certum mentique parem componere vultum;</span><span class="linebreak"></span>
<span class="line">occulto saevire vetat, prodesse remittit.</span><span class="linebreak"></span>
<span class="line">haec et amicitias longo plus tempore firmat</span><span class="linebreak"></span>
<span class="line">mansuroque adamante ligat; nec mobile mutat</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ingenium, parvae strepitu nec vincula noxae</span><span class="linebreak"></span>
<span class="line">dissolvi patitur, nec fastidire priorem</span><span class="linebreak"></span>
<span class="line">inlicitur veniente novo. benefacta tenere,</span><span class="linebreak"></span>
<span class="line">respuere offensas facilis, pariterque minoris</span><span class="linebreak"></span>
<span class="line">officii magnique memor superare laborat</span><span class="linebreak"></span>
</p></section><notes></notes></section>