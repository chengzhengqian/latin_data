<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">caesarie, nigris hinc Mauri crinibus irent.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>ipse albis veheretur equis currumque secutus</span><span class="linebreak"></span>
<span class="line">laurigerum festo fremuisset carmine miles.</span><span class="linebreak"></span>
<span class="line">hi famulos traherent reges; hi facta metallo</span><span class="linebreak"></span>
<span class="line">oppida vel montes captivaque flumina ferrent.</span><span class="linebreak"></span>
<span class="line">hinc Libyci fractis lugerent cornibus amnes;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>inde catenato gemeret Germania Rheno.</span><span class="linebreak"></span>
<span class="line">sed non inmodicus proprii iactator honoris</span><span class="linebreak"></span>
<span class="line">consul, Roma, tuus. non illum praemia tantum</span><span class="linebreak"></span>
<span class="line">quam labor ipse iuvat; strepitus fastidit inanes</span><span class="linebreak"></span>
<span class="line">inque animis hominum pompa meliore triumphat.</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>Non alium certe Romanae clarius arces</span><span class="linebreak"></span>
<span class="line">suscepere ducem, nec cum cedente rediret</span><span class="linebreak"></span>
<span class="line">Fabricius Pyrrho nec cum Capitolia curru</span><span class="linebreak"></span>
<span class="line">Pellaeae domitor Paullus conscenderet aulae.</span><span class="linebreak"></span>
<span class="line">nec similis Latias patefecit gloria portas</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>post Numidas Mario, post classica Martis Eoi</span><span class="linebreak"></span>
<span class="line">Pompeio. nulli pars aemula defuit umquam,</span><span class="linebreak"></span>
<span class="line">quae gravis obstreperet laudi, stimulisque malignis</span><span class="linebreak"></span>
<span class="line">facta sequebatur quamvis ingentia livor:</span><span class="linebreak"></span>
<span class="line">solus hic invidiae fines virtute reliquit</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>humanumque modum. quis enim livescere possit,</span><span class="linebreak"></span>
<span class="line">quod numquam pereant stellae? quod Iuppiter olim</span><span class="linebreak"></span>
<span class="line">possideat caelum? quod noverit omnia Phoebus?</span><span class="linebreak"></span>
<span class="line">est aliquod meriti spatium, quod nulla furentis</span><span class="linebreak"></span>
<span class="line">invidiae mensura capit. ductoribus illis</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>praeterea diversus erat favor: aequior ille</span><span class="linebreak"></span>
<span class="line">patribus invisus plebi; popularibus illi</span><span class="linebreak"></span>
<span class="line">munito studiis languebat gratia patrum.</span><span class="linebreak"></span>
</p></section><notes></notes></section>