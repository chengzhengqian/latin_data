<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">ut praesente fruar conscendentemque tribunal</span><span class="linebreak"></span>
<span class="line">prosequar atque anni pandentem claustra salutem?”</span><span class="linebreak"></span>
<span class="line">Talibus alternant studiis Romamque precantes,</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>pro cunctis, hortantur, eat. nec segnius illa</span><span class="linebreak"></span>
<span class="line">paruit officio, raptis sed protinus armis</span><span class="linebreak"></span>
<span class="line">ocior excusso per nubila sidere tendit.</span><span class="linebreak"></span>
<span class="line">transvehitur Tuscos Appenninusque volatu</span><span class="linebreak"></span>
<span class="line">stringitur. Eridanus clipei iam fulgurat umbra;</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>constitit ante ducem tetrica nec Pallade vultum</span><span class="linebreak"></span>
<span class="line">deterior nec Marte minor. tremit orbe corusco</span><span class="linebreak"></span>
<span class="line">iam domus et summae tangunt laquearia cristae:</span><span class="linebreak"></span>
<span class="line">tum prior attonitum gratis adfata querellis:</span><span class="linebreak"></span>
<span class="line">“Servatas, Stilicho, per te, venerande, curules,</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>ornatas necdum fateor. quid profuit anni</span><span class="linebreak"></span>
<span class="line">servilem pepulisse notam? defendis honorem</span><span class="linebreak"></span>
<span class="line">quem fugis, et spernis tota quem mole tueris?</span><span class="linebreak"></span>
<span class="line">respuis oblatum, pro quo labente resistis?</span><span class="linebreak"></span>
<span class="line">quae iam causa morae? quo me cunctabere rursus</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>ingenio? nullus Boreae metus, omnis et Austri</span><span class="linebreak"></span>
<span class="line">ora silet: cecidit Maurus, Germania cessit</span><span class="linebreak"></span>
<span class="line">et Ianum pax alta ligat. te consule necdum</span><span class="linebreak"></span>
<span class="line">digna feror? titulumne levem parvique nitoris</span><span class="linebreak"></span>
<span class="line">credimus, Augusti quo se decorare fatentur,</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>sub iuga quo gentes captivis regibus egi?</span><span class="linebreak"></span>
<span class="line">“Non, si prodigiis casus natura futuros</span><span class="linebreak"></span>
<span class="line">signat, polluimur macula. quod reris, Eois</span><span class="linebreak"></span>
</p></section><notes></notes></section>