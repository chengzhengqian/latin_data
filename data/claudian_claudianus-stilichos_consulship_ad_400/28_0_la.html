<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">omen erat. quamquam nullis mihi cognita rebus</span><span class="linebreak"></span>
<span class="line">fabula; vix tanto risit de crimine rumor.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>opprobrii stat nulla fides nec littera venit</span><span class="linebreak"></span>
<span class="line">vulgatura nefas: in quo vel maxima virtus</span><span class="linebreak"></span>
<span class="line">est tua quod, nostros qui consulis omnia patres,</span><span class="linebreak"></span>
<span class="line">de monstris taceas. pellendi denique nulla</span><span class="linebreak"></span>
<span class="line">dedecoris sanctum violant oracula coetum</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>nec mea funestum versavit curia nomen.</span><span class="linebreak"></span>
<span class="line">pars sceleris dubitasse fuit: quaecumque profana</span><span class="linebreak"></span>
<span class="line">pagina de primo venisset limine Phoebi,</span><span class="linebreak"></span>
<span class="line">ante fretum deleta mihi, ne turpia castis</span><span class="linebreak"></span>
<span class="line">auribus Italiae fatorum<a class="footnoteLink" href="#note_LCL136_24_1" id="target_note_LCL136_24_1"><sup>1</sup></a> exempla nocerent.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>publicus ille furor, quantum tua cura peregit,</span><span class="linebreak"></span>
<span class="line">secretum meruit. laetetur quisquis Eoos</span><span class="linebreak"></span>
<span class="line">scribere desierit fastos: portenta Gabinos</span><span class="linebreak"></span>
<span class="line">ista latent; propriam labem texisse laborent.</span><span class="linebreak"></span>
<span class="line">cur ego, quem numquam didici sensive creatum,</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>gratuler exemptum? delicti paenitet illos:</span><span class="linebreak"></span>
<span class="line">nos nec credidimus.</span><span class="linebreak"></span>
<span class="line indent5">“Fuerit tamen omnibus unum</span><span class="linebreak"></span>
<span class="line">crimen et ad nostras manaverit usque secures:</span><span class="linebreak"></span>
<span class="line">plus ideo sumenda tibi fastigia vitas,</span><span class="linebreak"></span>
<span class="line">ne pereat tam priscus honos, qui portus honorum</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>semper erat. nullo sarciri consule damnum</span><span class="linebreak"></span>
<span class="line">excepto Stilichone potest. bene praescia tempus</span><span class="linebreak"></span>
<span class="line">mens tua distulerat; titulo tunc crescere posses,</span><span class="linebreak"></span>
<span class="line">nunc per te titulus. consul succurre gravatis</span><span class="linebreak"></span>
<span class="line">consulibus, quicumque fuit, quicumque futurus;</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>annum redde tuum, quem iam secura sequatur</span><span class="linebreak"></span>
</p></section><notes><section class="footnotes"><ul><li class="note" id="note_LCL136_24_1"><a class="footnoteCrossrefLink" href="#target_note_LCL136_24_1" title="Click to highlight in text"><sup class="lineRef">1</sup><span class="italic">Birt prints</span> factorum (<span class="italic">ΕΠ</span>); <span class="italic">the other <span class="sc">mss.</span> have</span> fatorum; <span class="italic">Koch suggests</span> fractorum (<span class="italic">in the sense of “effeminate</span>”).</a></li><script type="text/javascript">document.getElementById('note_LCL136_24_1').style.display = "none";</script></ul></section></notes></section>