<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">arduus, antiqui species Romana senatus.</span><span class="linebreak"></span>
<span class="line">Pompeiana dabunt quantos proscaenia plausus!</span><span class="linebreak"></span>
<span class="line">ad caelum quotiens vallis tibi Murcia ducet</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>nomen Aventino Pallanteoque recussum!</span><span class="linebreak"></span>
<span class="line">nunc te conspiciam castris, permitte, relictis</span><span class="linebreak"></span>
<span class="line">mox et cum genero trabeis visura secundis.‚Äù</span><span class="linebreak"></span>
<span class="line">Haec dum Roma refert, iam Fama loquacibus alis</span><span class="linebreak"></span>
<span class="line">pervolat Oceanum, linguis et mille citatos</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>festinare iubet proceres, nullique senectus,</span><span class="linebreak"></span>
<span class="line">non iter hibernis obstant nec flatibus Alpes:</span><span class="linebreak"></span>
<span class="line">vincit amor. meriti pridem clarique vetustis</span><span class="linebreak"></span>
<span class="line">fascibus ad socii properant et vindicis annum.</span><span class="linebreak"></span>
<span class="line">sic ubi fecunda reparavit morte iuventam</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>et patrios idem cineres collectaque portat</span><span class="linebreak"></span>
<span class="line">unguibus ossa piis Nilique ad litora tendens</span><span class="linebreak"></span>
<span class="line">unicus extremo Phoenix procedit ab Euro:</span><span class="linebreak"></span>
<span class="line">conveniunt aquilae cunctaeque ex orbe volucres,</span><span class="linebreak"></span>
<span class="line">ut Solis mirentur avem; procul ignea lucet</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>ales, odorati redolent cui cinnama busti.</span><span class="linebreak"></span>
<span class="line">Nec minor in caelo chorus est; exultat uterque</span><span class="linebreak"></span>
<span class="line">Theodosius divique tui; Sol ipse quadrigis</span><span class="linebreak"></span>
<span class="line">vere coronatis dignum tibi praeparat annum.</span><span class="linebreak"></span>
<span class="line">Est ignota procul nostraeque impervia menti,</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>vix adeunda deis, annorum squalida mater,</span><span class="linebreak"></span>
<span class="line">inmensi spelunca aevi, quae tempora vasto</span><span class="linebreak"></span>
<span class="line">suppeditat revocatque sinu. complectitur antrum,</span><span class="linebreak"></span>
<span class="line">omnia qui placido consumit numine, serpens</span><span class="linebreak"></span>
<span class="line">perpetuumque viret squamis caudamque reductam</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>ore vorat tacito relegens exordia lapsu.</span><span class="linebreak"></span>
</p></section><notes></notes></section>