<section class="div1 language" lang="la"><p class="lineGroup">
<span class="line"><span class="br"></span><span class="lineNumber">45</span><span class="br"></span>quippe velut denso currentia munera nimbo</span><span class="linebreak"></span>
<span class="line">cernere semper erat, populis undare penates,</span><span class="linebreak"></span>
<span class="line">adsiduos intrare inopes, remeare beatos.</span><span class="linebreak"></span>
<span class="line">praeceps illa manus fluvios superabat Hiberos</span><span class="linebreak"></span>
<span class="line">aurea dona vomens (sic vix<a class="footnoteLink" href="#note_LCL135_6_1" id="target_note_LCL135_6_1"><sup>1</sup></a> tellure revulsa</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>sollicitis fodiens miratur collibus aurum),</span><span class="linebreak"></span>
<span class="line">quantum stagna Tagi rudibus stillantia venis</span><span class="linebreak"></span>
<span class="line">effluxere decus, quanto pretiosa metalli</span><span class="linebreak"></span>
<span class="line">Hermi ripa micat, quantas per Lydia culta</span><span class="linebreak"></span>
<span class="line">despumat rutilas dives Pactolus harenas.</span><span class="linebreak"></span></p>
<p class="lineGroup">
<span class="line indent1"><span class="br"></span><span class="lineNumber">55</span><span class="br"></span>Non, mihi centenis pateant si vocibus ora</span><span class="linebreak"></span>
<span class="line">multifidusque ruat centum per pectora Phoebus,</span><span class="linebreak"></span>
<span class="line">acta Probi narrare queam, quot in ordine gentes</span><span class="linebreak"></span>
<span class="line">rexerit, ad summi quotiens fastigia iuris</span><span class="linebreak"></span>
<span class="line">venerit, Italiae late cum frena teneret</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Illyricosque sinus et quos arat Africa campos.</span><span class="linebreak"></span>
<span class="line">sed nati vicere patrem solique merentur</span><span class="linebreak"></span>
<span class="line">victores audire Probi. non contigit illi</span><span class="linebreak"></span>
<span class="line">talis honor, prima cum parte viresceret aevi,</span><span class="linebreak"></span>
<span class="line">nec consul cum fratre fuit. vos nulla fatigat</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>cura diu maiora petens, non anxia mentem</span><span class="linebreak"></span>
<span class="line">spes agit et longo tendit praecordia voto:</span><span class="linebreak"></span>
<span class="line">coepistis quo finis erat. primordia vestra</span><span class="linebreak"></span>
<span class="line">vix pauci meruere senes, metasque tenetis</span><span class="linebreak"></span>
<span class="line">ante genas dulces quam flos iuvenilis inumbret</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>oraque ridenti lanugine vestiat aetas.</span><span class="linebreak"></span>
<span class="line">tu, precor, ignarum doceas, Parnasia, vatem,</span><span class="linebreak"></span>
<span class="line">quis deus ambobus tanti sit muneris auctor.</span><span class="linebreak"></span></p>
<p class="lineGroup">
<span class="line indent1">Postquam fulmineis impellens viribus hostem</span><span class="linebreak"></span>
<span class="line">belliger Augustus trepidas laxaverat Alpes,</span><span class="linebreak"></span>
</p><notes><section class="footnotes"><ul><li class="note" id="note_LCL135_6_1"><a class="footnoteCrossrefLink" href="#target_note_LCL135_6_1" title="Click to highlight in text"><sup class="lineRef">1</sup><span class="italic"><span class="sc">mss</span></span>. si quis; <span class="italic">Birt suggests</span> sic vix; <span class="italic">possibly</span> ecquis <span class="italic">should be read. Postgate (C. Q. iv. p. 258</span>) quae vix . . . miretur . . . Astur</a></li><script type="text/javascript">document.getElementById('note_LCL135_6_1').style.display = "none";</script></ul></section></notes></section>