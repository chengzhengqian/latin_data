<section class="div1 language" lang="la"><p class="lineGroup">
<span class="line">sic Rhenus per utrumque latus, Medisque subactis</span><span class="linebreak"></span>
<span class="line">nostra Semiramiae timeant insignia turres;</span><span class="linebreak"></span>
<span class="line">sic fluat attonitus Romana per oppida Ganges.”</span><span class="linebreak"></span></p>
<p class="lineGroup">
<span class="line indent1">Ductor ad haec: “optata iubes ultroque volentem,</span><span class="linebreak"></span>
<span class="line">diva, rogas; non haec precibus temptanda fuissent.</span><span class="linebreak"></span>
<span class="line"><span class="br"></span><span class="lineNumber">166</span><span class="br"></span>usque adeone meam condunt oblivia mentem,</span><span class="linebreak"></span>
<span class="line">ut pigeat meminisse Probi, quo vindice totam</span><span class="linebreak"></span>
<span class="line">vidimus Hesperiam fessasque resurgere gentes?</span><span class="linebreak"></span>
<span class="line">ante dabunt hiemes Nilum, per flumina dammae</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>errabunt glacieque niger damnabitur Indus,</span><span class="linebreak"></span>
<span class="line">ante Thyesteis iterum conterrita mensis</span><span class="linebreak"></span>
<span class="line">intercisa dies refugos vertetur in ortus,</span><span class="linebreak"></span>
<span class="line">quam Probus a nostro possit discedere sensu.”</span><span class="linebreak"></span></p>
<p class="lineGroup">
<span class="line indent1">Dixerat et velox iam nuntius advolat urbem.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>extemplo strepuere chori collesque canoris</span><span class="linebreak"></span>
<span class="line">plausibus impulsi septena voce resultant.</span><span class="linebreak"></span>
<span class="line">laetatur veneranda parens et pollice docto</span><span class="linebreak"></span>
<span class="line">iam parat auratas trabeas cinctusque micantes</span><span class="linebreak"></span>
<span class="line">stamine, quod molli tondent de stipite Seres</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>frondea lanigerae carpentes vellera silvae,</span><span class="linebreak"></span>
<span class="line">et longum tenues tractus producit in aurum</span><span class="linebreak"></span>
<span class="line">filaque concreto cogit squalere metallo:</span><span class="linebreak"></span>
<span class="line">qualis purpureas praebebat candida vestes</span><span class="linebreak"></span>
<span class="line">numinibus Latona suis, cum sacra redirent</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>ad loca nutricis iam non errantia Deli,</span><span class="linebreak"></span>
<span class="line">illa feros saltus et desolata relinquens</span><span class="linebreak"></span>
<span class="line">Maenala lassato certis venatibus arcu,</span><span class="linebreak"></span>
<span class="line">Phoebus adhuc nigris rorantia tela venenis</span><span class="linebreak"></span>
<span class="line">extincto Pythone gerens; tunc insula notos</span><span class="linebreak"></span>
</p><notes></notes></section>