<section class="div1 language" lang="la"><p class="lineGroup">
<span class="line">non ego vel Libycos cessem tolerare labores</span><span class="linebreak"></span>
<span class="line">Sarmaticosve pati medio sub frigore Cauros,</span><span class="linebreak"></span>
<span class="line">si tu, Roma, velis; pro te quascumque per oras</span><span class="linebreak"></span>
<span class="line">ibimus et nulla sub tempestate timentes</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>solstitio Meroën, bruma temptabimus Histrum.”</span><span class="linebreak"></span></p>
<p class="lineGroup">
<span class="line indent1">Tum regina refert: “non me latet, inclite rector,</span><span class="linebreak"></span>
<span class="line">quod tua pro Latio victricia castra laborant</span><span class="linebreak"></span>
<span class="line">nec quod servitium rursus Furiaeque rebelles</span><span class="linebreak"></span>
<span class="line">edomitae paribus sub te cecidere triumphis.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>sed precor hoc donum cum libertate recenti</span><span class="linebreak"></span>
<span class="line">adicias, si vera manet reverentia nostri.</span><span class="linebreak"></span>
<span class="line">sunt mihi pubentes alto de semine fratres,</span><span class="linebreak"></span>
<span class="line">pignora cara Probi, festa quos luce creatos</span><span class="linebreak"></span>
<span class="line">ipsa meo fovi gremio. cunabula parvis</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>ipsa dedi, cum matris onus Lucina beatum</span><span class="linebreak"></span>
<span class="line">solveret et magnos proferrent sidera partus,</span><span class="linebreak"></span>
<span class="line">his ego nec Decios pulchros fortesve Metellos</span><span class="linebreak"></span>
<span class="line">praetulerim, non, qui Poenum domuere ferocem,</span><span class="linebreak"></span>
<span class="line">Scipiadas Gallisque genus fatale Camillos.</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>Pieriis pollent studiis multoque redundant</span><span class="linebreak"></span>
<span class="line">eloquio; nec desidiis dapibusve paratis</span><span class="linebreak"></span>
<span class="line">indulgere iuvat nec tanta licentia vitae</span><span class="linebreak"></span>
<span class="line">adripit aut mores aetas lasciva relaxat:</span><span class="linebreak"></span>
<span class="line">sed gravibus curis animum sortita senilem</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>ignea longaevo frenatur corde iuventus.</span><span class="linebreak"></span>
<span class="line">illis, quam propriam ducunt ab origine, sortem</span><span class="linebreak"></span>
<span class="line">oramus praebere velis annique futurum</span><span class="linebreak"></span>
<span class="line">devoveas venientis iter. non improba posco,</span><span class="linebreak"></span>
<span class="line">non insueta dabis: domus haec de more requirit.</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>adnue: sic nobis Scythicus famuletur Araxes,</span><span class="linebreak"></span>
</p><notes></notes></section>