<section class="div1 language" lang="la"><header><hgroup><h1>Severus</h1></hgroup></header><section class="div2"><p class="noindent">

milites in templis, in porticibus, in aedibus Palatinis, <span class="br"></span><span class="lineNumber">3</span><span class="br"></span>quasi in stabulis manserunt, fuitque ingressus Severi odiosus atque terribilis, cum milites inempta diriperent, <span class="br"></span><span class="lineNumber">4</span><span class="br"></span>vastationem urbi minantes. alia die armatis stipatus non solum militibus sed etiam amicis in senatum venit. in curia reddidit rationem suscepti imperii causatusque est, quod ad se occidendum <span class="br"></span><span class="lineNumber">5</span><span class="br"></span>Iulianus notos ducum caedibus misisset. fieri etiam senatus consultum coegit, ne liceret imperatori inconsulto <span class="br"></span><span class="lineNumber">6</span><span class="br"></span>senatu occidere senatorem. sed cum in senatu esset, milites per seditionem dena milia poposcerunt a senatu, exemplo eorum qui Augustum Octavianum Romam deduxerant tantumque acceperant, <span class="br"></span><span class="lineNumber">7</span><span class="br"></span>et cum eos voluisset comprimere Severus nec potuisset, tamen mitigatos addita liberalitate dimisit. <span class="br"></span><span class="lineNumber">8</span><span class="br"></span>funus deinde censorium Pertinacis imagini duxit eumque inter divos sacravit, addito flamine et sodalibus <span class="br"></span><span class="lineNumber">9</span><span class="br"></span>Helvianis, qui Marciani fuerant. se quoque
<span class="br"></span><span class="lineNumber"></span><span class="br"></span>
</p></section><notes></notes></section>