<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><p class="lineGroup">
<span class="line">sed manifestus erat: moriens quaerebat amatae</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>coniugis amplexus oscula verba manus.</span><span class="linebreak"></span>
<span class="line">“sed tamen hoc satis est: vixi te, Caesar, amico</span><span class="linebreak"></span>
<span class="line indent1">et morior” dixit, “dum moriorque, satis.</span><span class="linebreak"></span>
<span class="line">mollibus ex oculis aliquis tibi procidet umor,</span><span class="linebreak"></span>
<span class="line indent1">cum dicar subita voce fuisse tibi.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>hoc mihi contingat: iaceam tellure sub aequa.</span><span class="linebreak"></span>
<span class="line indent1">nec tamen hoc ultra te doluisse velim.</span><span class="linebreak"></span>
<span class="line">sed meminisse velim: vivam sermonibus illic;</span><span class="linebreak"></span>
<span class="line indent1">semper ero, semper si meminisse voles.</span><span class="linebreak"></span>
<span class="line">et decet et certe vivam tibi semper amore</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>nec tibi qui moritur desinit esse tuus.</span><span class="linebreak"></span>
<span class="line">ipse ego quicquid ero cineres interque favillas,</span><span class="linebreak"></span>
<span class="line indent1">tunc quoque non potero non memor esse tui.</span><span class="linebreak"></span>
<span class="line">exemplum vixi te propter molle beati,</span><span class="linebreak"></span>
<span class="line indent1">unus Maecenas teque ego propter eram.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>arbiter ipse fui; volui, quod contigit esse;</span><span class="linebreak"></span>
<span class="line indent1">pectus eram vere pectoris ipse tui.</span><span class="linebreak"></span>
<span class="line">vive diu, mi care senex, pete sidera sero:</span><span class="linebreak"></span>
<span class="line indent1">est opus hoc terris, te quoque velle decet.</span><span class="linebreak"></span>
<span class="line">et tibi succrescant iuvenes bis Caesare digni</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>et tradant porro Caesaris usque genus.</span><span class="linebreak"></span>
</p></section><notes><section class="footnotes"><ul><li class="note text" id="note_LCL284_136_16"><sup class="lineRef">16</sup>potuisse Ω: doluisse <span class="italic">Heinsius.</span>
</li><li class="note text" id="note_LCL284_136_23"><sup class="lineRef">23</sup>beate Ω: beati <span class="italic">Salmosius.</span>
</li><li class="note text" id="note_LCL284_136_24"><sup class="lineRef">24</sup>unus Ω: unctus <span class="italic">Maehly.</span>
</li><li class="note text" id="note_LCL284_136_25"><sup class="lineRef">25</sup>voluit, q.c. esse, pectus eram <span class="italic">Vollmer</span>: voluit Ω: volui <span class="italic">Ald.</span> 1517.</li></ul></section></notes></section>