<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><p class="lineGroup">
<span class="line">ultra numquid erat? torsisti pollice fusos,</span><span class="linebreak"></span>
<span class="line indent1">lenisti morsu levia fila parum.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>percussit crebros te propter Lydia nodos,</span><span class="linebreak"></span>
<span class="line indent1">te propter dura stamina rupta manu.</span><span class="linebreak"></span>
<span class="line">Lydia te tunicas iussit lasciva fluentis</span><span class="linebreak"></span>
<span class="line indent1">inter lanificas ducere saepe suas.</span><span class="linebreak"></span>
<span class="line">clava torosa tua pariter cum pelle iacebat,</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>quam pede suspenso percutiebat Amor.</span><span class="linebreak"></span>
<span class="line">quis fore credebat, premeret cum iam impiger infans</span><span class="linebreak"></span>
<span class="line indent1">hydros ingentes vix capiente manu,</span><span class="linebreak"></span>
<span class="line">cumve renascentem meteret velociter Hydram,</span><span class="linebreak"></span>
<span class="line indent1">frangeret immanes vel Diomedis equos,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>vel tribus adversis communem fratribus alvom</span><span class="linebreak"></span>
<span class="line indent1">et sex adversas solus in arma manus?</span><span class="linebreak"></span>
<span class="line">fudit Aloidas postquam dominator Olympi,</span><span class="linebreak"></span>
<span class="line indent1">dicitur in nitidum percubuisse diem,</span><span class="linebreak"></span>
<span class="line">atque aquilam misisse suam, quae quaereret, ecqui</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>posset amaturo digna referre Iovi,</span><span class="linebreak"></span>
<span class="line">valle sub Idaea dum te, formose sacerdos,</span><span class="linebreak"></span>
<span class="line indent1">invenit et presso molliter ungue rapit.</span><span class="linebreak"></span>
<span class="line">sic est: victor amet, victor potiatur in umbra,</span><span class="linebreak"></span>
<span class="line indent1">victor odorata dormiat inque rosa;</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>victus aret victusque metat; metus imperet illi,</span><span class="linebreak"></span>
<span class="line indent1">membra nec in strata sternere discat humo.</span><span class="linebreak"></span>
<span class="line">tempora dispensant usus et tempora cultus,</span><span class="linebreak"></span>
<span class="line indent1">haec homines, pecudes, haec moderantur avis.</span><span class="linebreak"></span>
<span class="line">lux est; taurus arat: nox est; requiescit arator,</span><span class="linebreak"></span>
<span class="line indent1"><span class="br"></span><span class="lineNumber">100</span><span class="br"></span>liberat et merito fervida colla bovi.</span><span class="linebreak"></span>
</p></section><notes><section class="footnotes"><ul><li class="note text" id="note_LCL284_128_83"><sup class="lineRef">83</sup>terret Ω: tereret <span class="italic">Ald.</span> 1517: meteret <span class="italic">Struchtmeyer, Vollmer.</span>
</li><li class="note text" id="note_LCL284_128_89"><sup class="lineRef">89</sup>ecquid BAR, <span class="italic">Vollmer</span>: et quid HM: et qui V: ecquis ς: ecqui <span class="italic">Baehrens, Ellis.</span>
</li><li class="note text" id="note_LCL284_128_90"><sup class="lineRef">90</sup>signa Ω: digna <span class="italic">Heinsius</span>: vina <span class="italic">edd. var.</span>
</li><li class="note text" id="note_LCL284_128_91"><sup class="lineRef">91</sup>sacerdos Ω: iacentem <span class="italic">Heinsius</span>: <span class="italic">fortasse</span> satelles <span class="italic">Ellis.</span>
</li></ul></section></notes></section>