<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
iam vero refractum et quietum cum opportunum viderat, rationem facti sui reddebat, si forte ille inconsideratius commotus fuerat. denique cum matronae multae, quarum viri mansuetiores erant, plagarum vestigia etiam dehonestata facie gererent, inter amica conloquia illae arguebant maritorum vitam, haec earum linguam, veluti per iocum graviter admonens, ex quo illas tabulas quae matrimoniales vocantur recitari audissent, tamquam instrumenta quibus ancillae factae essent deputare debuisse; proinde memores condicionis<a class="footnoteLink" href="#note_LCL027_40_30" id="target_note_LCL027_40_30"><sup>30</sup></a> superbire adversus dominos non oportere. cumque mirarentur illae, scientes quam ferocem coniugem sustineret, numquam fuisse auditum aut aliquo indicio claruisse quod Patricius ceciderit uxorem aut quod a se invicem vel unum diem domestica lite dissenserint, et causam familiariter quaererent, docebat illa institutum suum, quod supra memoravi. quae observabant, expertae gratulabantur; quae non observabant, subiectae vexabantur.</p>
<p>(20) Socrum etiam suam primo susurris malarum ancillarum adversus se inritatam sic vicit obsequiis, perseverans tolerantia et mansuetudine, ut illa ultro filio suo medias linguas famularum proderet, quibus inter se et nurum pax domestica turbabatur, expeteretque vindictam. itaque posteaquam ille et matri obtemperans et curans


</p></section><notes><section class="footnotes"><ul><li class="note" id="note_LCL027_40_30"><a class="footnoteCrossrefLink" href="#target_note_LCL027_40_30" title="Click to highlight in text"><sup class="lineRef">30</sup>condicionis <span class="italic">S C</span>: conditionis <span class="italic">D G O Kn√∂ll Skut. Ver.</span></a></li><script type="text/javascript">document.getElementById('note_LCL027_40_30').style.display = "none";</script></ul></section></notes></section>