<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 et constringentur ad te, et non te deponent quo descendunt, sed stabunt tecum et permanebunt ad semper stantem ac permanentem deum.</p>
<p>(17) Ut quid perversa sequeris carnem tuam? ipsa te sequatur conversam. quidquid per illam sentis in parte est, et ignoras totum cuius hae partes sunt, et delectant te tamen. sed si ad totum comprehendendum esset idoneus sensus carnis tuae, ac non et ipse in parte universi accepisset pro tua poena iustum modum, velles ut transiret quidquid existit in praesentia, ut magis tibi omnia placerent. nam et quod loquimur per eundem sensum carnis audis, et non vis utique stare syllabas sed transvolare, ut aliae veniant et totum audias. ita semper omnia, quibus unum aliquid constat (et non sunt omnia simul ea quibus constat<a class="footnoteLink" href="#note_LCL026_160_10" id="target_note_LCL026_160_10"><sup>10</sup></a>): plus delectant omnia quam singula, si possint sentiri omnia. sed longe his melior qui fecit omnia, et ipse est deus noster, et non discedit, quia nec succeditur ei.</p>
<p>12. (18) Si placent corpora, deum ex illis lauda et in artificem<a class="footnoteLink" href="#note_LCL026_160_11" id="target_note_LCL026_160_11"><sup>11</sup></a> eorum retorque amorem, ne in his quae tibi placent tu displiceas. si placent animae, in deo amentur, 






</p></section><notes><section class="footnotes"><ul><li class="note" id="note_LCL026_160_10"><a class="footnoteCrossrefLink" href="#target_note_LCL026_160_10" title="Click to highlight in text"><sup class="lineRef">10</sup>constat <span class="italic">codd. Maur. Knöll Skut. Ver.</span>: constant <span class="italic">S</span></a></li><script type="text/javascript">document.getElementById('note_LCL026_160_10').style.display = "none";</script><li class="note" id="note_LCL026_160_11"><a class="footnoteCrossrefLink" href="#target_note_LCL026_160_11" title="Click to highlight in text"><sup class="lineRef">11</sup>artificem <span class="italic">codd.</span> <span class="italic">Knöll Skut. Ver.</span>: artifice<span class="italic"> S</span></a></li><script type="text/javascript">document.getElementById('note_LCL026_160_11').style.display = "none";</script></ul></section></notes></section>