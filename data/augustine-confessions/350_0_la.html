<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
negamus” inquiunt. quid igitur? an illud negatis, sublimem quandam esse creaturam tam casto amore cohaerentem deo vero et vere aeterno ut, quamvis ei coaeterna non sit, in nullam tamen temporum varietatem et vicissitudinem ab illo se resolvat et defluat, sed in eius solius veracissima contemplatione requiescat, quoniam tu, deus, diligenti te, quantum praecipis, ostendis ei te et sufficis ei, et ideo non declinat a te nec ad se?<a class="footnoteLink" href="#note_LCL027_286_8" id="target_note_LCL027_286_8"><sup>8</sup></a> haec est domus dei non terrena neque ulla caelesti mole corporea, sed spiritalis et particeps aeternitatis tuae, quia sine labe in aeternum. statuisti enim eam in saeculum et in saeculum saeculi; praeceptum posuisti et non praeteribit. nec tamen tibi coaeterna, quoniam non sine initio, facta est enim.</p>
<p>(20)<span class="bold"> </span>Nam etsi non invenimus tempus ante illam—prior quippe omnium creata est sapientia, nec utique illa sapientia tibi, deus noster, patri suo, plane coaeterna et aequalis<a class="footnoteLink" href="#note_LCL027_286_9" id="target_note_LCL027_286_9"><sup>9</sup></a> et per quam creata sunt omnia et in quo principio fecisti caelum et terram, sed profecto sapientia quae creata est, intellectualis natura scilicet, quae contemplatione luminis lumen est; dicitur enim et ipsa, quamvis creata, sapientia, sed quantum interest inter lumen quod 





</p></section><notes><section class="footnotes"><ul><li class="note" id="note_LCL027_286_8"><a class="footnoteCrossrefLink" href="#target_note_LCL027_286_8" title="Click to highlight in text"><sup class="lineRef">8</sup>ad se <span class="italic">codd.</span> <span class="italic">Skut. Ver. Pell.</span>: a se <span class="italic">S Knöll GM Vega</span></a></li><script type="text/javascript">document.getElementById('note_LCL027_286_8').style.display = "none";</script><li class="note" id="note_LCL027_286_9"><a class="footnoteCrossrefLink" href="#target_note_LCL027_286_9" title="Click to highlight in text"><sup class="lineRef">9</sup>aequalis <span class="italic">codd. edd.</span>: coaequalis <span class="italic">S V</span></a></li><script type="text/javascript">document.getElementById('note_LCL027_286_9').style.display = "none";</script></ul></section></notes></section>