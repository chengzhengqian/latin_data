<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 et cum ipso me solo coram te; quae autem cum absente Nebridio, testantur epistulae. et quando mihi sufficiat tempus commemorandi omnia magna erga nos beneficia tua in illo tempore, praesertim ad alia maiora properanti? revocat enim me recordatio mea, et dulce mihi fit, domine, confiteri tibi quibus internis me stimulis perdomueris, et quemadmodum me complanaveris humilitatis<a class="footnoteLink" href="#note_LCL027_14_6" id="target_note_LCL027_14_6"><sup>6</sup></a> montibus et collibus cogitationum mearum et tortuosa mea direxeris et aspera lenieris, quoque modo ipsum etiam Alypium, fratrem cordis mei, subegeris nomini unigeniti tui, domini et salvatoris nostri Iesu Christi, quod primo dedignabatur inseri litteris nostris. magis enim eas volebat redolere gymnasiorum cedros, quas iam contrivit dominus, quam salubres herbas ecclesiasticas adversas serpentibus.</p>
<p>(8) Quas tibi, deus meus, voces dedi, cum legerem psalmos David, cantica fidelia, sonos pietatis excludentes turgidum spiritum, rudis in germano amore tuo, catechumenus in villa cum catechumeno Alypio feriatus, matre adhaerente nobis muliebri habitu, virili fide, anili securitate, materna caritate, christiana pietate! quas tibi voces 




</p></section><notes><section class="footnotes"><ul><li class="note" id="note_LCL027_14_6"><a class="footnoteCrossrefLink" href="#target_note_LCL027_14_6" title="Click to highlight in text"><sup class="lineRef">6</sup>humilitatis <span class="italic">D<sup>2</sup> G<sup>1</sup> O<sup>1</sup></span> S <span class="italic">Kn√∂ll Skut. Ver.</span>: humiliatis <span class="italic">C D<sup>1</sup> G<sup>2</sup> O<sup>2</sup> Maur.</span></a></li><script type="text/javascript">document.getElementById('note_LCL027_14_6').style.display = "none";</script></ul></section></notes></section>