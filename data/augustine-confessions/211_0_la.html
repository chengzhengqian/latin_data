<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
hominum temperaret, qui propter liberos suos me liberum esse numquam volebant. plenus igitur tali gaudio tolerabam illud intervallum temporis donec decurreret (nescio utrum vel viginti dies erant), sed tamen fortiter tolerabantur quia recesserat cupiditas, quae mecum solebat ferre grave negotium, et ego premendus remanseram nisi patientia succederet. peccasse me in hoc quisquam servorum tuorum, fratrum meorum, dixerit, quod iam pleno corde militia tua passus me fuerim vel una hora sedere in cathedra mendacii, at ego non contendo. sed tu, domine misericordissime, nonne et hoc peccatum cum ceteris horrendis et funereis in aqua sancta ignovisti et remisisti mihi?</p>
<p>3. (5) Macerabatur anxitudine Verecundus de isto nostro bono, quod propter vincula sua, quibus tenacissime tenebatur, deseri se nostro consortio videbat. nondum christianus, coniuge fideli, ea ipsa tamen artiore prae ceteris compede ab itinere quod aggressi eramus retardabatur, nec christianum esse alio modo se velle dicebat quam illo quo non poterat. benigne sane obtulit ut, quamdiu ibi essemus, in re eius essemus. retribues illi, domine, in resurrectione<a class="footnoteLink" href="#note_LCL027_8_3" id="target_note_LCL027_8_3"><sup>3</sup></a> iustorum, quia iam ipsam sortem retribuisti ei. quamvis enim absentibus nobis, cum Romae iam essemus,




</p></section><notes><section class="footnotes"><ul><li class="note" id="note_LCL027_8_3"><a class="footnoteCrossrefLink" href="#target_note_LCL027_8_3" title="Click to highlight in text"><sup class="lineRef">3</sup>resurrectione <span class="italic">C D G O Maur. Ver.</span>: retributione <span class="italic">S Kn√∂ll Skut.</span></a></li><script type="text/javascript">document.getElementById('note_LCL027_8_3').style.display = "none";</script></ul></section></notes></section>