<section class="div1 language" lang="la"><header><hgroup><h1>CONFESSIONS</h1></hgroup></header>
<section class="div2">
<h2><span class="ac">LIBER III</span></h2>
<p class="noindent">1. (1) Veni Carthaginem, et circumstrepebat me undique sartago flagitiosorum amorum. nondum amabam, et amare<a class="footnoteLink" href="#note_LCL026_90_1" id="target_note_LCL026_90_1"><sup>1</sup></a> amabam, et secretiore indigentia oderam me minus indigentem. quaerebam quid amarem, amans amare, et oderam securitatem et viam sine muscipulis, quoniam fames mihi erat intus ab interiore cibo, te ipso, deus meus, et ea fame non esuriebam, sed eram sine desiderio alimentorum incorruptibilium, non quia plenus eis eram, sed quo inanior, fastidiosior.<a class="footnoteLink" href="#note_LCL026_90_2" id="target_note_LCL026_90_2"><sup>2</sup></a></p>
<p>Et ideo non bene valebat anima mea et ulcerosa proiciebat se foras, miserabiliter scalpi avida contactu sensibilium. sed si non haberent animam, non utique amarentur. amare et amari dulce mihi erat, magis si et amantis corpore fruerer. venam igitur amicitiae coinquinabam sordibus concupiscentiae candoremque eius obnubilabam 



</p></section><notes><section class="footnotes"><ul><li class="note" id="note_LCL026_90_1"><a class="footnoteCrossrefLink" href="#target_note_LCL026_90_1" title="Click to highlight in text"><sup class="lineRef">1</sup>amare <span class="italic">S Knöll Skut. Ver.</span>: amari <span class="italic">codd.</span></a></li><script type="text/javascript">document.getElementById('note_LCL026_90_1').style.display = "none";</script><li class="note" id="note_LCL026_90_2"><a class="footnoteCrossrefLink" href="#target_note_LCL026_90_2" title="Click to highlight in text"><sup class="lineRef">2</sup>fastidiosior <span class="italic">S</span> <span class="italic">codd. Knöll Skut. Pell. Ver.</span>: eo fastidiosior <span class="italic">C</span><sup>2</sup><span class="italic"> O</span><sup>2</sup><span class="italic"> Maur.</span></a></li><script type="text/javascript">document.getElementById('note_LCL026_90_2').style.display = "none";</script></ul></section></notes></section>