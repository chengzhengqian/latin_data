<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
ei nupsit humana creatura, caro mortalis, ne semper mortalis. et inde velut sponsus procedens de thalamo suo exultavit ut gigans ad currendam viam. non enim tardavit, sed cucurrit clamans dictis, factis, morte, vita, descensu, ascensu, clamans ut redeamus ad eum: et discessit ab oculis, ut redeamus ad eum. et discessit ab oculis, ut redeamus ad cor et inveniamus eum. abscessit enim et ecce hic est. noluit nobiscum diu esse et non reliquit nos. illuc enim abscessit unde numquam recessit, quia mundus per eum factus est, et in hoc mundo erat et venit in hunc mundum peccatores salvos facere.</p>
<p>“Cui confitetur anima mea et sanat eam, quoniam peccavit illi. filii hominum, quo usque graves corde? numquid et post descensum vitae non vultis ascendere et vivere? sed quo ascenditis, quando in alto estis et posuistis in caelo os vestrum? descendite, ut ascendatis, et ascendatis ad deum.<a class="footnoteLink" href="#note_LCL026_164_12" id="target_note_LCL026_164_12"><sup>12</sup></a> cecidistis enim ascendendo contra deum.”</p>
<p>Dic eis ista, ut plorent in convalle plorationis, et sic eos rape tecum ad deum, quia de spiritu eius haec dicis eis, si dicis ardens igne caritatis.</p>
<p>13. (20) Haec tunc non noveram, et amabam pulchra 



</p></section><notes><section class="footnotes"><ul><li class="note" id="note_LCL026_164_12"><a class="footnoteCrossrefLink" href="#target_note_LCL026_164_12" title="Click to highlight in text"><sup class="lineRef">12</sup>ut ascendatis, et ascendatis ad deum <span class="italic">codd. mult.</span> <span class="italic">Maur. Knöll Ver.</span>: ut ascendatis ad deum <span class="italic">S Skut.</span></a></li><script type="text/javascript">document.getElementById('note_LCL026_164_12').style.display = "none";</script></ul></section></notes></section>