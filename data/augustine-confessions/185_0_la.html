<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
quaeque temporibus ageres? ei mihi, quam excelsus es in excelsis et quam profundus in profundis! et nusquam recedis, et vix redimus ad te.</p>
<p>4. (9) Age, domine, fac, excita et revoca nos, accende et rape, flagra,<a class="footnoteLink" href="#note_LCL026_370_4" id="target_note_LCL026_370_4"><sup>4</sup></a> dulcesce: amemus, curramus. nonne multi ex profundiore tartaro caecitatis quam Victorinus redeunt ad te et accedunt et inluminantur recipientes lumen? quod si qui recipiunt, accipiunt a te potestatem ut filii tui fiant. sed si minus noti sunt populis, minus de illis gaudent etiam qui noverunt eos. quando enim cum multis gaudetur, et in singulis uberius est gaudium, quia fervefaciunt se et inflammantur ex alterutro. deinde quod multis noti, multis sunt auctoritati ad salutem et multis praeeunt secuturis, ideoque multum de illis et qui eos praecesserunt laetantur, quia non de solis laetantur.</p>
<p>Absit enim ut in tabernaculo tuo prae pauperibus accipiantur personae divitum aut prae ignobilibus nobiles, quando potius infirma mundi elegisti ut confunderes fortia, et ignobilia huius mundi elegisti et contemptibilia, et ea quae non sunt tamquam sint, ut ea quae sunt evacuares. et tamen idem ipse minimus apostolorum tuorum, per cuius linguam tua ista verba sonuisti, cum Paulus proconsul<a class="footnoteLink" href="#note_LCL026_370_5" id="target_note_LCL026_370_5"><sup>5</sup></a> per eius militiam debellata superbia sub lene iugum Christi tui missus esset, regis magni provincialis effectus, 



</p></section><notes><section class="footnotes"><ul><li class="note" id="note_LCL026_370_4"><a class="footnoteCrossrefLink" href="#target_note_LCL026_370_4" title="Click to highlight in text"><sup class="lineRef">4</sup>flagra <span class="italic">codd. edd.</span>: fragla <span class="italic">S</span>: fragra <span class="italic">Knöll</span></a></li><script type="text/javascript">document.getElementById('note_LCL026_370_4').style.display = "none";</script><li class="note" id="note_LCL026_370_5"><a class="footnoteCrossrefLink" href="#target_note_LCL026_370_5" title="Click to highlight in text"><sup class="lineRef">5</sup>proconsul <span class="italic">codd. pauc. Maur.</span>: pro consule <span class="italic">S. codd. Knöll Skut. Ver.</span></a></li><script type="text/javascript">document.getElementById('note_LCL026_370_5').style.display = "none";</script></ul></section></notes></section>