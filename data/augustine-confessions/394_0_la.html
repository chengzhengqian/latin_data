<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
spirituum, alteri genera linguarum, et haec omnia tamquam stellae. omnia enim haec operatur unus atque idem spiritus, dividens propria unicuique prout vult et faciens apparere sidera in manifestatione ad utilitatem.</p>
<p>Sermo autem scientiae, qua continentur omnia sacramenta quae variantur temporibus tamquam luna, et ceterae notitiae donorum, quae deinceps tamquam stellae commemorata sunt, quantum differunt ab illo candore sapientiae quo gaudet praedictus dies, tantum in principio<a class="footnoteLink" href="#note_LCL027_374_25" id="target_note_LCL027_374_25"><sup>25</sup></a> noctis sunt. his enim sunt necessaria, quibus ille prudentissimus servus tuus non potuit loqui quasi spiritalibus, sed quasi carnalibus, ille qui sapientiam loquitur inter perfectos. animalis autem homo tamquam parvulus in Christo lactisque potator, donec roboretur ad solidum cibum et aciem firmet ad solis aspectum, non habeat desertam noctem suam, sed luce lunae stellarumque contentus sit. haec nobiscum disputas sapientissime, deus noster, in libro tuo, firmamento tuo, ut discernamus omnia contemplatione mirabili, quamvis adhuc in signis et in temporibus et in diebus et in annis.</p>
<p>19. (24) “Sed prius lavamini, mundi estote, auferte nequitiam ab animis vestris atque a conspectu oculorum meorum, ut appareat arida. discite bonum facere, iudicate pupillo et iustificate viduam, ut germinet terra herbam pabuli et lignum fructiferum. et venite, disputemus,” dicit 


</p></section><notes><section class="footnotes"><ul><li class="note" id="note_LCL027_374_25"><a class="footnoteCrossrefLink" href="#target_note_LCL027_374_25" title="Click to highlight in text"><sup class="lineRef">25</sup>principio <span class="italic">G</span><sup>2</sup><span class="italic"> S Maur. Knöll Skut.</span>: principia <span class="italic">C D G</span><sup>1</sup><span class="italic"> O Ver.</span></a></li><script type="text/javascript">document.getElementById('note_LCL027_374_25').style.display = "none";</script></ul></section></notes></section>