<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
naturis quae in eo manifestissime apparent, qui caeli et terrae nomine saepe appellari solet, conditus atque perfectus est? quid si dicat et alius caelum et terram quidem invisibilem visibilemque naturam non indecenter appellatam, ac per hoc universam creaturam quam fecit in sapientia, id est in principio, deus, huiuscemodi duobus vocabulis esse comprehensam; verum tamen quia non de ipsa substantia dei sed ex nihilo cuncta facta sunt, quia non sunt idipsum quod deus, et inest quaedam mutabilitas omnibus, sive maneant, sicut aeterna domus dei, sive mutentur, sicut anima hominis et corpus, communem<a class="footnoteLink" href="#note_LCL027_296_12" id="target_note_LCL027_296_12"><sup>12</sup></a> omnium rerum invisibilium visibiliumque materiem adhuc informem, sed certe formabilem, unde fieret caelum et terra, id est invisibilis atque visibilis iam utraque formata creatura, his nominibus enuntiatam, quibus appellaretur terra invisibilis et incomposita, et tenebrae super abyssum, ea distinctione ut terra invisibilis et incomposita intellegatur materies corporalis ante qualitatem formae, tenebrae autem super abyssum spiritalis materies ante cohibitionem quasi fluentis immoderationis et ante inluminationem sapientiae?</p>
<p>(26) Est adhuc quod dicat, si quis alius velit, non scilicet iam perfectas atque formatas invisibiles visibilesque naturas caeli et terrae nomine significari, cum legitur, “in principio fecit deus caelum et terram,” sed ipsam adhuc 



</p></section><notes><section class="footnotes"><ul><li class="note" id="note_LCL027_296_12"><a class="footnoteCrossrefLink" href="#target_note_LCL027_296_12" title="Click to highlight in text"><sup class="lineRef">12</sup>communem <span class="italic">O Knöll Skut. Ver.</span>: commune <span class="italic">S C D G</span></a></li><script type="text/javascript">document.getElementById('note_LCL027_296_12').style.display = "none";</script></ul></section></notes></section>