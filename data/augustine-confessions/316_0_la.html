<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
et futurum, quomodo sunt, quando et praeteritum iam non est et futurum nondum est? praesens autem si semper esset praesens nec in praeteritum transiret, non iam esset tempus, sed aeternitas. si ergo praesens, ut tempus sit, ideo fit, quia in praeteritum transit, quomodo et hoc esse dicimus, cui causa, ut sit, illa est, quia non erit, ut scilicet non vere dicamus tempus esse, nisi quia tendit non esse?</p>
<p>15. (18) Et tamen dicimus longum tempus et breve tempus, neque hoc nisi de praeterito aut futuro dicimus. praeteritum tempus longum verbi gratia vocamus ante centum annos, futurum itidem longum post centum annos, breve autem praeteritum sic, ut puta dicamus<a class="footnoteLink" href="#note_LCL027_218_6" id="target_note_LCL027_218_6"><sup>6</sup></a> ante decem dies, et breve futurum post decem dies. sed quo pacto longum est aut breve, quod non est? praeteritum enim iam non est et futurum nondum est. non itaque dicamus, “longum est,” sed dicamus de praeterito, “longum fuit,” et de futuro, “longum erit.”</p>
<p>Domine meus, lux mea, nonne et hic veritas tua deridebit hominem? quod enim longum fuit praeteritum tempus, cum iam esset praeteritum longum fuit, an<a class="footnoteLink" href="#note_LCL027_218_7" id="target_note_LCL027_218_7"><sup>7</sup></a> cum adhuc praesens esset? tunc enim poterat esse longum quando erat, quod esset longum; praeteritum vero iam non erat, unde nec longum esse poterat, quod omnino non erat. non ergo dicamus, “longum fuit praeteritum tempus”; neque enim inveniemus quid fuerit longum, quando, ex quo praeteritum est, non est, sed dicamus, “longum fuit 



</p></section><notes><section class="footnotes"><ul><li class="note" id="note_LCL027_218_6"><a class="footnoteCrossrefLink" href="#target_note_LCL027_218_6" title="Click to highlight in text"><sup class="lineRef">6</sup>dicamus <span class="italic">Ver. OD GM</span>: dicimus <span class="italic">codd. Maur.</span></a></li><script type="text/javascript">document.getElementById('note_LCL027_218_6').style.display = "none";</script><li class="note" id="note_LCL027_218_7"><a class="footnoteCrossrefLink" href="#target_note_LCL027_218_7" title="Click to highlight in text"><sup class="lineRef">7</sup>an <span class="italic">codd. edd.</span>: ante <span class="italic">S</span>: an ante <span class="italic">coniec. Knöll</span></a></li><script type="text/javascript">document.getElementById('note_LCL027_218_7').style.display = "none";</script></ul></section></notes></section>