<section class="div1 language" lang="la"><header><hgroup><h1>CONFESSIONS</h1></hgroup></header><section class="div2">
<p>(10) Legebam, “irascimini et nolite peccare,” et quomodo movebar, deus meus, qui iam didiceram irasci mihi de praeteritis, ut de cetero non peccarem, et merito irasci, quia non alia natura gentis tenebrarum de me peccabat, sicut dicunt qui sibi non irascuntur et thesaurizant sibi iram in die irae et revelationis iusti iudicii tui!</p>
<p>Nec iam bona mea foris erant nec oculis carneis in isto sole quaerebantur. volentes enim gaudere forinsecus facile vanescunt et effunduntur in ea quae videntur et temporalia sunt, et imagines eorum famelica cogitatione lambiunt. et o si fatigentur inedia et dicant, “quis ostendet<a class="footnoteLink" href="#note_LCL027_20_13" id="target_note_LCL027_20_13"><sup>13</sup></a> nobis bona?” et dicamus, et audiant, “signatum est in nobis lumen vultus tui, domine.” non enim lumen nos sumus quod inluminat omnem hominem, sed inluminamur a te ut, qui fuimus aliquando tenebrae, simus lux in te. o si viderent internum aeternum, quod ego quia gustaveram, frendebam, quoniam non eis poteram ostendere, si afferent ad me cor in oculis suis foris a te et dicerent, “quis ostendet<a class="footnoteLink" href="#note_LCL027_20_14" id="target_note_LCL027_20_14"><sup>14</sup></a> nobis bona?” ibi enim ubi mihi iratus eram, intus in cubili ubi compunctus eram, ubi sacrificaveram mactans vetustatem meam et inchoata meditatione renovationis





</p></section><notes><section class="footnotes"><ul><li class="note" id="note_LCL027_20_13"><a class="footnoteCrossrefLink" href="#target_note_LCL027_20_13" title="Click to highlight in text"><sup class="lineRef">13</sup>ostendet <span class="italic">O Maur. Knöll Ver.</span> <span class="italic">GM</span>: ostendit <span class="italic">C D G</span> <span class="italic">Skut.</span>: ostendent <span class="italic">S</span></a></li><script type="text/javascript">document.getElementById('note_LCL027_20_13').style.display = "none";</script><li class="note" id="note_LCL027_20_14"><a class="footnoteCrossrefLink" href="#target_note_LCL027_20_14" title="Click to highlight in text"><sup class="lineRef">14</sup>ostendet <span class="italic">G O Maur. Knöll Ver.</span>: ostendit <span class="italic">S Skut. GM</span></a></li><script type="text/javascript">document.getElementById('note_LCL027_20_14').style.display = "none";</script></ul></section></notes></section>