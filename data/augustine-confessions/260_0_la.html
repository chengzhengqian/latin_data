<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 laetitiae dulcedo vel amaritudo maestitiae? an in hoc dissimile est, quod non undique simile est? quis enim talia volens loqueretur, si quotiens tristitiam metumve nominamus, totiens maerere vel timere cogeremur? et tamen non ea loqueremur, nisi in memoria nostra non tantum sonos nominum secundum imagines impressas a sensibus corporis sed etiam rerum ipsarum notiones inveniremus, quas nulla ianua carnis accepimus, sed eas ipse animus per experientiam passionum suarum sentiens memoriae commendavit aut ipsa sibi haec etiam non commendata retinuit.</p>
<p>15. (23) Sed utrum per imagines an non, quis facile dixerit? nomino quippe lapidem, nomino solem, cum res ipsae non adsunt sensibus meis; in memoria sane mea praesto sunt imagines earum. nomino dolorem corporis, nec mihi adest dum nihil dolet; nisi tamen adesset imago eius in memoria mea, nescirem quid dicerem nec eum in disputando a voluptate discernerem. nomino salutem corporis; cum salvus sum corpore, adest mihi quidem<a class="footnoteLink" href="#note_LCL027_106_10" id="target_note_LCL027_106_10"><sup>10</sup></a> res ipsa. verum tamen nisi et imago eius inesset<a class="footnoteLink" href="#note_LCL027_106_11" id="target_note_LCL027_106_11"><sup>11</sup></a> in memoria mea, nullo modo recordarer quid huius nominis significaret sonus, nec aegrotantes agnoscerent salute nominata quid esset dictum, nisi eadem imago vi memoriae teneretur,




</p></section><notes><section class="footnotes"><ul><li class="note" id="note_LCL027_106_10"><a class="footnoteCrossrefLink" href="#target_note_LCL027_106_10" title="Click to highlight in text"><sup class="lineRef">10</sup>mihi quidem <span class="italic">codd. Maur. Ver.</span>: mihi <span class="italic">S Kn√∂ll Skut.</span></a></li><script type="text/javascript">document.getElementById('note_LCL027_106_10').style.display = "none";</script><li class="note" id="note_LCL027_106_11"><a class="footnoteCrossrefLink" href="#target_note_LCL027_106_11" title="Click to highlight in text"><sup class="lineRef">11</sup>inesset <span class="italic">codd.</span>: esset <span class="italic">S</span></a></li><script type="text/javascript">document.getElementById('note_LCL027_106_11').style.display = "none";</script></ul></section></notes></section>