<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
dimisisse debita debitoribus suis. dimitte illi et tu debita sua, si qua etiam contraxit per tot annos post aquam salutis. dimitte, domine, dimitte, obsecro, ne intres cum ea in iudicium. superexultet misericordia iudicio, quoniam eloquia tua vera sunt et promisisti misericordiam misericordibus. quod ut essent tu dedisti eis, qui misereberis cui misertus eris, et misericordiam praestabis cui misericors fueris.</p>
<p>(36) Et credo, iam feceris quod te rogo, sed voluntaria oris mei approba, domine. namque illa imminente die resolutionis suae non cogitavit suum corpus sumptuose contegi aut condiri aromatis<a class="footnoteLink" href="#note_LCL027_64_42" id="target_note_LCL027_64_42"><sup>42</sup></a> aut monumentum electum concupivit aut curavit sepulchrum patrium. non ista mandavit nobis, sed tantummodo memoriam sui ad altare tuum fieri desideravit, cui nullius diei praetermissione servierat, unde sciret dispensari victimam sanctam qua deletum est chirographum quod erat contrarium nobis, qua triumphatus est hostis computans delicta nostra et quaerens quid<a class="footnoteLink" href="#note_LCL027_64_43" id="target_note_LCL027_64_43"><sup>43</sup></a> obiciat, et nihil inveniens in illo, in quo vincimus. quis ei refundet innocentem sanguinem? quis ei restituet pretium quo nos emit, ut nos auferat ei? ad cuius pretii nostri sacramentum ligavit ancilla tua animam suam vinculo fidei. nemo a protectione tua dirumpat eam; non se interponat nec vi nec insidiis leo et draco. neque enim respondebit illa nihil se debere, ne convincatur et obtineatur ab accusatore callido, sed respondebit dimissa debita 




</p></section><notes><section class="footnotes"><ul><li class="note" id="note_LCL027_64_42"><a class="footnoteCrossrefLink" href="#target_note_LCL027_64_42" title="Click to highlight in text"><sup class="lineRef">42</sup>aromatis <span class="italic">S O Knöll Skut. Ver.</span>: aromatibus <span class="italic">C D G P Maur.</span></a></li><script type="text/javascript">document.getElementById('note_LCL027_64_42').style.display = "none";</script><li class="note" id="note_LCL027_64_43"><a class="footnoteCrossrefLink" href="#target_note_LCL027_64_43" title="Click to highlight in text"><sup class="lineRef">43</sup>quid (obiciat) <span class="italic">C D G O Maur. Ver.</span>: quod <span class="italic">S Knöll Skut.</span></a></li><script type="text/javascript">document.getElementById('note_LCL027_64_43').style.display = "none";</script></ul></section></notes></section>