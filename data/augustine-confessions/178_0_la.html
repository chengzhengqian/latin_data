<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
etiam quod a iuventute sua devotissime tibi viveret; iam vero tunc senuerat et longa aetate in tam bono studio sectandae vitae<a class="footnoteLink" href="#note_LCL026_356_1" id="target_note_LCL026_356_1"><sup>1</sup></a> tuae multa expertus, multa edoctus mihi videbatur: et vere sic erat. unde mihi ut proferret volebam conferenti secum aestus meos quis esset aptus modus sic affecto ut ego eram ad ambulandum in via tua.</p>
<p>(2) Videbam enim plenam ecclesiam, et alius sic ibat, alius autem sic, mihi autem displicebat quod agebam in saeculo et oneri mihi erat valde, non iam inflammantibus cupiditatibus, ut solebant, spe honoris et pecuniae ad tolerandam illam servitutem tam gravem. iam enim me illa non delectabant prae dulcedine tua et decore domus tuae, quam dilexi, sed adhuc tenaciter conligabar ex femina, nec me prohibebat apostolus coniugari, quamvis exhortaretur ad melius, maxime volens omnes homines sic esse ut ipse erat.</p>
<p>Sed ego infirmior eligebam molliorem locum et propter hoc unum volvebar, in ceteris languidus et tabescens curis marcidis, quod et in aliis rebus quas nolebam pati congruere cogebar vitae coniugali, cui deditus obstringebar. audieram ex ore veritatis esse spadones qui se ipsos absciderunt propter regnum caelorum, sed “qui potest,” inquit, “capere, capiat.” vani sunt certe omnes homines 




</p></section><notes><section class="footnotes"><ul><li class="note" id="note_LCL026_356_1"><a class="footnoteCrossrefLink" href="#target_note_LCL026_356_1" title="Click to highlight in text"><sup class="lineRef">1</sup>vitae <span class="italic">O S Ver.</span>: viae <span class="italic">mss, edd.</span></a></li><script type="text/javascript">document.getElementById('note_LCL026_356_1').style.display = "none";</script></ul></section></notes></section>