<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
intellexisset, et illas utique litteras potuisse intellegere; et tamen non ob aliam causam se postea illis relictis medicinam adsecutum, nisi quod<a class="footnoteLink" href="#note_LCL026_140_3" id="target_note_LCL026_140_3"><sup>3</sup></a> eas falsissimas comperisset et nollet vir gravis decipiendis hominibus victum quaerere. “at tu” inquit “quo te in hominibus sustentas, rhetoricam tenes, hanc autem fallaciam libero studio, non necessitate rei familiaris, sectaris. quo magis mihi te oportet de illa credere, qui eam tam perfecte discere elaboravi, quam ex ea sola vivere volui.” a quo ego cum quaesissem quae causa ergo faceret ut multa inde vera pronuntiarentur, respondit ille ut potuit, vim sortis hoc facere in rerum natura usquequaque diffusam. si enim de paginis poetae cuiuspiam longe aliud canentis atque intendentis, cum forte quis consulit, mirabiliter consonus negotio saepe versus exiret, mirandum non esse dicebat si ex anima humana superiore aliquo instinctu nesciente quid in se fieret, non arte sed sorte, sonaret aliquid quod interrogantis rebus factisque concineret.</p>
<p>(6) Et hoc quidem ab illo vel per illum procurasti mihi, et quid ipse postea per me ipsum quaererem, in memoria mea deliniasti. tunc autem nec ipse nec carissimus meus Nebridius, adulescens valde bonus et valde castus,<a class="footnoteLink" href="#note_LCL026_140_4" id="target_note_LCL026_140_4"><sup>4</sup></a> inridens totum illud divinationis genus, persuadere mihi potuerunt ut haec abicerem, quoniam me amplius ipsorum auctorum movebat auctoritas et nullum certum quale 




</p></section><notes><section class="footnotes"><ul><li class="note" id="note_LCL026_140_3"><a class="footnoteCrossrefLink" href="#target_note_LCL026_140_3" title="Click to highlight in text"><sup class="lineRef">3</sup>quod <span class="italic">om. S</span></a></li><script type="text/javascript">document.getElementById('note_LCL026_140_3').style.display = "none";</script><li class="note" id="note_LCL026_140_4"><a class="footnoteCrossrefLink" href="#target_note_LCL026_140_4" title="Click to highlight in text"><sup class="lineRef">4</sup>castus<span class="italic"> S Knöll Skut.</span>: cautus <span class="italic">codd.</span> <span class="italic">Ver.</span></a></li><script type="text/javascript">document.getElementById('note_LCL026_140_4').style.display = "none";</script></ul></section></notes></section>