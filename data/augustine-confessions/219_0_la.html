<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
deum salutis omnimodae. et scripsi hoc in cera et dedi ut eis legeretur. mox ut genua supplici<a class="footnoteLink" href="#note_LCL027_24_17" id="target_note_LCL027_24_17"><sup>17</sup></a> affectu fiximus, fugit dolor ille. sed quis dolor? aut quomodo fugit? expavi, fateor, domine meus deus meus. nihil enim tale ab ineunte aetate expertus fueram, et insinuati sunt mihi in profundo nutus tui. et gaudens in fide laudavi nomen tuum, et ea fides me securum esse non sinebat de praeteritis peccatis meis, quae mihi per baptismum tuum remissa nondum erant.</p>
<p>5. (13) Renuntiavi peractis vindemialibus ut scholasticis suis Mediolanenses venditorem verborum alium providerent, quod et tibi ego servire delegissem et illi professioni prae difficultate spirandi ac dolore pectoris non sufficerem. et insinuavi per litteras antistiti tuo, viro sancto Ambrosio, pristinos errores meos et praesens votum meum, ut moneret quid mihi potissimum de libris tuis legendum esset, quo percipiendae tantae gratiae paratior aptiorque fierem. at ille iussit Esaiam prophetam, credo, quod prae ceteris evangelii vocationisque gentium sit praenuntiator apertior. verum tamen ego primam huius lectionem non intellegens totumque talem arbitrans distuli repetendum exercitatior in dominico eloquio.</p>
<p>6. (14) Inde ubi tempus advenit quo me nomen dare oporteret, relicto rure Mediolanium remeavimus. placuit 




</p></section><notes><section class="footnotes"><ul><li class="note" id="note_LCL027_24_17"><a class="footnoteCrossrefLink" href="#target_note_LCL027_24_17" title="Click to highlight in text"><sup class="lineRef">17</sup>supplici <span class="italic">codd. edd.</span>: simplici <span class="italic">S P</span><sup>1</sup></a></li><script type="text/javascript">document.getElementById('note_LCL027_24_17').style.display = "none";</script></ul></section></notes></section>