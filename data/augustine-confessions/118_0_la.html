<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
tibi flebat, et feretro cogitationis offerebat<a class="footnoteLink" href="#note_LCL026_236_1" id="target_note_LCL026_236_1"><sup>1</sup></a> ut diceres filio viduae, “iuvenis, tibi dico, surge,” et revivesceret et inciperet loqui et traderes illum matri suae. nulla ergo turbulenta exultatione trepidavit cor eius, cum audisset ex tanta parte iam factum quod tibi cotidie plangebat ut fieret, veritatem me nondum adeptum sed falsitati iam ereptum. immo vero quia certa erat et quod restabat te daturum, qui totum promiseras, placidissime et pectore pleno fiduciae respondit mihi credere se in Christo quod priusquam de hac vita emigraret me visura esset fidelem catholicum. et hoc quidem mihi.</p>
<p>Tibi autem, fons misericordiarum, preces et lacrimas densiores, ut accelerares adiutorium tuum et inluminares tenebras meas, et studiosius ad ecclesiam currere et in Ambrosii ora suspendi, ad fontem salientis aquae in vitam aeternam. diligebat autem illum virum sicut angelum dei, quod per illum cognoverat me interim ad illam ancipitem fluctuationem iam esse perductum per quam transiturum me ab aegritudine ad sanitatem, intercurrente artiore periculo quasi per accessionem quam criticam<a class="footnoteLink" href="#note_LCL026_236_2" id="target_note_LCL026_236_2"><sup>2</sup></a> medici vocant, certa praesumebat.</p>
<p>2. (2) Itaque cum ad memorias sanctorum, sicut in Africa solebat, pultes et panem et merum attulisset atque 




</p></section><notes><section class="footnotes"><ul><li class="note" id="note_LCL026_236_1"><a class="footnoteCrossrefLink" href="#target_note_LCL026_236_1" title="Click to highlight in text"><sup class="lineRef">1</sup>offerebat <span class="italic">G O S Knöll Skut. Ver.</span>: efferebat <span class="italic">C D Maur.</span></a></li><script type="text/javascript">document.getElementById('note_LCL026_236_1').style.display = "none";</script><li class="note" id="note_LCL026_236_2"><a class="footnoteCrossrefLink" href="#target_note_LCL026_236_2" title="Click to highlight in text"><sup class="lineRef">2</sup>criticam <span class="italic">codd.</span><sup> </sup><span class="italic">Maur. Knöll Skut. Ver.</span>: creticam <span class="italic">O</span><sup>2</sup><span class="italic"> S</span></a></li><script type="text/javascript">document.getElementById('note_LCL026_236_2').style.display = "none";</script></ul></section></notes></section>