<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
potu; et ut qui manducat non manducantem non spernat, et qui non manducat manducantem non iudicet. didici haec: gratias tibi, laudes tibi, deo meo, magistro meo, pulsatori aurium mearum, inlustratori cordis mei. eripe<a class="footnoteLink" href="#note_LCL027_148_26" id="target_note_LCL027_148_26"><sup>26</sup></a> ab omni temptatione. non ego immunditiam obsonii timeo, sed immunditiam cupiditatis. scio Noe omne carnis genus quod cibo esset usui manducare permissum, Heliam cibo carnis refectum, Iohannem mirabili abstinentia praeditum animalibus, hoc est lucustis in escam cedentibus, non fuisse pollutum. et scio Esau lenticulae concupiscentia deceptum, et David propter aquae desiderium a se ipso reprehensum, et regem nostrum non de carne sed de pane temptatum. ideoque et populus in heremo non quia carnes desideravit, sed quia escae desiderio adversus dominum murmuravit, meruit improbari.</p>
<p>(47) In his ergo temptationibus positus certo cotidie adversus concupiscentiam manducandi et bibendi. non enim est quod semel praecidere et ulterius non attingere decernam, sicut de concubitu potui. itaque freni gutturis temperata relaxatione et constrictione tenendi sunt. et quis est, domine, qui non rapiatur aliquantum extra metas necessitatis? quisquis est, magnus est, magnificet nomen tuum. ego autem non sum, quia peccator homo sum, sed et ego magnifico nomen tuum, et interpellat te pro peccatis meis qui vicit saeculum, numerans me inter infirma 



</p></section><notes><section class="footnotes"><ul><li class="note" id="note_LCL027_148_26"><a class="footnoteCrossrefLink" href="#target_note_LCL027_148_26" title="Click to highlight in text"><sup class="lineRef">26</sup>eripe <span class="italic">S O</span><sup>1</sup><span class="italic"> Skut. Ver.</span>: eripe me <span class="italic">C D O</span><sup>2</sup><span class="italic"> G Maur. Kn√∂ll</span></a></li><script type="text/javascript">document.getElementById('note_LCL027_148_26').style.display = "none";</script></ul></section></notes></section>