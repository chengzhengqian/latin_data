<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
informem inchoationem rerum formabilem creabilemque materiam his nominibus appellatam, quod in ea iam essent ista confusa, nondum qualitatibus formisque distincta, quae nunc iam digesta suis ordinibus vocantur caelum et terra, illa spiritalis, haec corporalis creatura.</p>
<p>18. (27) Quibus omnibus auditis et consideratis, nolo verbis contendere; ad nihil enim utile est nisi ad subversionem audientium. ad aedificationem autem bona est lex, si quis ea legitime utatur, quia finis eius est caritas de corde puro et conscientia bona et fide non ficta; et novi<a class="footnoteLink" href="#note_LCL027_298_13" id="target_note_LCL027_298_13"><sup>13</sup></a> magister noster in quibus duobus praeceptis totam legem prophetasque suspenderit.</p>
<p>Quae mihi ardenter confitenti, deus meus, lumen oculorum meorum in occulto, quid mihi obest, cum diversa in his verbis intellegi possint, quae tamen vera sint? quid, inquam, mihi obest, si aliud ego sensero quam sensit alius eum sensisse qui scripsit? omnes quidem qui legimus nitimur hoc indagare atque comprehendere, quod voluit ille quem legimus, et cum eum veridicum credimus, nihil quod falsum esse vel novimus vel putamus audemus eum existimare dixisse. dum ergo quisque conatur id sentire in scripturis sanctis quod in eis sensit ille qui scripsit, quid mali est si hoc sentiat quod tu, lux omnium veridicarum 


</p></section><notes><section class="footnotes"><ul><li class="note" id="note_LCL027_298_13"><a class="footnoteCrossrefLink" href="#target_note_LCL027_298_13" title="Click to highlight in text"><sup class="lineRef">13</sup>novi <span class="italic">S G O</span> <span class="italic">Ver.</span>: novit <span class="italic">C D Maur. Kn√∂ll Skut. Pell.</span></a></li><script type="text/javascript">document.getElementById('note_LCL027_298_13').style.display = "none";</script></ul></section></notes></section>