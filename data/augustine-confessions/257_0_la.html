<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 vindicavit, ut non quod alibi, sed quod in animo conligitur, id est cogitur, cogitari<a class="footnoteLink" href="#note_LCL027_100_8" id="target_note_LCL027_100_8"><sup>8</sup></a> proprie iam dicatur.</p>
<p>12. (19) Item continet memoria numerorum dimensionumque rationes et leges innumerabiles, quarum nullam corporis sensus impressit, quia nec ipsae coloratae sunt aut sonant aut olent aut gustatae aut contrectatae sunt. audivi sonos verborum, quibus significantur cum de his disseritur, sed illi alii, istae autem alia sunt. nam illi aliter graece, aliter latine sonant, istae vero nec graecae nec latinae sunt nec aliud eloquiorum genus. vidi lineas fabrorum vel etiam tenuissimas, sicut filum araneae, sed illae aliae sunt, non sunt imagines earum quas mihi nuntiavit carnis oculus. novit eas quisquis sine ulla cogitatione qualiscumque corporis intus agnovit eas. sensi etiam numeros omnibus corporis sensibus quos numeramus, sed illi alii sunt quibus numeramus, nec imagines istorum sunt et ideo valde sunt. rideat me ista dicentem qui non eos videt, et ego doleam ridentem me.</p>
<p>13. (20) Haec omnia memoria teneo et quomodo ea didicerim memoria teneo. multa etiam quae adversus haec falsissime disputantur audivi et memoria teneo. quae 




</p></section><notes><section class="footnotes"><ul><li class="note" id="note_LCL027_100_8"><a class="footnoteCrossrefLink" href="#target_note_LCL027_100_8" title="Click to highlight in text"><sup class="lineRef">8</sup>cogitur, cogitari <span class="italic">D O</span><sup>2</sup><span class="italic"> Maur. Kn√∂ll Skut. Ver.</span>: cogituri cogitari <span class="italic">S O</span><sup>1</sup>: cogitur cogitare <span class="italic">C A H V</span></a></li><script type="text/javascript">document.getElementById('note_LCL027_100_8').style.display = "none";</script></ul></section></notes></section>