<section class="div1 language" lang="la"><header><hgroup><h1>CONFESSIONS</h1></hgroup></header><section class="div2">
<p>Nec isto igitur genere volatili, quod verbo tuo produxerunt aquae, opus habet terra quam fundasti super aquas. immitte in eam verbum tuum per nuntios tuos, opera enim eorum narramus. sed tu es qui operaris in eis, et<a class="footnoteLink" href="#note_LCL027_384_30" id="target_note_LCL027_384_30"><sup>30</sup></a> operentur animam vivam. terra producit eam, quia terra causa est ut haec agant in ea, sicut mare fuit causa ut agerent reptilia animarum vivarum et volatilia sub firmamento caeli, quibus iam terra non indiget, quamvis piscem manducet levatum de profundo in ea mensa quam parasti in conspectu credentium; ideo enim de profundo levatus est, ut alat aridam.</p>
<p>Et aves marina progenies, sed tamen super terram multiplicantur. primarum enim vocum evangelizantium infidelitas hominum causa extitit, sed et fideles exhortantur et benedicuntur eis multipliciter de die in diem. at vero anima viva de terra sumit exordium, quia non prodest nisi iam fidelibus continere se ab amore huius saeculi, ut anima eorum tibi vivat, quae mortua erat in deliciis vivens, deliciis, domine, mortiferis, nam tu puri cordis vitales deliciae.</p>
<p>(30) Operentur ergo iam in terra ministri tui, non sicut in aquis infidelitatis annuntiando et loquendo per miracula et sacramenta et voces mysticas, ubi intenta fit<a class="footnoteLink" href="#note_LCL027_384_31" id="target_note_LCL027_384_31"><sup>31</sup></a> ignorantia mater admirationis in timore occultorum signorum 



</p></section><notes><section class="footnotes"><ul><li class="note" id="note_LCL027_384_30"><a class="footnoteCrossrefLink" href="#target_note_LCL027_384_30" title="Click to highlight in text"><sup class="lineRef">30</sup>et <span class="italic">S G O V Knöll</span>: ut <span class="italic">P Maur</span>: et ut <span class="italic">G</span><sup>2</sup></a></li><script type="text/javascript">document.getElementById('note_LCL027_384_30').style.display = "none";</script><li class="note" id="note_LCL027_384_31"><a class="footnoteCrossrefLink" href="#target_note_LCL027_384_31" title="Click to highlight in text"><sup class="lineRef">31</sup>fit <span class="italic">codd. Ver Knöll</span>: sit <span class="italic">G edd.</span></a></li><script type="text/javascript">document.getElementById('note_LCL027_384_31').style.display = "none";</script></ul></section></notes></section>