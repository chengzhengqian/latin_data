<section class="div1 language" lang="la"><header><hgroup><h1>CONFESSIONS</h1></hgroup></header>
<section class="div2">
<h2><span class="ac">LIBER IX</span></h2>
<p class="noindent">1. (1) O domine, ego servus tuus, ego servus tuus et filius ancillae tuae: dirupisti vincula mea, tibi sacrificabo hostiam laudis. laudet te cor meum et lingua mea, et omnia ossa mea dicant,<a class="footnoteLink" href="#note_LCL027_2_1" id="target_note_LCL027_2_1"><sup>1</sup></a> “domine, quis similis tibi?” dicant, et responde mihi et dic animae meae, “salus tua ego sum.” quis ego et qualis ego? quid non mali aut facta mea aut, si non facta, dicta mea aut, si non dicta, voluntas mea fuit? tu autem, domine, bonus et misericors, et dextera tua respiciens profunditatem mortis meae et a fundo cordis mei exhauriens abyssum corruptionis. et hoc erat totum, nolle quod volebam et velle quod volebas.</p>
<p>Sed ubi erat tam annoso tempore et de quo imo altoque secreto evocatum est in momento liberum arbitrium meum, quo subderem cervicem leni iugo tuo et umeros levi sarcinae tuae, Christe Iesu, adiutor meus et redemptor meus? quam suave mihi subito factum est carere suavitatibus nugarum, et quas amittere metus fuerat iam dimittere gaudium erat. eiciebas enim eas a me, vera tu et 



</p></section><notes><section class="footnotes"><ul><li class="note" id="note_LCL027_2_1"><a class="footnoteCrossrefLink" href="#target_note_LCL027_2_1" title="Click to highlight in text"><sup class="lineRef">1</sup>dicant <span class="italic">codd. Skut. Ver.</span>: dicent <span class="italic">S</span> <span class="italic">Knöll</span></a></li><script type="text/javascript">document.getElementById('note_LCL027_2_1').style.display = "none";</script></ul></section></notes></section>