<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
offenderit. et ea fiunt cum tu derelinqueris, fons vitae, qui es unus et verus creator et rector universitatis, et privata superbia diligitur in parte unum falsum.</p>
<p>Itaque pietate humili reditur in te, et purgas nos a consuetudine mala, et propitius es peccatis confitentium, et exaudis gemitus compeditorum, et solvis a vinculis quae nobis fecimus, si iam non erigamus adversus te cornua falsae libertatis, avaritia plus habendi et damno totum amittendi, amplius amando proprium nostrum quam te, omnium bonum.</p>
<p>9. (17) Sed inter flagitia et facinora et tam multas iniquitates sunt peccata proficientium, quae a bene iudicantibus et vituperantur ex regula perfectionis et laudantur spe frugis sicut herba segetis. et sunt quaedam similia vel flagitio vel facinori et non sunt peccata, quia nec te offendunt, dominum deum nostrum, nec sociale consortium, cum conciliantur aliqua in usum vitae, congrua et<a class="footnoteLink" href="#note_LCL026_122_13" id="target_note_LCL026_122_13"><sup>13</sup></a> tempori, et incertum est an libidine habendi, aut puniuntur corrigendi studio potestate ordinata, et incertum est an libidine nocendi. multa itaque facta quae hominibus improbanda viderentur testimonio tuo approbata sunt, et 





</p></section><notes><section class="footnotes"><ul><li class="note" id="note_LCL026_122_13"><a class="footnoteCrossrefLink" href="#target_note_LCL026_122_13" title="Click to highlight in text"><sup class="lineRef">13</sup>congrua et<span class="italic"> S Kn√∂ll Skut.</span>: congrua <span class="italic">G Pell.</span>: congruae <span class="italic">C D</span>: congruentem <span class="italic">O</span><sup>1</sup>: congrue <span class="italic">Ver.</span></a></li><script type="text/javascript">document.getElementById('note_LCL026_122_13').style.display = "none";</script></ul></section></notes></section>