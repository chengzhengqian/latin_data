<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
omnium, adsumunt eam in hymno tuo, non absumuntur<a class="footnoteLink" href="#note_LCL027_158_30" id="target_note_LCL027_158_30"><sup>30</sup></a> ab ea in somno suo: sic esse cupio. resisto seductionibus oculorum, ne implicentur pedes mei, quibus ingredior viam tuam, et erigo ad te invisibiles oculos, ut tu evellas de laqueo pedes meos. tu subinde evelles eos, nam inlaqueantur. tu non cessas evellere (ego autem crebro haereo in ubique sparsis insidiis) quoniam non dormies neque dormitabis, qui custodis Israhel.</p>
<p>(53) Quam innumerabilia variis artibus et opificiis, in vestibus, calciamentis, vasis et cuiuscemodi fabricationibus, picturis etiam diversisque figmentis atque his usum necessarium atque moderatum et piam significationem longe transgredientibus addiderunt homines ad inlecebras oculorum, foras sequentes quod faciunt, intus relinquentes a quo facti sunt et exterminantes quod facti sunt. at ego, deus meus et decus meum, etiam hinc tibi dico hymnum et sacrifico laudem sacrificatori<a class="footnoteLink" href="#note_LCL027_158_31" id="target_note_LCL027_158_31"><sup>31</sup></a> meo, quoniam pulchra traiecta per animas in manus artificiosas ab illa pulchritudine veniunt quae super animas est, cui suspirat anima mea die ac nocte. sed pulchritudinum exteriorum operatores et sectatores inde trahunt approbandi modum, 




</p></section><notes><section class="footnotes"><ul><li class="note" id="note_LCL027_158_30"><a class="footnoteCrossrefLink" href="#target_note_LCL027_158_30" title="Click to highlight in text"><sup class="lineRef">30</sup>absumuntur <span class="italic">G O Maur. Skut. Ver.</span>: adsumuntur <span class="italic">S C D Kn√∂ll</span></a></li><script type="text/javascript">document.getElementById('note_LCL027_158_30').style.display = "none";</script><li class="note" id="note_LCL027_158_31"><a class="footnoteCrossrefLink" href="#target_note_LCL027_158_31" title="Click to highlight in text"><sup class="lineRef">31</sup>sacrificatori <span class="italic">S E G Maur.</span>: sanctificatori <span class="italic">codd. Ver.</span></a></li><script type="text/javascript">document.getElementById('note_LCL027_158_31').style.display = "none";</script></ul></section></notes></section>