<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 in me tunc erat nesciente alio lumine illam inlustrandam esse, ut sit particeps veritatis, quia non est ipsa natura veritatis, quoniam tu inluminabis lucernam meam, domine. deus meus, inluminabis tenebras meas, et de plenitudine tua omnes nos accepimus. es enim tu lumen verum quod inluminat omnem hominem venientem in hunc mundum, quia in te non est transmutatio nec momenti obumbratio.</p>
<p>(26) Sed ego conabar ad te et repellebar abs te, ut saperem mortem, quoniam superbis resistis. quid autem superbius quam ut adsererem mira dementia me id esse naturaliter quod tu es? cum enim ego essem mutabilis et eo mihi manifestum esset, quod utique ideo sapiens esse cupiebam, ut ex deteriore melior fierem, malebam tamen etiam te opinari mutabilem quam me non hoc esse quod tu es.</p>
<p>Itaque repellebar et resistebas ventosae cervici meae, et imaginabar formas corporeas et caro carnem accusabam, et spiritus ambulans nondum<a class="footnoteLink" href="#note_LCL026_174_14" id="target_note_LCL026_174_14"><sup>14</sup></a> revertebar ad te et ambulando ambulabam in ea quae non sunt, neque in te neque in me neque in corpore, neque mihi creabantur a veritate tua, sed a mea vanitate fingebantur ex corpore. et dicebam parvulis fidelibus tuis, civibus meis, a quibus nesciens exulabam, dicebam illis garrulus et ineptus, “cur ergo errat anima quam fecit deus?” et mihi nolebam dici, “cur ergo errat deus?” et contendebam magis incommutabilem



</p></section><notes><section class="footnotes"><ul><li class="note" id="note_LCL026_174_14"><a class="footnoteCrossrefLink" href="#target_note_LCL026_174_14" title="Click to highlight in text"><sup class="lineRef">14</sup>nondum <span class="italic">codd. Maur. Ver.</span>: non <span class="italic">S Knöll Skut.</span></a></li><script type="text/javascript">document.getElementById('note_LCL026_174_14').style.display = "none";</script></ul></section></notes></section>