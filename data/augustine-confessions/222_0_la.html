<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
canerentur secundum morem orientalium partium, ne populus maeroris taedio contabesceret, institutum est: ex<a class="footnoteLink" href="#note_LCL027_30_20" id="target_note_LCL027_30_20"><sup>20</sup></a> illo in hodiernum retentum multis iam ac paene omnibus gregibus tuis et per cetera orbis imitantibus.</p>
<p>(16) Tunc memorato antistiti tuo per visum aperuisti quo loco laterent martyrum corpora Protasii et Gervasii, quae per tot annos incorrupta in thesauro secreti tui reconderas, unde opportune promeres ad cohercendam rabiem femineam sed regiam. cum enim propalata<a class="footnoteLink" href="#note_LCL027_30_21" id="target_note_LCL027_30_21"><sup>21</sup></a> et effossa digno cum honore transferrentur ad ambrosianam basilicam, non solum quos immundi vexabant spiritus confessis eisdem daemonibus sanabantur, verum etiam quidam plures annos caecus civis civitatique notissimus, cum populi tumultuante<a class="footnoteLink" href="#note_LCL027_30_22" id="target_note_LCL027_30_22"><sup>22</sup></a> laetitia causam quaesisset atque audisset, exilivit<a class="footnoteLink" href="#note_LCL027_30_23" id="target_note_LCL027_30_23"><sup>23</sup></a> eoque se ut duceret suum ducem rogavit, quo perductus impetravit admitti ut sudario tangeret feretrum pretiosae in conspectu tuo mortis sanctorum tuorum; quod ubi fecit atque admovit oculis, confestim aperti sunt. inde fama discurrens, inde laudes tuae ferventes, lucentes, inde illius inimicae animus etsi ad credendi sanitatem





</p></section><notes><section class="footnotes"><ul><li class="note" id="note_LCL027_30_20"><a class="footnoteCrossrefLink" href="#target_note_LCL027_30_20" title="Click to highlight in text"><sup class="lineRef">20</sup>ex (illo) <span class="italic">S O Knöll Skut. Ver.</span>: et ex <span class="italic">codd.</span> <span class="italic">Maur.</span></a></li><script type="text/javascript">document.getElementById('note_LCL027_30_20').style.display = "none";</script><li class="note" id="note_LCL027_30_21"><a class="footnoteCrossrefLink" href="#target_note_LCL027_30_21" title="Click to highlight in text"><sup class="lineRef">21</sup>propalata <span class="italic">O Maur. Ver.</span> prolata <span class="italic">codd.</span> <span class="italic">Knöll Skut.</span></a></li><script type="text/javascript">document.getElementById('note_LCL027_30_21').style.display = "none";</script><li class="note" id="note_LCL027_30_22"><a class="footnoteCrossrefLink" href="#target_note_LCL027_30_22" title="Click to highlight in text"><sup class="lineRef">22</sup>tumultuante <span class="italic">S D O</span> <span class="italic">Knöll Skut. Ver.</span>: tumultuantis <span class="italic">C G Maur. GM</span></a></li><script type="text/javascript">document.getElementById('note_LCL027_30_22').style.display = "none";</script><li class="note" id="note_LCL027_30_23"><a class="footnoteCrossrefLink" href="#target_note_LCL027_30_23" title="Click to highlight in text"><sup class="lineRef">23</sup>exilivit <span class="italic">codd. Maur.</span>: exiluit <span class="italic">S O Knöll Skut. Ver.</span></a></li><script type="text/javascript">document.getElementById('note_LCL027_30_23').style.display = "none";</script></ul></section></notes></section>