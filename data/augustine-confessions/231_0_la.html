<section class="div1 language" lang="la"><header><hgroup><h1>CONFESSIONS</h1></hgroup></header><section class="div2">
<p>Et dum loquimur et inhiamus illi, attingimus<a class="footnoteLink" href="#note_LCL027_48_34" id="target_note_LCL027_48_34"><sup>34</sup></a> eam modice toto ictu cordis. et suspiravimus et reliquimus ibi religatas primitias spiritus et remeavimus ad strepitum oris nostri, ubi verbum et incipitur et finitur. et quid simile verbo tuo, domino nostro, in se permanenti sine vetustate atque innovanti omnia?</p>
<p>(25) Dicebamus ergo, “si cui sileat tumultus carnis, sileant phantasiae terrae et aquarum et aeris, sileant et poli, et ipsa sibi anima sileat et transeat se non se cogitando, sileant somnia et imaginariae revelationes, omnis lingua et omne signum, et quidquid transeundo fit si cui sileat omnino (quoniam si quis audiat, dicunt haec omnia, ‘non ipsa nos fecimus, sed fecit nos qui manet in aeternum’), his dictis si iam taceant, quoniam erexerunt aurem in eum qui fecit ea, et loquatur ipse solus non per ea sed per se ipsum, ut audiamus verbum eius, non per linguam carnis neque per vocem angeli nec per sonitum nubis nec per aenigma similitudinis, sed ipsum quem in his amamus, ipsum sine his audiamus (sicut nunc extendimus nos et 





</p></section><notes><section class="footnotes"><ul><li class="note" id="note_LCL027_48_34"><a class="footnoteCrossrefLink" href="#target_note_LCL027_48_34" title="Click to highlight in text"><sup class="lineRef">34</sup>attingimus <span class="italic">S C D Knöll Skut. Ver.</span>: attigimus <span class="italic">G O P Maur.</span></a></li><script type="text/javascript">document.getElementById('note_LCL027_48_34').style.display = "none";</script></ul></section></notes></section>