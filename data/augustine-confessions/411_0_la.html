<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
ipsa quam dat qui impertitur haec necessaria, veluti est nummus, cibus, potus, vestimentum, tectum, adiutorium. fructus autem bona et recta voluntas datoris est. non enim ait magister bonus “qui susceperit prophetam” tantum, sed addidit “in nomine prophetae”; neque ait tantum “qui susceperit iustum,” sed addidit “in nomine iusti”; ita quippe ille mercedem prophetae, iste mercedem iusti accipiet. nec solum ait “qui calicem aquae frigidae potum dederit uni ex minimis meis,” sed addidit “tantum in nomine discipuli,” et sic adiunxit, “amen dico vobis, non perdet mercedem suam.” datum est suscipere prophetam, suscipere iustum, porrigere calicem aquae frigidae discipulo; fructus autem in nomine prophetae, in nomine iusti, in nomine discipuli hoc facere. fructu pascitur Helias a vidua sciente quod hominem dei pasceret et propter hoc pasceret; per corvum autem dato pascebatur. nec interior Helias sed exterior pascebatur, qui posset etiam talis cibi egestate corrumpi.</p>
<p>27. (42) Ideoque dicam quod verum est coram te, domine, cum homines idiotae atque infideles, quibus initiandis atque lucrandis necessaria sunt sacramenta initiorum et magnalia miraculorum, quae nomine piscium et cetorum significari credidimus,<a class="footnoteLink" href="#note_LCL027_408_37" id="target_note_LCL027_408_37"><sup>37</sup></a> suscipiunt corporaliter reficiendos




</p></section><notes><section class="footnotes"><ul><li class="note" id="note_LCL027_408_37"><a class="footnoteCrossrefLink" href="#target_note_LCL027_408_37" title="Click to highlight in text"><sup class="lineRef">37</sup>credidimus <span class="italic">G O C D Ver.</span>: credimus <span class="italic">S Maur. Knöll Skut.</span></a></li><script type="text/javascript">document.getElementById('note_LCL027_408_37').style.display = "none";</script></ul></section></notes></section>