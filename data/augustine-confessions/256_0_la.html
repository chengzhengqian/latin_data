<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
erant. ubi ergo aut quare, cum dicerentur, agnovi et dixi, “ita est, verum est,” nisi quia iam erant in memoria, sed tam remota et retrusa quasi in cavis abditioribus ut, nisi admonente aliquo eruerentur, ea fortasse cogitare non possem?</p>
<p>11. (18) Quocirca invenimus nihil esse aliud discere ista quorum non per sensus haurimus imagines, sed sine imaginibus, sicuti sunt, per se ipsa intus cernimus, nisi ea quae passim atque indisposite memoria continebat, cogitando quasi conligere atque animadvertendo curare, ut tamquam ad manum posita in ipsa memoria, ubi sparsa prius et neglecta latitabant, iam familiari intentioni<a class="footnoteLink" href="#note_LCL027_98_7" id="target_note_LCL027_98_7"><sup>7</sup></a> facile occurrant. et quam multa huius modi gestat memoria mea, quae iam inventa sunt et, sicut dixi, quasi ad manum posita, quae didicisse et nosse dicimur. quae si modestis temporum intervallis recolere desivero, ita rursus demerguntur et quasi in remotiora penetralia dilabuntur, ut denuo velut nova excogitanda sint indidem iterum (neque enim est alia regio eorum) et cogenda rursus, ut sciri possint, id est velut ex quadam dispersione conligenda, unde dictum est cogitare. nam cogo et cogito sic est, ut ago et agito, facio et factito. verum tamen sibi animus hoc verbum proprie



</p></section><notes><section class="footnotes"><ul><li class="note" id="note_LCL027_98_7"><a class="footnoteCrossrefLink" href="#target_note_LCL027_98_7" title="Click to highlight in text"><sup class="lineRef">7</sup>intentioni <span class="italic">codd. edd.</span>: intentione <span class="italic">S O</span><sup>1</sup></a></li><script type="text/javascript">document.getElementById('note_LCL027_98_7').style.display = "none";</script></ul></section></notes></section>