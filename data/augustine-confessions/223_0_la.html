<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 non applicatus, a persequendi tamen furore compressus est.</p>
<p>Gratias tibi, deus meus! unde et quo duxisti recordationem meam, ut haec etiam confiterer tibi, quae magna oblitus praeterieram? et tamen tunc, cum ita fragraret<a class="footnoteLink" href="#note_LCL027_32_24" id="target_note_LCL027_32_24"><sup>24</sup></a> odor unguentorum tuorum, non currebamus post te. ideo plus flebam inter cantica hymnorum tuorum, olim suspirans tibi et tandem respirans, quantum patet aura in domo faenea.</p>
<p>8. (17) Qui habitare facis unanimes in domo, consociasti nobis et Evodium iuvenem ex nostro municipio. qui cum agens in rebus militaret, prior nobis ad te conversus est et baptizatus et relicta militia saeculari accinctus in tua. simul eramus, simul habitaturi placito sancto. quaerebamus quisnam locus nos utilius haberet servientes tibi; pariter remeabamus in Africam.</p>
<p>Et cum apud Ostia Tiberina essemus, mater defuncta est. multa praetereo, quia multum festino: accipe confessiones meas et gratiarum actiones, deus meus, de rebus innumerabilibus etiam in silentio. sed non praeteribo quidquid mihi anima parturit de illa famula tua, quae me parturivit et carne, ut in hanc temporalem, et corde, ut in aeternam lucem nascerer. non eius sed tua dicam dona in 





</p></section><notes><section class="footnotes"><ul><li class="note" id="note_LCL027_32_24"><a class="footnoteCrossrefLink" href="#target_note_LCL027_32_24" title="Click to highlight in text"><sup class="lineRef">24</sup>fragraret <span class="italic">Maur. Kn√∂ll Skut.</span>: flagraret <span class="italic">codd. Ver.</span></a></li><script type="text/javascript">document.getElementById('note_LCL027_32_24').style.display = "none";</script></ul></section></notes></section>