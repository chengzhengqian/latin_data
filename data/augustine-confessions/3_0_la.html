<section class="div1 language" lang="la"><header><hgroup><h1>CONFESSIONS</h1></hgroup></header><section class="div2">
<p>3. (3) Capiunt ergone te caelum et terra, quoniam tu imples ea? an imples et restat, quoniam non te capiunt? et quo refundis quidquid impleto caelo et terra restat ex te? an non opus habes ut quoquam continearis, qui contines omnia, quoniam quae imples continendo imples? non enim vasa quae te plena sunt stabilem te faciunt, quia etsi frangantur non effunderis. et cum effunderis super nos, non tu iaces sed erigis nos, nec tu dissiparis sed conligis nos. sed quae imples omnia, te toto imples omnia. an quia non possunt te totum capere omnia, partem tui capiunt et eandem partem simul omnia capiunt? an singulas singula et maiores maiora, minores minora capiunt? ergo est aliqua pars tua maior, aliqua minor? an ubique totus es et res nulla te totum capit?</p>
<p>4. (4) Quid es<a class="footnoteLink" href="#note_LCL026_6_2" id="target_note_LCL026_6_2"><sup>2</sup></a> ergo, deus meus? quid, rogo, nisi dominus deus? quis enim dominus praeter dominum? aut quis deus praeter deum nostrum? summe, optime, potentissime, omnipotentissime, misericordissime et iustissime, secretissime et praesentissime, pulcherrime et fortissime, stabilis et incomprehensibilis, immutabilis mutans omnia, numquam novus numquam vetus, innovans omnia et in vetustatem perducens superbos et nesciunt. semper agens semper quietus, conligens et non egens, portans et implens 



</p></section><notes><section class="footnotes"><ul><li class="note" id="note_LCL026_6_2"><a class="footnoteCrossrefLink" href="#target_note_LCL026_6_2" title="Click to highlight in text"><sup class="lineRef">2</sup>es <span class="italic">codd.</span> <span class="italic">Maur. Ver.</span>: est <span class="italic">S Kn√∂ll Skut. GM</span></a></li><script type="text/javascript">document.getElementById('note_LCL026_6_2').style.display = "none";</script></ul></section></notes></section>