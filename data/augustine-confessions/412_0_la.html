<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 aut in aliquo usu praesentis vitae adiuvandos pueros tuos, cum id quare faciendum sit et quo pertineat<a class="footnoteLink" href="#note_LCL027_410_38" id="target_note_LCL027_410_38"><sup>38</sup></a> ignorent, nec illi istos pascunt nec isti ab illis pascuntur, quia nec illi haec sancta et recta voluntate operantur nec isti eorum datis, ubi fructum nondum vident, laetantur. inde quippe animus pascitur, unde laetatur. et ideo pisces et ceti non vescuntur escis quas non germinat nisi iam terra ab amaritudine marinorum fluctuum distincta atque discreta.</p>
<p>28. (43) Et vidisti, deus, omnia quae fecisti, et ecce bona valde, quia et nos videmus<a class="footnoteLink" href="#note_LCL027_410_39" id="target_note_LCL027_410_39"><sup>39</sup></a> ea, et ecce omnia bona valde. in singulis generibus operum tuorum, cum dixisses ut fierent, et facta essent, illud atque illud vidisti quia bonum est. septies numeravi scriptum esse te vidisse quia bonum est quod fecisti; et hoc octavum est quia vidisti omnia quae fecisti, et ecce non solum bona sed etiam valde bona tamquam simul omnia. nam singula tantum bona erant, simul autem omnia et bona et valde. hoc dicunt etiam quaeque pulchra corpora, quia longe multo pulchrius est corpus quod ex membris pulchris omnibus constat quam ipsa membra singula quorum ordinatissimo conventu completur universum, quamvis et illa etiam singillatim pulchra sunt.</p>
<p>29. (44) Et attendi, ut invenirem utrum septies vel octies videris quia bona sunt opera tua, cum tibi placuerunt,





</p></section><notes><section class="footnotes"><ul><li class="note" id="note_LCL027_410_38"><a class="footnoteCrossrefLink" href="#target_note_LCL027_410_38" title="Click to highlight in text"><sup class="lineRef">38</sup>pertineat <span class="italic">G Maur. Kn√∂ll Skut. Ver.</span>: pertineant <span class="italic">S O C D</span></a></li><script type="text/javascript">document.getElementById('note_LCL027_410_38').style.display = "none";</script><li class="note" id="note_LCL027_410_39"><a class="footnoteCrossrefLink" href="#target_note_LCL027_410_39" title="Click to highlight in text"><sup class="lineRef">39</sup>videmus <span class="italic">codd. edd.</span>: vidimus <span class="italic">P Maur.</span></a></li><script type="text/javascript">document.getElementById('note_LCL027_410_39').style.display = "none";</script></ul></section></notes></section>