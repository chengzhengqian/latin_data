<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
fructificaverunt qui quod ei deerat suppleverunt ex Macedonia. quomodo autem dolet quaedam ligna quae fructum ei debitum non dederunt, ubi ait, “in prima mea defensione nemo mihi adfuit, sed omnes me dereliquerunt: non illis imputetur.” esca<a class="footnoteLink" href="#note_LCL027_404_35" id="target_note_LCL027_404_35"><sup>35</sup></a> enim debetur eis qui ministrant doctrinam rationalem per intellegentias divinorum mysteriorum, et ita eis debetur tamquam hominibus. debetur autem eis (sicut animae vivae) praebentibus se ad imitandum in omni continentia. item debetur eis tamquam volatilibus propter benedictiones eorum, quae multiplicantur super terram, quoniam in omnem terram exiit sonus eorum.</p>
<p>26. (39) Pascuntur autem his escis qui laetantur eis, nec illi laetantur eis, quorum deus venter. neque enim et in illis qui praebent ista, ea quae dant fructus est, sed quo animo dant. itaque ille qui deo serviebat non suo ventri, video plane unde gaudeat, video et congratulor ei valde. acceperat enim a Philippensibus quae per Epaphroditum miserant; sed tamen unde gaudeat, video. unde autem gaudet, inde pascitur, quia in veritate loquens “gavisus sum,” inquit, “magnifice in domino, quia tandem aliquando repullulastis sapere pro me, in quo sapiebatis; taedium autem habuistis.” isti ergo diuturno taedio marcuerant et quasi exaruerant ab isto fructu boni operis, et gaudet eis, quia repullularunt, non sibi, quia eius indigentiae subvenerunt. ideo secutus ait, “non quod desit aliquid 

</p></section><notes><section class="footnotes"><ul><li class="note" id="note_LCL027_404_35"><a class="footnoteCrossrefLink" href="#target_note_LCL027_404_35" title="Click to highlight in text"><sup class="lineRef">35</sup>esca . . . debetur <span class="italic">Ver.</span> [OD: “Verheijen’s best moment”]: ista . . . debentur <span class="italic">codd.</span> <span class="italic">Maur. Knöll Skut.</span></a></li><script type="text/javascript">document.getElementById('note_LCL027_404_35').style.display = "none";</script></ul></section></notes></section>