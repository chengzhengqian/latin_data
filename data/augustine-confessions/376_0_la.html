<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent noindent">
obsequio meo, neque ut sic te colam quasi terram, ut sis incultus si non te colam, sed ut serviam tibi et colam te, ut de te mihi bene sit, a quo mihi est ut sim cui bene sit.</p>
<p>2. (2) Ex plenitudine quippe bonitatis tuae creatura tua substitit, ut bonum quod tibi nihil prodesset nec de te aequale tibi esset, tamen quia ex te fieri potuit, non deesset. quid enim te promeruit caelum et terra, quas fecisti in principio? dicant quid te promeruerunt spiritalis corporalisque natura, quas fecisti in sapientia tua, ut inde penderent etiam inchoata et informia quaeque in genere suo vel spiritali vel corporali, euntia in immoderationem et in longinquam dissimilitudinem tuam, spiritale informe praestantius quam si formatum corpus esset, corporale autem informe praestantius quam si omnino nihil esset, atque ita penderent in tuo verbo informia, nisi per idem verbum revocarentur ad unitatem tuam et formarentur et essent ab uno te summo bono universa bona valde.</p>
<p>Quid te promeruerant, ut essent saltem informia, quae neque hoc essent nisi ex te?</p>
<p>(3) Quid te promeruit materies corporalis, ut esset saltem invisibilis et incomposita, quia neque hoc esset nisi quia fecisti?<a class="footnoteLink" href="#note_LCL027_338_3" id="target_note_LCL027_338_3"><sup>3</sup></a> ideoque te, quia non erat, promereri ut esset 




</p></section><notes><section class="footnotes"><ul><li class="note" id="note_LCL027_338_3"><a class="footnoteCrossrefLink" href="#target_note_LCL027_338_3" title="Click to highlight in text"><sup class="lineRef">3</sup>fecisti <span class="italic">S O Kn√∂ll Skut. Ver.</span>: fecisti eam <span class="italic">codd. Maur.</span></a></li><script type="text/javascript">document.getElementById('note_LCL027_338_3').style.display = "none";</script></ul></section></notes></section>