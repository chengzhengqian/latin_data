<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 pietatis errarem? aut quid tantum oberat parvulis tuis longe tardius ingenium, cum a te longe non recederent, ut in nido ecclesiae tuae tuti plumescerent et alas caritatis alimento sanae fidei nutrirent?</p>
<p>O domine deus noster, in velamento alarum tuarum speremus, et protege nos et porta nos. tu portabis et parvulos et usque ad canos tu portabis, quoniam firmitas nostra quando tu es, tunc est firmitas, cum autem nostra est, infirmitas est. vivit apud te semper bonum nostrum, et quia inde aversi sumus, perversi sumus. revertamur iam, domine, ut non evertamur, quia vivit apud te sine ullo defectu bonum nostrum, quod tu ipse es, et non timemus<a class="footnoteLink" href="#note_LCL026_182_15" id="target_note_LCL026_182_15"><sup>15</sup></a> ne non sit quo redeamus, quia nos inde ruimus. nobis autem absentibus non ruit domus nostra, aeternitas tua.</p>
</section>
<notes><section class="footnotes"><ul><li class="note" id="note_LCL026_182_15"><a class="footnoteCrossrefLink" href="#target_note_LCL026_182_15" title="Click to highlight in text"><sup class="lineRef">15</sup>timemus <span class="italic">S Kn√∂ll Skut. Ver.</span>: timebimus <span class="italic">codd.</span></a></li><script type="text/javascript">document.getElementById('note_LCL026_182_15').style.display = "none";</script></ul></section></notes></section>