<section class="div1 language" lang="la"><header><hgroup><h1>CONFESSIONS</h1></hgroup></header><section class="div2">
<p>33. (48) Laudant te opera tua ut amemus te, et amamus te ut laudent te opera tua. habent initium et finem ex tempore, ortum et occasum, profectum et defectum, speciem et privationem. habent ergo consequentia mane et vesperam, partim latenter partim evidenter. de nihilo enim a te, non de te facta sunt, non de aliqua non tua vel quae antea fuerit, sed de concreata, id est simul a te creata materia, quia eius informitatem sine ulla temporis interpositione formasti. nam cum aliud sit caeli et terrae materies, aliud caeli et terrae species, materiem quidem de omnino nihilo, mundi autem speciem de informi materia, simul tamen utrumque fecisti, ut materiam forma nulla morae intercapedine sequeretur.</p>
<p>34. (49) Inspeximus etiam propter quorum figurationem ista vel tali ordine fieri vel tali ordine scribi voluisti, et vidimus quia bona sunt singula et omnia bona valde in verbo tuo, in unico tuo, caelum et terra,<a class="footnoteLink" href="#note_LCL027_420_43" id="target_note_LCL027_420_43"><sup>43</sup></a> caput et corpus ecclesiae, in praedestinatione ante omnia tempora sine mane et vespera. ubi autem coepisti praedestinata temporaliter exequi, ut occulta manifestares et incomposita nostra componeres (quoniam super nos erant peccata nostra et in profundum tenebrosum abieramus abs te, et spiritus 




</p></section><notes><section class="footnotes"><ul><li class="note" id="note_LCL027_420_43"><a class="footnoteCrossrefLink" href="#target_note_LCL027_420_43" title="Click to highlight in text"><sup class="lineRef">43</sup>terra <span class="italic">cj.</span> <span class="italic">OD</span>: terram <span class="italic">codd.</span> <span class="italic">edd.</span></a></li><script type="text/javascript">document.getElementById('note_LCL027_420_43').style.display = "none";</script></ul></section></notes></section>