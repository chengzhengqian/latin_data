<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
erat ad nos ipsos anima nostra, commemorati sumus tui, domine, de terra Iordanis et de monte aequali tibi sed parvo propter nos, et displicuerunt nobis tenebrae nostrae, et conversi sumus ad te, et facta est lux. et ecce fuimus aliquando tenebrae, nunc autem lux in domino.</p>
<p>13. (14) Et tamen adhuc per fidem, nondum per speciem: spe enim salvi facti sumus. spes autem quae videtur non est spes. adhuc abyssus abyssum invocat, sed iam in voce cataractarum tuarum. adhuc et ille qui dicit, “non potui vobis loqui quasi spiritalibus, sed quasi carnalibus,” etiam ipse nondum se arbitratur comprehendisse, et quae retro oblitus, in ea quae ante sunt extenditur et ingemescit gravatus, et sitit anima eius ad deum vivum, quemadmodum cervi ad fontes aquarum, et dicit, “quando veniam?” habitaculum suum, quod de caelo est, superindui cupiens, et vocat inferiorem abyssum dicens, “nolite conformari huic saeculo, sed reformamini in novitate mentis vestrae,” et, “nolite pueri effici mentibus, sed malitia parvuli estote, ut mentibus perfecti sitis,” et, “o stulti Galatae, quis vos fascinavit?”</p>
<p>Sed iam non in voce sua; in tua enim, qui misisti spiritum tuum de excelsis per eum qui ascendit in altum et aperuit cataractas donorum suorum, ut fluminis impetus laetificarent<a class="footnoteLink" href="#note_LCL027_358_15" id="target_note_LCL027_358_15"><sup>15</sup></a> civitatem tuam. illi enim suspirat sponsi 




</p></section><notes><section class="footnotes"><ul><li class="note" id="note_LCL027_358_15"><a class="footnoteCrossrefLink" href="#target_note_LCL027_358_15" title="Click to highlight in text"><sup class="lineRef">15</sup>laetificarent <span class="italic">codd. Knöll GM Ver</span>: laetificaret <span class="italic">G O</span><sup>2</sup><span class="italic"> P V Maur</span></a></li><script type="text/javascript">document.getElementById('note_LCL027_358_15').style.display = "none";</script></ul></section></notes></section>