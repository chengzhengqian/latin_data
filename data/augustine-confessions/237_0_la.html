<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
eram in lecto meo solus, recordatus sum veridicos versus Ambrosii tui. tu es enim,</p>
<blockquote><p><span class="line">Deus, creator omnium</span><span class="linebreak"></span>
<span class="line">polique rector vestiens</span><span class="linebreak"></span>
<span class="line">diem decoro lumine,</span><span class="linebreak"></span>
<span class="line">noctem sopora<a class="footnoteLink" href="#note_LCL027_60_40" id="target_note_LCL027_60_40"><sup>40</sup></a> gratia,</span><span class="linebreak"></span>
<span class="line">artus solutos ut quies</span><span class="linebreak"></span>
<span class="line">reddat laboris usui</span><span class="linebreak"></span>
<span class="line">mentesque fessas allevet</span><span class="linebreak"></span>
<span class="line">luctuque<a class="footnoteLink" href="#note_LCL027_60_41" id="target_note_LCL027_60_41"><sup>41</sup></a> solvat anxios.</span><span class="linebreak"></span></p></blockquote>
<p>(33) Atque inde paulatim reducebam in pristinum sensum ancillam tuam conversationemque eius piam in te et sancte in nos blandam atque morigeram, qua subito destitutus sum, et libuit flere in conspectu tuo de illa et pro illa, de me et pro me. et dimisi lacrimas quas continebam, ut effluerent quantum vellent, substernens eas cordi meo. et requievit in eis, quoniam ibi erant aures tuae, non cuiusquam hominis superbe interpretantis ploratum meum. et nunc, domine, confiteor tibi in litteris: legat qui volet, et interpretetur ut volet, et si peccatum invenerit, flevisse me matrem exigua parte horae, matrem oculis meis interim mortuam quae me multos annos fleverat ut oculis tuis viverem, non inrideat sed potius, si est grandi caritate, pro peccatis meis fleat ipse ad te, patrem omnium fratrum Christi tui.</p>
</section><notes><section class="footnotes"><ul><li class="note" id="note_LCL027_60_40"><a class="footnoteCrossrefLink" href="#target_note_LCL027_60_40" title="Click to highlight in text"><sup class="lineRef">40</sup>sopora <span class="italic">S O Knöll Skut. Ver.</span>: soporis <span class="italic">G</span></a></li><script type="text/javascript">document.getElementById('note_LCL027_60_40').style.display = "none";</script><li class="note" id="note_LCL027_60_41"><a class="footnoteCrossrefLink" href="#target_note_LCL027_60_41" title="Click to highlight in text"><sup class="lineRef">41</sup>luctuque <span class="italic">S G</span><sup>2</sup><span class="italic"> O Knöll Ver.</span>: luctusque <span class="italic">C D G</span><sup>1</sup><span class="italic"> Maur. Skut.</span></a></li><script type="text/javascript">document.getElementById('note_LCL027_60_41').style.display = "none";</script></ul></section></notes></section>