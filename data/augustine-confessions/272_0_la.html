<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
lateat aliquid non vult. contra illi redditur, ut ipse non lateat veritatem, ipsum autem veritas lateat. tamen etiam sic, dum miser est, veris mavult gaudere quam falsis. beatus ergo erit, si nulla interpellante molestia, de ipsa—per quam vera sunt omnia—sola veritate gaudebit.</p>
<p>24. (35) Ecce quantum spatiatus sum in memoria mea quaerens te, domine, et non te inveni extra eam. neque enim aliquid de te inveni quod non meminissem, ex quo didici te, nam ex quo didici te non sum oblitus tui. ubi enim inveni veritatem, ibi inveni deum meum, ipsam veritatem, quam ex quo didici non sum oblitus. itaque ex quo te didici, manes in memoria mea, et illic te invenio<a class="footnoteLink" href="#note_LCL027_130_19" id="target_note_LCL027_130_19"><sup>19</sup></a> cum reminiscor tui, et delector in te. hae sunt sanctae deliciae meae, quas donasti mihi misericordia tua, respiciens paupertatem meam.</p>
<p>25. (36) Sed ubi manes in memoria mea, domine, ubi illic manes? quale cubile fabricasti tibi? quale sanctuarium aedificasti tibi? tu dedisti hanc dignationem memoriae meae, ut maneas in ea, sed in qua eius parte maneas, hoc considero. transcendi enim partes eius quas habent et bestiae cum te recordarer, quia non ibi te inveniebam inter imagines rerum corporalium, et veni ad partes eius ubi commendavi affectiones animi mei, nec illic inveni te. et intravi ad ipsius animi mei sedem, quae illi est in memoria 



</p></section><notes><section class="footnotes"><ul><li class="note" id="note_LCL027_130_19"><a class="footnoteCrossrefLink" href="#target_note_LCL027_130_19" title="Click to highlight in text"><sup class="lineRef">19</sup>invenio <span class="italic">S Knöll</span>: inveni <span class="italic">codd.</span></a></li><script type="text/javascript">document.getElementById('note_LCL027_130_19').style.display = "none";</script></ul></section></notes></section>