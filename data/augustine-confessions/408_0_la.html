<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
modo enuntiatum legerimus. sic implentur aquae maris, quae non moventur nisi variis significationibus,<a class="footnoteLink" href="#note_LCL027_402_34" id="target_note_LCL027_402_34"><sup>34</sup></a> sic et fetibus humanis impletur et terra, cuius ariditas apparet in studio, et dominatur ei ratio.</p>
<p>25. (38) Volo etiam dicere, domine deus meus, quod me consequens tua scriptura commonet, et dicam nec verebor. vera enim dicam te mihi inspirante quod ex eis verbis voluisti ut dicerem. neque enim alio praeter te inspirante credo me verum dicere, cum tu sis veritas, omnis autem homo mendax, et ideo qui loquitur mendacium, de suo loquitur. ergo ut verum loquar, de tuo loquor.</p>
<p>Ecce dedisti nobis in escam omne faenum sativum seminans semen quod est super omnem terram, et omne lignum quod habet in se fructum seminis sativi. nec nobis solis sed et omnibus avibus caeli et bestiis terrae atque serpentibus; piscibus autem et cetis magnis non dedisti haec. dicebamus enim eis terrae fructibus significari et in allegoria figurari opera misericordiae, quae huius vitae necessitatibus exhibentur ex terra fructifera. talis terra erat pius Onesiphorus, cuius domui dedisti misericordiam, quia frequenter Paulum tuum refrigeravit et catenam eius non erubuit. hoc fecerunt et fratres et tali fruge 





</p></section><notes><section class="footnotes"><ul><li class="note" id="note_LCL027_402_34"><a class="footnoteCrossrefLink" href="#target_note_LCL027_402_34" title="Click to highlight in text"><sup class="lineRef">34</sup>significationibus <span class="italic">codd. edd.</span>: significatibus <span class="italic">S Kn√∂ll</span></a></li><script type="text/javascript">document.getElementById('note_LCL027_402_34').style.display = "none";</script></ul></section></notes></section>