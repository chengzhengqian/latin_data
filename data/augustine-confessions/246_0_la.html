<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
fuerim, sed quis iam sim et quis adhuc sim; sed neque me ipsum diiudico. sic itaque audiar.</p>
<p>5. (7) Tu enim, domine, diiudicas me, quia etsi nemo scit hominum quae sunt hominis, nisi spiritus hominis qui in ipso est, tamen est aliquid hominis quod nec ipse scit spiritus hominis qui in ipso est. tu autem, domine, scis eius omnia, quia fecisti eum. ego vero quamvis prae tuo conspectu me despiciam et aestimem me terram et cinerem, tamen aliquid de te scio quod de me nescio. et certe videmus nunc per speculum in aenigmate, nondum facie ad faciem. et ideo, quamdiu peregrinor abs te, mihi sum praesentior quam tibi et tamen te novi nullo modo posse violari; ego vero quibus temptationibus resistere valem quibusve non valeam, nescio. et spes est, quia fidelis es, qui nos non sinis temptari supra quam possumus ferre, sed facis cum temptatione etiam exitum, ut possimus sustinere. confitear ergo quid de me sciam, confitear et quid de me nesciam, quoniam et quod de me scio, te mihi lucente scio, et quod de me nescio, tamdiu nescio, donec<a class="footnoteLink" href="#note_LCL027_78_3" id="target_note_LCL027_78_3"><sup>3</sup></a> fiant tenebrae meae sicut meridies in vultu tuo.</p>
<p>6. (8) Non dubia sed certa conscientia, domine, amo te. percussisti cor meum verbo tuo, et amavi te. sed et caelum et terra et omnia quae in eis sunt, ecce undique mihi dicunt ut te amem, nec cessant dicere omnibus, ut sint inexcusabiles.



</p></section><notes><section class="footnotes"><ul><li class="note" id="note_LCL027_78_3"><a class="footnoteCrossrefLink" href="#target_note_LCL027_78_3" title="Click to highlight in text"><sup class="lineRef">3</sup>donec <span class="italic">codd. edd. </span>quam diu <span class="italic">S</span></a></li><script type="text/javascript">document.getElementById('note_LCL027_78_3').style.display = "none";</script></ul></section></notes></section>