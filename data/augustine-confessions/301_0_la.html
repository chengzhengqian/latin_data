<section class="div1 language" lang="la"><header><hgroup><h1>CONFESSIONS</h1></hgroup></header><section class="div2">
<p>(70) Conterritus peccatis meis et mole miseriae meae agitaveram corde meditatusque fueram fugam in solitudinem, sed prohibuisti me et confirmasti<a class="footnoteLink" href="#note_LCL027_188_41" id="target_note_LCL027_188_41"><sup>41</sup></a> me dicens, “ideo Christus pro omnibus mortuus est, ut qui vivunt iam non sibi vivant, sed ei qui pro ipsis mortuus est.” ecce, domine, iacto in te curam meam, ut vivam, et considerabo mirabilia de lege tua. tu scis imperitiam meam et infirmitatem meam: doce me et sana me. ille tuus unicus, in quo sunt omnes thesauri sapientiae et scientiae absconditi, redemit me sanguine suo. non calumnientur mihi superbi, quoniam cogito pretium meum, et manduco et bibo et erogo et pauper cupio saturari ex eo inter illos qui edunt et saturantur. et laudant<a class="footnoteLink" href="#note_LCL027_188_42" id="target_note_LCL027_188_42"><sup>42</sup></a> dominum qui requirunt eum.<a class="footnoteLink" href="#note_LCL027_188_43" id="target_note_LCL027_188_43"><sup>43</sup></a></p>
</section><notes><section class="footnotes"><ul><li class="note" id="note_LCL027_188_41"><a class="footnoteCrossrefLink" href="#target_note_LCL027_188_41" title="Click to highlight in text"><sup class="lineRef">41</sup>confirmasti <span class="italic">codd.</span> <span class="italic">Maur. Ver.</span>: confortasti <span class="italic">S Knöll Skut.</span></a></li><script type="text/javascript">document.getElementById('note_LCL027_188_41').style.display = "none";</script><li class="note" id="note_LCL027_188_42"><a class="footnoteCrossrefLink" href="#target_note_LCL027_188_42" title="Click to highlight in text"><sup class="lineRef">42</sup>laudant <span class="italic">codd.</span> <span class="italic">Maur. Ver.</span>: laudabunt <span class="italic">S Knöll Skut.</span></a></li><script type="text/javascript">document.getElementById('note_LCL027_188_42').style.display = "none";</script><li class="note" id="note_LCL027_188_43"><a class="footnoteCrossrefLink" href="#target_note_LCL027_188_43" title="Click to highlight in text"><sup class="lineRef">43</sup>eum <span class="italic">S C D G Knöll Skut. Ver.</span>: eum. amen. <span class="italic">O Maur.</span></a></li><script type="text/javascript">document.getElementById('note_LCL027_188_43').style.display = "none";</script></ul></section></notes></section>