<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 et lux in tenebris lucet, et tenebrae eam non comprehenderunt. et quia hominis anima, quamvis testimonium perhibeat de lumine, non est tamen ipsa lumen, sed verbum deus est<a class="footnoteLink" href="#note_LCL026_322_5" id="target_note_LCL026_322_5"><sup>5</sup></a> lumen verum, quod inluminat omnem hominem venientem in hunc mundum. et quia in hoc mundo erat, et mundus per eum factus est, et mundus eum non cognovit. quia vero in sua propria venit et sui eum non receperunt, quotquot autem receperunt eum, dedit eis potestatem filios dei fieri credentibus in nomine eius, non ibi legi.</p>
<p>(14) Item legi ibi quia verbum, deus, non ex carne, non ex sanguine non ex voluntate viri neque ex voluntate carnis, sed ex deo natus est; sed quia verbum caro factum est et habitavit in nobis, non ibi legi. indagavi quippe in illis litteris varie dictum et multis modis quod sit filius in forma patris, non rapinam arbitratus esse aequalis deo, quia naturaliter idipsum est, sed quia semet ipsum exinanivit formam servi accipiens, in similitudinem hominum factus et habitu inventus ut homo, humilavit se factus oboediens usque ad mortem, mortem autem crucis: propter quod deus eum exaltavit a mortuis et donavit ei nomen quod est super omne nomen, ut in nomine Iesu omne genu flectatur caelestium terrestrium et infernorum, et omnis lingua 


</p></section><notes><section class="footnotes"><ul><li class="note" id="note_LCL026_322_5"><a class="footnoteCrossrefLink" href="#target_note_LCL026_322_5" title="Click to highlight in text"><sup class="lineRef">5</sup>deus (est) <span class="italic">codd. Ver. Pell.</span>: deus ipse <span class="italic">S edd.</span>: dei deus <span class="italic">codd. Maur.</span></a></li><script type="text/javascript">document.getElementById('note_LCL026_322_5').style.display = "none";</script></ul></section></notes></section>