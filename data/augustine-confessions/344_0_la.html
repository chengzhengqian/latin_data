<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><blockquote><p>
<span class="line">audivi vocem tuam post me, ut redirem:</span><span class="linebreak"></span>
<span class="line">et vix audivi propter tumultus impacatorum.</span><span class="linebreak"></span>
<span class="line">et nunc ecce redeo aestuans et anhelans ad fontem tuum,</span><span class="linebreak"></span>
<span class="line">nemo me prohibeat: hunc bibam et hinc<a class="footnoteLink" href="#note_LCL027_274_5" id="target_note_LCL027_274_5"><sup>5</sup></a> vivam.</span><span class="linebreak"></span>
<span class="line">non ego vita mea sim: male vixi ex me.</span><span class="linebreak"></span>
<span class="line">mors mihi fui: in te revivesco.</span><span class="linebreak"></span>
<span class="line">tu me alloquere, tu mihi sermocinare:</span><span class="linebreak"></span>
<span class="line">credidi libris tuis, et verba eorum arcana valde.</span><span class="linebreak"></span></p></blockquote>
<p>11. (11) Iam dixisti mihi, domine, voce forti in aurem interiorem, quia tu aeternus es, solus habens immortalitatem, quoniam ex nulla specie motuve mutaris nec temporibus variatur voluntas tua, quia non est immortalis voluntas quae alia et alia est. hoc in conspectu tuo claret mihi et magis magisque clarescat, oro te, atque in ea manifestatione persistam sobrius sub alis tuis.</p>
<p>Item dixisti mihi, domine, voce forti in aurem interiorem, quod omnes naturas atque substantias quae non sunt quod tu es et tamen sunt, tu fecisti (et hoc solum a te non est, quod non est, motusque voluntatis a te, qui es, ad id quod minus est, quia talis motus delictum atque peccatum est), et quod nullius peccatum aut tibi nocet aut perturbat


</p></section><notes><section class="footnotes"><ul><li class="note" id="note_LCL027_274_5"><a class="footnoteCrossrefLink" href="#target_note_LCL027_274_5" title="Click to highlight in text"><sup class="lineRef">5</sup>hinc <span class="italic">G</span><sup>2</sup> <span class="italic">Maur.</span>: hunc <span class="italic">S G</span><sup>1</sup> <span class="italic">O Kn√∂ll Skut. Ver.</span>: tunc <span class="italic">C D</span></a></li><script type="text/javascript">document.getElementById('note_LCL027_274_5').style.display = "none";</script></ul></section></notes></section>