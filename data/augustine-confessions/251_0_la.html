<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
quaedam requiruntur diutius et tamquam de abstrusioribus quibusdam receptaculis eruuntur, quaedam catervatim se proruunt et, dum aliud petitur et quaeritur, prosiliunt in medium quasi dicentia, “ne forte nos sumus?” et abigo ea manu cordis a facie recordationis meae, donec enubiletur quod volo atque in conspectum prodeat ex abditis. alia faciliter atque imperturbata serie sicut poscuntur suggeruntur, et cedunt praecedentia consequentibus et cedendo conduntur, iterum cum voluero processura. quod totum fit cum aliquid narro memoriter.</p>
<p>(13) Ibi<a class="footnoteLink" href="#note_LCL027_88_5" id="target_note_LCL027_88_5"><sup>5</sup></a> sunt omnia distincte generatimque servata, quae suo quaeque aditu ingesta sunt, sicut lux atque omnes colores formaeque corporum per oculos, per aures autem omnia genera sonorum omnesque odores per aditum narium, omnes sapores per oris aditum, a sensu autem totius corporis, quid durum, quid molle, quid calidum frigidumve, lene aut asperum, grave seu leve sive extrinsecus sive intrinsecus corpori. haec omnia recipit recolenda cum opus est et retractanda grandis memoriae recessus et nescio qui secreti atque ineffabiles sinus eius: quae omnia suis quaeque foribus intrant ad eam et reponuntur in ea. nec ipsa tamen intrant, sed rerum sensarum imagines illic praesto sunt cogitationi reminiscenti eas. quae quomodo fabricatae sint, quis dicit, cum appareat quibus sensibus raptae sint interiusque reconditae? nam 


</p></section><notes><section class="footnotes"><ul><li class="note" id="note_LCL027_88_5"><a class="footnoteCrossrefLink" href="#target_note_LCL027_88_5" title="Click to highlight in text"><sup class="lineRef">5</sup>ibi <span class="italic">codd. edd.</span>:<span class="italic"> </span>ubi <span class="italic">S</span></a></li><script type="text/javascript">document.getElementById('note_LCL027_88_5').style.display = "none";</script></ul></section></notes></section>