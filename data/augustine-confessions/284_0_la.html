<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
et nunc ipsum cum moveor<a class="footnoteLink" href="#note_LCL027_154_28" id="target_note_LCL027_154_28"><sup>28</sup></a> non cantu sed rebus quae cantantur, cum liquida voce et convenientissima modulatione cantantur, magnam instituti huius utilitatem rursus agnosco.</p>
<p>Ita fluctuo inter periculum voluptatis et experimentum salubritatis magisque adducor, non quidem inretractabilem sententiam proferens, cantandi consuetudinem approbare in ecclesia, ut per oblectamenta aurium infirmior animus in affectum pietatis adsurgat. tamen cum mihi accidit ut me amplius cantus quam res quae canitur moveat, poenaliter me peccare confiteor et tunc mallem non audire cantantem. ecce ubi sum! flete mecum et pro me flete qui aliquid boni vobiscum intus agitis, unde facta procedunt. nam qui non agitis, non vos haec movent. tu autem, domine deus meus, exaudi: respice et vide et miserere et sana me, in cuius oculis mihi quaestio factus sum, et ipse est languor meus.</p>
<p>34. (51) Restat voluptas oculorum istorum carnis meae, de qua loquar<a class="footnoteLink" href="#note_LCL027_154_29" id="target_note_LCL027_154_29"><sup>29</sup></a> confessiones quas audiant aures templi tui, aures fraternae ac piae, ut concludamus temptationes concupiscentiae carnis quae me adhuc pulsant, ingemescentem et habitaculum meum, quod de caelo est, superindui cupientem. pulchras formas et varias, nitidos et amoenos colores amant oculi. non teneant haec animam meam; 




</p></section><notes><section class="footnotes"><ul><li class="note" id="note_LCL027_154_28"><a class="footnoteCrossrefLink" href="#target_note_LCL027_154_28" title="Click to highlight in text"><sup class="lineRef">28</sup>cum moveor <span class="italic">O Maur. Skut. Ver.</span>: quod moveor <span class="italic">S Knöll Vega</span>: commoveor <span class="italic">C D</span></a></li><script type="text/javascript">document.getElementById('note_LCL027_154_28').style.display = "none";</script><li class="note" id="note_LCL027_154_29"><a class="footnoteCrossrefLink" href="#target_note_LCL027_154_29" title="Click to highlight in text"><sup class="lineRef">29</sup>loquar <span class="italic">C D O Maur. Ver.</span>: loquor <span class="italic">S G Knöll Skut.</span></a></li><script type="text/javascript">document.getElementById('note_LCL027_154_29').style.display = "none";</script></ul></section></notes></section>