<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 vidisse credatur, per quem deus unus sacras litteras vera et diversa visuris multorum sensibus temperavit?”</p>
<p>Ego certe, quod intrepidus de meo corde pronuntio, si ad culmen auctoritatis aliquid scriberem, sic mallem scribere ut quod veri quisque de his rebus capere posset mea verba resonarent, quam ut unam veram sententiam ad hoc apertius ponerem, ut excluderem ceteras quarum falsitas me non posset offendere. nolo itaque, deus meus, tam praeceps esse ut hoc illum virum de te meruisse non credam. sensit ille omnino in his verbis atque cogitavit, cum ea scriberet, quidquid hic veri potuimus invenire et quidquid nos non potuimus aut nondum potuimus et tamen in eis inveniri potest.</p>
<p>32. (43) Postremo, domine, qui deus es et non caro et sanguis, si quid homo minus vidit, numquid et spiritum tuum bonum, qui deducet me in terram rectam,<a class="footnoteLink" href="#note_LCL027_332_25" id="target_note_LCL027_332_25"><sup>25</sup></a> latere potuit, quidquid eras in eis verbis tu ipse revelaturus legentibus posteris, etiamsi ille per quem dicta sunt unam fortassis ex multis veris sententiam cogitavit? quod si ita est, sit igitur illa quam cogitavit ceteris excelsior. nobis autem, domine, aut ipsam demonstra<a class="footnoteLink" href="#note_LCL027_332_26" id="target_note_LCL027_332_26"><sup>26</sup></a> aut quam placet alteram veram, ut sive nobis hoc quod etiam illi homini 



</p></section><notes><section class="footnotes"><ul><li class="note" id="note_LCL027_332_25"><a class="footnoteCrossrefLink" href="#target_note_LCL027_332_25" title="Click to highlight in text"><sup class="lineRef">25</sup>terram rectam <span class="italic">codd. edd.</span>: terra recta <span class="italic">S Knöll</span></a></li><script type="text/javascript">document.getElementById('note_LCL027_332_25').style.display = "none";</script><li class="note" id="note_LCL027_332_26"><a class="footnoteCrossrefLink" href="#target_note_LCL027_332_26" title="Click to highlight in text"><sup class="lineRef">26</sup>demonstra <span class="italic">C D G O</span><sup>2</sup><span class="italic"> Maur.</span>: demonstras <span class="italic">S O</span><sup>1 </sup><span class="italic">Knöll Skut. Ver.</span></a></li><script type="text/javascript">document.getElementById('note_LCL027_332_26').style.display = "none";</script></ul></section></notes></section>