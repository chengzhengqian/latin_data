<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
de tartaro libidinis, et tamen foedus atque inhonestus, elegans et urbanus esse gestiebam abundanti vanitate. rui etiam in amorem, quo cupiebam capi. deus meus, misericordia mea, quanto felle mihi suavitatem illam et quam bonus aspersisti, quia et amatus sum, et perveni occulte ad vinculum fruendi, et conligabar laetus aerumnosis nexibus, ut caederer virgis ferreis ardentibus zeli et suspicionum et timorum et irarum atque rixarum.</p>
<p>2. (2) Rapiebant me spectacula theatrica, plena imaginibus miseriarum mearum et fomitibus ignis mei. quid est quod ibi homo vult dolere cum spectat luctuosa et tragica, quae tamen pati ipse nollet? et tamen pati vult ex eis dolorem spectator et dolor ipse est voluptas eius. quid est nisi mirabilis<a class="footnoteLink" href="#note_LCL026_92_3" id="target_note_LCL026_92_3"><sup>3</sup></a> insania? nam eo magis eis movetur quisque, quo minus a talibus affectibus sanus est, quamquam, cum ipse patitur, miseria, cum aliis compatitur, misericordia dici solet. sed qualis tandem misericordia in rebus fictis et scenicis? non enim ad subveniendum provocatur auditor sed tantum ad dolendum invitatur, et actori<a class="footnoteLink" href="#note_LCL026_92_4" id="target_note_LCL026_92_4"><sup>4</sup></a> earum imaginum amplius favet cum amplius dolet. et si calamitates illae hominum, vel antiquae vel falsae, sic agantur ut qui spectat non doleat, abscedit inde fastidiens et reprehendens;





</p></section><notes><section class="footnotes"><ul><li class="note" id="note_LCL026_92_3"><a class="footnoteCrossrefLink" href="#target_note_LCL026_92_3" title="Click to highlight in text"><sup class="lineRef">3</sup>mirabilis <span class="italic">S codd.</span> <span class="italic">Skut. Ver.</span>: miserabilis <span class="italic">G Maur. Knöll Pel.</span></a></li><script type="text/javascript">document.getElementById('note_LCL026_92_3').style.display = "none";</script><li class="note" id="note_LCL026_92_4"><a class="footnoteCrossrefLink" href="#target_note_LCL026_92_4" title="Click to highlight in text"><sup class="lineRef">4</sup>actori <span class="italic">O Maur. Pell. Ver.</span>: auctori <span class="italic">S</span> <span class="italic">codd.</span> Knöll Skut.</a></li><script type="text/javascript">document.getElementById('note_LCL026_92_4').style.display = "none";</script></ul></section></notes></section>