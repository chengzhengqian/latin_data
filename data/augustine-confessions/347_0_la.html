<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
quam formam vel motionis vel stationis mutaretur, quo tempori subderetur, non haberet.</p>
<p>Sed hoc ut informe esset non reliquisti, quoniam fecisti ante omnem diem in principio caelum et terram, haec duo quae dicebam. “terra autem invisibilis erat et incomposita, et tenebrae super abyssum”: quibus verbis insinuatur informitas, ut gradatim excipiantur qui omnimodam speciei privationem nec tamen ad nihil perventionem cogitare non possunt,<a class="footnoteLink" href="#note_LCL027_280_7" id="target_note_LCL027_280_7"><sup>7</sup></a> unde fieret alterum caelum et terra visibilis atque composita et aqua speciosa et quidquid deinceps in constitutione huius mundi non sine diebus factum commemoratur, quia talia sunt ut in eis agantur vicissitudines temporum propter ordinatas commutationes motionum atque formarum.</p>
<p>13. (16) Hoc interim sentio, deus meus, cum audio loquentem scripturam tuam: “in principio fecit deus caelum et terram. terra autem erat invisibilis et incomposita, et tenebrae erant super abyssum,” neque commemorantem quoto die feceris haec. sic interim sentio propter illud caelum caeli, caelum intellectuale, ubi est intellectus nosse simul, non ex parte, non in aenigmate, non per speculum, sed ex toto, in manifestatione, facie ad faciem; non modo hoc, modo illud, sed quod dictum est nosse simul 



</p></section><notes><section class="footnotes"><ul><li class="note" id="note_LCL027_280_7"><a class="footnoteCrossrefLink" href="#target_note_LCL027_280_7" title="Click to highlight in text"><sup class="lineRef">7</sup>possunt <span class="italic">codd. edd.</span>:<span class="italic"> </span>posset <span class="italic">S</span>: possent <span class="italic">coniec. Knöll</span></a></li><script type="text/javascript">document.getElementById('note_LCL027_280_7').style.display = "none";</script></ul></section></notes></section>