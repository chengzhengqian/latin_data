<section class="div1 language" lang="la"><header><hgroup><h1>CONFESSIONS</h1></hgroup></header><section class="div2">
<p>Alii enim cum haec verba legunt vel audiunt, cogitant deum, quasi hominem aut quasi aliquam<a class="footnoteLink" href="#note_LCL027_320_17" id="target_note_LCL027_320_17"><sup>17</sup></a> molem<a class="footnoteLink" href="#note_LCL027_320_18" id="target_note_LCL027_320_18"><sup>18</sup></a> immensa<a class="footnoteLink" href="#note_LCL027_320_19" id="target_note_LCL027_320_19"><sup>19</sup></a> praeditam<a class="footnoteLink" href="#note_LCL027_320_20" id="target_note_LCL027_320_20"><sup>20</sup></a> potestate<a class="footnoteLink" href="#note_LCL027_320_21" id="target_note_LCL027_320_21"><sup>21</sup></a> novo quodam et repentino placito extra se ipsam tamquam locis distantibus, fecisse caelum et terram, duo magna corpora supra et infra, quibus omnia continerentur, et cum audiunt, “dixit deus: fiat illud, et factum est illud,” cogitant verba coepta et finita, sonantia temporibus atque transeuntia, post quorum transitum statim existere quod iussum est ut existeret, et si quid forte aliud hoc modo ex familiaritate carnis opinantur. in quibus adhuc parvulis animalibus, dum isto humillimo genere verborum tamquam materno sinu eorum gestatur infirmitas, salubriter aedificatur fides, qua certum habeant et teneant deum fecisse omnes naturas quas eorum sensus mirabili varietate circumspicit. quorum si quispiam quasi vilitatem dictorum aspernatus extra nutritorias cunas superba inbecillitate se extenderit, heu! cadet miser et, domine deus, miserere, ne implumem pullum conculcent qui transeunt viam, et mitte angelum tuum, qui eum reponat in nido, ut vivat donec volet.</p>
</section><notes><section class="footnotes"><ul><li class="note" id="note_LCL027_320_17"><a class="footnoteCrossrefLink" href="#target_note_LCL027_320_17" title="Click to highlight in text"><sup class="lineRef">17</sup>aliquam <span class="italic">S C D G Knöll Ver.</span>: aliqua <span class="italic">O A H</span></a></li><script type="text/javascript">document.getElementById('note_LCL027_320_17').style.display = "none";</script><li class="note" id="note_LCL027_320_18"><a class="footnoteCrossrefLink" href="#target_note_LCL027_320_18" title="Click to highlight in text"><sup class="lineRef">18</sup>molem <span class="italic">codd. edd.</span>: mole <span class="italic">S O</span></a></li><script type="text/javascript">document.getElementById('note_LCL027_320_18').style.display = "none";</script><li class="note" id="note_LCL027_320_19"><a class="footnoteCrossrefLink" href="#target_note_LCL027_320_19" title="Click to highlight in text"><sup class="lineRef">19</sup>immensa <span class="italic">S C D O</span>: immensam <span class="italic">codd. al.</span></a></li><script type="text/javascript">document.getElementById('note_LCL027_320_19').style.display = "none";</script><li class="note" id="note_LCL027_320_20"><a class="footnoteCrossrefLink" href="#target_note_LCL027_320_20" title="Click to highlight in text"><sup class="lineRef">20</sup>praeditam <span class="italic">S C D G</span>: praedita <span class="italic">O</span></a></li><script type="text/javascript">document.getElementById('note_LCL027_320_20').style.display = "none";</script><li class="note" id="note_LCL027_320_21"><a class="footnoteCrossrefLink" href="#target_note_LCL027_320_21" title="Click to highlight in text"><sup class="lineRef">21</sup>potestate <span class="italic">codd.</span>: potestatem <span class="italic">S D</span><sup>2</sup><span class="italic"> G O Knöll GM Ver.</span></a></li><script type="text/javascript">document.getElementById('note_LCL027_320_21').style.display = "none";</script></ul></section></notes></section>