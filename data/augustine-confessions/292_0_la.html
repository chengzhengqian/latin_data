<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
secum habeat, non ad concordiam caritatis sed ad consortium supplicii, qui statuit sedem suam ponere in aquilone, ut te perversa et distorta via imitanti tenebrosi frigidique servirent.</p>
<p>Nos autem, domine, pusillus grex tuus ecce sumus, tu nos posside. praetende alas tuas, et fugiamus sub eas. gloria nostra tu esto; propter te amemur et verbum tuum timeatur<a class="footnoteLink" href="#note_LCL027_170_34" id="target_note_LCL027_170_34"><sup>34</sup></a> in nobis. qui laudari vult ab hominibus vituperante te, non defendetur ab hominibus iudicante te nec eripietur damnante te. cum autem non peccator laudatur in desideriis animae suae, nec qui iniqua gerit benedicitur,<a class="footnoteLink" href="#note_LCL027_170_35" id="target_note_LCL027_170_35"><sup>35</sup></a> sed laudatur homo propter aliquod donum quod dedisti ei, at ille plus gaudet sibi laudari se quam ipsum donum habere unde laudatur, etiam iste te vituperante laudatur, et melior iam ille qui laudavit quam iste qui laudatus est. illi enim placuit in homine donum dei, huic amplius placuit donum hominis quam dei.</p>
<p>37. (60) Temptamur his temptationibus cotidie, domine, sine cessatione temptamur. cotidiana fornax nostra est humana lingua. imperas nobis et in hoc genere continentiam: da quod iubes et iube quod vis. tu nosti de hac 





</p></section><notes><section class="footnotes"><ul><li class="note" id="note_LCL027_170_34"><a class="footnoteCrossrefLink" href="#target_note_LCL027_170_34" title="Click to highlight in text"><sup class="lineRef">34</sup>verbum tuum timeatur <span class="italic">codd. edd.</span>: timeamur<span class="italic"> S</span></a></li><script type="text/javascript">document.getElementById('note_LCL027_170_34').style.display = "none";</script><li class="note" id="note_LCL027_170_35"><a class="footnoteCrossrefLink" href="#target_note_LCL027_170_35" title="Click to highlight in text"><sup class="lineRef">35</sup>benedicitur <span class="italic">codd. Maur. Kn√∂ll Skut.</span>: benedicetur <span class="italic">O S Ver. OD</span></a></li><script type="text/javascript">document.getElementById('note_LCL027_170_35').style.display = "none";</script></ul></section></notes></section>