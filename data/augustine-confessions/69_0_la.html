<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
deterius contingat.” quam totam illi salubritatem interficere conantur cum dicunt, “de caelo tibi est inevitabilis causa peccandi” et “Venus hoc fecit aut Saturnus aut Mars,” scilicet ut homo sine culpa sit, caro et sanguis et superba putredo, culpandus sit autem caeli ac siderum creator et ordinator. et quis est hic nisi deus noster, suavitas et origo iustitiae, qui reddes unicuique secundum opera eius et cor contritum et humilatum non spernis?</p>
<p>(5) Erat eo tempore vir sagax, medicinae artis peritissimus atque in ea nobilissimus, qui proconsul<a class="footnoteLink" href="#note_LCL026_138_2" id="target_note_LCL026_138_2"><sup>2</sup></a> manu sua coronam illam agonisticam imposuerat non sano capiti meo, sed non ut medicus. nam illius morbi tu sanator, qui resistis superbis, humilibus autem das gratiam. numquid tamen etiam per illum senem defuisti mihi aut destitisti mederi animae meae? quia enim factus ei eram familiarior et eius sermonibus (erant enim sine verborum cultu vivacitate sententiarum iucundi et graves) adsiduus et fixus inhaerebam, ubi cognovit ex conloquio meo libris genethliacorum esse me deditum, benigne ac paterne monuit ut eos abicerem neque curam et operam rebus utilibus necessariam illi vanitati frustra impenderem, dicens ita se illa didicisse ut eius professionem primis annis aetatis suae deferre voluisset qua vitam degeret et, si Hippocraten 




</p></section><notes><section class="footnotes"><ul><li class="note" id="note_LCL026_138_2"><a class="footnoteCrossrefLink" href="#target_note_LCL026_138_2" title="Click to highlight in text"><sup class="lineRef">2</sup>proconsul <span class="italic">S Knöll Skut.</span>: proconsule <span class="italic">codd</span>: pro consule <span class="italic">Ver.</span></a></li><script type="text/javascript">document.getElementById('note_LCL026_138_2').style.display = "none";</script></ul></section></notes></section>