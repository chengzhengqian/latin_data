<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
beatus est, et sunt qui spe beati sunt. inferiore modo isti habent eam quam illi qui iam re ipsa beati sunt, sed tamen meliores quam illi qui nec re nec spe beati sunt. qui tamen etiam ipsi, nisi aliquo modo haberent eam, non ita vellent beati esse: quod eos velle certissimum est. nescio quomodo noverunt eam ideoque habent eam in nescio qua notitia, de qua satago, utrum in memoria sit, quia, si ibi est, iam beati fuimus aliquando, utrum singillatim omnes, an in illo homine qui primus peccavit, in quo et omnes mortui sumus et de quo omnes cum miseria nati sumus, non quaero nunc, sed quaero utrum in memoria sit beata vita. neque enim amaremus eam nisi nossemus. audimus<a class="footnoteLink" href="#note_LCL027_120_15" id="target_note_LCL027_120_15"><sup>15</sup></a> nomen hoc et omnes rem ipsam nos appetere fatemur; non enim sono<a class="footnoteLink" href="#note_LCL027_120_16" id="target_note_LCL027_120_16"><sup>16</sup></a> delectamur. nam hoc cum latine audit graecus, non delectatur, quia ignorat quid dictum sit; nos autem delectamur, sicut etiam ille si graece hoc audierit, quoniam res ipsa nec graeca nec latina est, cui adipiscendae graeci latinique inhiant ceterarumque linguarum homines. nota est igitur omnibus, qui una voce si interrogari possent utrum beati esse vellent, sine ulla dubitatione velle responderent. quod non fieret, nisi res ipsa, cuius hoc nomen est, eorum memoria teneretur.</p>
</section><notes><section class="footnotes"><ul><li class="note" id="note_LCL027_120_15"><a class="footnoteCrossrefLink" href="#target_note_LCL027_120_15" title="Click to highlight in text"><sup class="lineRef">15</sup>audimus <span class="italic">codd. Maur. Ver.</span>: audivimus <span class="italic">S G V Knöll Skut.</span></a></li><script type="text/javascript">document.getElementById('note_LCL027_120_15').style.display = "none";</script><li class="note" id="note_LCL027_120_16"><a class="footnoteCrossrefLink" href="#target_note_LCL027_120_16" title="Click to highlight in text"><sup class="lineRef">16</sup>sono <span class="italic">codd.</span> <span class="italic">Maur. Skut. Ver.</span>: solo <span class="italic">S</span>: solo sono <span class="italic">Knöll</span></a></li><script type="text/javascript">document.getElementById('note_LCL027_120_16').style.display = "none";</script></ul></section></notes></section>