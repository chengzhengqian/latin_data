<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
ceti grandes et voces nuntiorum tuorum volantes super terram iuxta firmamentum libri tui, praeposito illo sibi ad auctoritatem, sub quo volitarent quocumque irent. neque enim sunt loquellae neque sermones quorum non audiantur voces eorum, quando in omnem terram exiit sonus eorum et in fines orbis terrae verba eorum, quoniam tu, domine, benedicendo multiplicasti haec.</p>
<p>(27) Numquid mentior aut mixtione misceo neque distinguo lucidas cognitiones harum rerum in firmamento caeli et opera corporalia in undoso mari et sub firmamento caeli? quarum enim rerum notitiae sunt solidae et terminatae sine incrementis generationum tamquam lumina sapientiae et scientiae, earundem rerum sunt operationes corporales multae ac variae, et aliud ex alio crescendo multiplicantur in benedictione tua, deus, qui consolatus es fastidia sensuum mortalium, ut in cognitione animi res una multis modis per corporis motiones figuretur atque dicatur. aquae produxerunt haec, sed in verbo tuo. necessitates alienatorum ab aeternitate veritatis tuae populorum produxerunt haec, sed in evangelio tuo, quoniam ipsae aquae ista eiecerunt, quarum amarus languor fuit causa ut in tuo verbo ista procederent.<a class="footnoteLink" href="#note_LCL027_380_28" id="target_note_LCL027_380_28"><sup>28</sup></a></p>
</section><notes><section class="footnotes"><ul><li class="note" id="note_LCL027_380_28"><a class="footnoteCrossrefLink" href="#target_note_LCL027_380_28" title="Click to highlight in text"><sup class="lineRef">28</sup>procederent <span class="italic">S codd. Maur. Kn√∂ll Skut.</span>: producerent <span class="italic">O</span><sup>1</sup><span class="italic"> Ver.</span></a></li><script type="text/javascript">document.getElementById('note_LCL027_380_28').style.display = "none";</script></ul></section></notes></section>