<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
dominus, “ut fiant luminaria in firmamento caeli, et luceant super terram.” quaerebat dives ille a magistro bono quid faceret ut vitam aeternam consequeretur; dicat ei magister bonus, quem putabat hominem et nihil amplius (bonus est autem, quia deus est), dicat ei ut, si vult venire ad vitam, servet mandata, separet a se amaritudinem malitiae atque nequitiae, non occidat, non moechetur, non furetur, non falsum testimonium dicat, ut appareat arida et germinet honorem matris et patris et dilectionem proximi. “feci,” inquit, “haec omnia.” unde ergo tantae spinae, si terra fructifera est? vade, extirpa silvosa dumeta avaritiae, vende quae possides et implere frugibus dando pauperibus, et habebis thesaurum in caelis, et sequere dominum si vis esse perfectus, eis sociatus inter quos loquitur sapientiam ille qui novit quid distribuat diei et nocti, ut noris et tu, ut fiant et tibi luminaria in firmamento caeli. quod non fiet, nisi fuerit illic cor tuum; quod item non fiet, nisi fuerit illi thesaurus tuus, sicut audisti a magistro bono. sed contristata est terra sterilis, et spinae offocaverunt<a class="footnoteLink" href="#note_LCL027_376_26" id="target_note_LCL027_376_26"><sup>26</sup></a> verbum.</p>
<p>(25) Vos autem genus electum, infirma<a class="footnoteLink" href="#note_LCL027_376_27" id="target_note_LCL027_376_27"><sup>27</sup></a> mundi, qui dimisistis omnia ut sequeremini dominum: ite post eum et confundite fortia, ite post eum, speciosi pedes, et lucete 




</p></section><notes><section class="footnotes"><ul><li class="note" id="note_LCL027_376_26"><a class="footnoteCrossrefLink" href="#target_note_LCL027_376_26" title="Click to highlight in text"><sup class="lineRef">26</sup>offocaverunt <span class="italic">C D O Maur. Ver.</span>: suffocaverunt <span class="italic">S G P Knöll Skut. (V<sup>g</sup>)</span></a></li><script type="text/javascript">document.getElementById('note_LCL027_376_26').style.display = "none";</script><li class="note" id="note_LCL027_376_27"><a class="footnoteCrossrefLink" href="#target_note_LCL027_376_27" title="Click to highlight in text"><sup class="lineRef">27</sup>infirma <span class="italic">codd. edd.</span>: in firmamento <span class="italic">S Knöll</span></a></li><script type="text/javascript">document.getElementById('note_LCL027_376_27').style.display = "none";</script></ul></section></notes></section>