<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 verbis et ea ipsa quae illi solent dicere multo suavius garrientem. sed quid ad meam sitim pretiosorum poculorum decentissimus ministrator? iam rebus talibus satiatae erant aures meae, nec ideo mihi meliora videbantur quia melius dicebantur, nec ideo vera quia diserta, nec ideo sapiens anima quia vultus congruus et decorum eloquium. illi autem qui eum mihi promittebant non boni rerum existimatores erant, et ideo illis videbatur prudens et sapiens, quia delectabat eos loquens.</p>
<p>Sensi autem aliud genus hominum etiam veritatem habere suspectam et ei nolle adquiescere, si compto atque uberi sermone promeretur. me autem iam docueras,<a class="footnoteLink" href="#note_LCL026_200_3" id="target_note_LCL026_200_3"><sup>3</sup></a> deus meus, miris et occultis modis (et propterea credo quod tu me docueris, quoniam verum est, nec quisquam praeter te alius doctor est veri, ubicumque et undecumque claruerit), iam ergo abs te didiceram nec eo debere videri aliquid verum dici, quia eloquenter dicitur, nec eo falsum, quia incomposite sonant signa labiorum; rursus nec ideo verum, quia impolite enuntiatur, nec ideo falsum, quia splendidus sermo est, sed perinde esse sapientiam et stultitiam sicut sunt cibi utiles et inutiles, verbis autem ornatis et inornatis sicut vasis urbanis et rusticanis utrosque cibos posse ministrari.</p>
<p>(11) Igitur aviditas mea, qua illum tanto tempore expectaveram



</p></section><notes><section class="footnotes"><ul><li class="note" id="note_LCL026_200_3"><a class="footnoteCrossrefLink" href="#target_note_LCL026_200_3" title="Click to highlight in text"><sup class="lineRef">3</sup>docueras <span class="italic">codd.</span> <span class="italic">Kn√∂ll</span>: docuerat <span class="italic">S Skut. Ver.</span></a></li><script type="text/javascript">document.getElementById('note_LCL026_200_3').style.display = "none";</script></ul></section></notes></section>