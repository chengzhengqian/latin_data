<section class="div1 language" lang="la"><header><hgroup><h1>CONFESSIONS</h1></hgroup></header><section class="div2">
<p>11. (12) Trinitatem omnipotentem quis intelleget? et quis non loquitur eam, si tamen eam? rara anima quae, cum<a class="footnoteLink" href="#note_LCL027_354_11" id="target_note_LCL027_354_11"><sup>11</sup></a> de illa loquitur, scit quod loquitur. et contendunt et dimicant, et nemo sine pace videt istam visionem. vellem ut haec tria cogitarent homines in se ipsis: longe aliud sunt ista tria quam illa trinitas, sed dico ubi se exerceant et probent et sentiant quam longe sunt. dico autem haec tria: esse, nosse, velle. sum enim et scio et volo. sum sciens et volens, et scio esse me et velle,<a class="footnoteLink" href="#note_LCL027_354_12" id="target_note_LCL027_354_12"><sup>12</sup></a> et volo esse et scire. in his igitur tribus quam sit inseparabilis vita et una vita et una mens et una essentia, quam denique inseparabilis distinctio et tamen distinctio, videat qui potest. certe coram se est; attendat in se et videat et dicat mihi. sed cum invenerit in his aliquid et dixerit, non iam se putet invenisse illud quod supra ista est incommutabile, quod est incommutabiliter et scit incommutabiliter et vult incommutabiliter.</p>
<p>Et utrum propter tria haec et ibi trinitas, an in singulis haec tria, ut terna singulorum sint, an utrumque miris 





</p></section><notes><section class="footnotes"><ul><li class="note" id="note_LCL027_354_11"><a class="footnoteCrossrefLink" href="#target_note_LCL027_354_11" title="Click to highlight in text"><sup class="lineRef">11</sup>quae cum <span class="italic">O Maur. Ver.</span>: quaecumque <span class="italic">S G Kn√∂ll Skut.</span></a></li><script type="text/javascript">document.getElementById('note_LCL027_354_11').style.display = "none";</script><li class="note" id="note_LCL027_354_12"><a class="footnoteCrossrefLink" href="#target_note_LCL027_354_12" title="Click to highlight in text"><sup class="lineRef">12</sup>velle <span class="italic">codd. edd.</span>: ut sim <span class="italic">add.</span> <span class="italic">C D G P</span></a></li><script type="text/javascript">document.getElementById('note_LCL027_354_12').style.display = "none";</script></ul></section></notes></section>