<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 et in tua visione non inveni tempora per quae intellegerem quod totiens videris quae fecisti, et dixi, “o domine, nonne ista scriptura tua vera est, quoniam tu verax et veritas edidisti eam? cur ergo tu mihi dicis non esse in tua visione tempora, et ista<a class="footnoteLink" href="#note_LCL027_412_40" id="target_note_LCL027_412_40"><sup>40</sup></a> scriptura tua mihi dicit per singulos dies ea quae fecisti te vidisse quia bona sunt, et cum ea numerarem, inveni quotiens?”</p>
<p>Ad haec tu dicis mihi, quoniam tu es deus meus et dicis voce forti in aure interiore servo tuo, perrumpens meam surditatem et clamans: “o homo, nempe quod scriptura mea dicit, ego dico. et tamen illa temporaliter dicit, verbo autem meo tempus non accedit, quia aequali mecum aeternitate consistit. sic ea quae vos per spiritum meum videtis ego video, sicut ea quae vos per spiritum meum dicitis ego dico. atque ita cum vos temporaliter ea videatis, non ego temporaliter video, quemadmodum, cum vos temporaliter ea dicatis, non ego temporaliter dico.”</p>
<p>30. (45) Et audivi, domine deus meus, et elinxi stillam dulcedinis ex tua veritate, et intellexi quoniam sunt quidam quibus displicent opera tua, et multa eorum dicunt te fecisse necessitate compulsum, sicut fabricas caelorum et compositiones siderum, et hoc non de tuo, sed iam fuisse alibi creata et aliunde, quae tu contraheres et compaginares atque contexeres, cum de hostibus victis mundana moenia molireris, ut ea constructione devincti<a class="footnoteLink" href="#note_LCL027_412_41" id="target_note_LCL027_412_41"><sup>41</sup></a> adversus






</p></section><notes><section class="footnotes"><ul><li class="note" id="note_LCL027_412_40"><a class="footnoteCrossrefLink" href="#target_note_LCL027_412_40" title="Click to highlight in text"><sup class="lineRef">40</sup>ista <span class="italic">codd. edd.</span>: ita <span class="italic">S Knöll</span></a></li><script type="text/javascript">document.getElementById('note_LCL027_412_40').style.display = "none";</script><li class="note" id="note_LCL027_412_41"><a class="footnoteCrossrefLink" href="#target_note_LCL027_412_41" title="Click to highlight in text"><sup class="lineRef">41</sup>devincti <span class="italic">S P Knöll Skut.</span>: devicti <span class="italic">codd. Ver.</span></a></li><script type="text/javascript">document.getElementById('note_LCL027_412_41').style.display = "none";</script></ul></section></notes></section>