<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
faceret, iste discederet. hoc solo autem paene iam inlectus erat studio litterario, ut pretiis praetorianis codices sibi conficiendos curaret, sed consulta iustitia deliberationem in melius vertit, utiliorem iudicans aequitatem qua prohibebatur quam potestatem qua sinebatur. parvum est hoc, sed qui in parvo fidelis est et in magno fidelis est, nec ullo modo erit inane quod tuae veritatis ore processit: “si in iniusto mammona fideles non fuistis, verum<a class="footnoteLink" href="#note_LCL026_272_11" id="target_note_LCL026_272_11"><sup>11</sup></a> quis dabit vobis? et si in alieno fideles non fuistis, vestrum<a class="footnoteLink" href="#note_LCL026_272_12" id="target_note_LCL026_272_12"><sup>12</sup></a> quis dabit vobis?” talis ille tunc inhaerebat mihi mecumque nutabat in consilio, quisnam esset tenendus vitae modus.</p>
<p>(17) Nebridius etiam, qui relicta patria vicina Carthagini atque ipsa Carthagine, ubi frequentissimus erat, relicto paterno rure optimo, relicta domo et non secutura matre, nullam ob aliam causam Mediolanium venerat, nisi ut mecum viveret in flagrantissimo studio veritatis atque sapientiae, pariter suspirabat pariterque fluctuabat, beatae vitae inquisitor ardens et quaestionum difficillimarum scrutator acerrimus. et erant ora trium egentium et inopiam suam sibimet invicem anhelantium et ad te expectantium,





</p></section><notes><section class="footnotes"><ul><li class="note" id="note_LCL026_272_11"><a class="footnoteCrossrefLink" href="#target_note_LCL026_272_11" title="Click to highlight in text"><sup class="lineRef">11</sup>verum <span class="italic">S codd. Knöll Skut. Ver.</span>: quod verum est <span class="italic">P Maur.</span></a></li><script type="text/javascript">document.getElementById('note_LCL026_272_11').style.display = "none";</script><li class="note" id="note_LCL026_272_12"><a class="footnoteCrossrefLink" href="#target_note_LCL026_272_12" title="Click to highlight in text"><sup class="lineRef">12</sup>vestrum <span class="italic">S codd. Knöll Skut. Ver.</span>: quod vestrum est <span class="italic">P Maur.</span></a></li><script type="text/javascript">document.getElementById('note_LCL026_272_12').style.display = "none";</script></ul></section></notes></section>