<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 tui, miserere mei secundum magnam misericordiam tuam propter nomen tuum et nequaquam deserens coepta tua consumma imperfecta mea.</p>
<p>4. (6) Hic est fructus confessionum mearum, non qualis fuerim sed qualis sim, ut hoc confitear non tantum coram te secreta exultatione cum tremore et secreto maerore cum spe, sed etiam in auribus credentium filiorum hominum, sociorum gaudii mei et consortium mortalitatis meae, civium meorum et mecum peregrinorum, praecedentium et consequentium et comitum vitae<a class="footnoteLink" href="#note_LCL027_76_2" id="target_note_LCL027_76_2"><sup>2</sup></a> meae. hi sunt servi tui, fratres mei, quos filios tuos esse voluisti dominos meos, quibus iussisti ut serviam, si volo tecum de te vivere.</p>
<p>Et hoc mihi verbum tuum parum erat si loquendo praeciperet, nisi et faciendo praeiret. et ego id ago factis et dictis, id ago sub alis tuis nimis cum ingenti periculo, nisi quia sub alis tuis tibi subdita est anima mea et infirmitas mea tibi nota est. parvulus sum, sed vivit semper pater meus et idoneus est mihi tutor meus. idem ipse est enim qui genuit me et tuetur me, et tu ipse es omnia bona mea, tu omnipotens, qui mecum es et priusquam tecum sim. indicabo ergo talibus qualibus iubes ut serviam, non quis 



</p></section><notes><section class="footnotes"><ul><li class="note" id="note_LCL027_76_2"><a class="footnoteCrossrefLink" href="#target_note_LCL027_76_2" title="Click to highlight in text"><sup class="lineRef">2</sup>vitae <span class="italic">S O Skut. Ver.</span>: viae <span class="italic">codd.</span> Kn√∂ll Maur. Pell.</a></li><script type="text/javascript">document.getElementById('note_LCL027_76_2').style.display = "none";</script></ul></section></notes></section>