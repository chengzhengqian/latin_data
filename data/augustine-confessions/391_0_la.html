<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
et scientia tua est et vult incommutabiliter, et voluntas tua est et scit incommutabiliter, nec videtur iustum esse coram te ut, quemadmodum se scit lumen incommutabile, ita sciatur ab inluminato commutabili. ideoque anima mea tamquam terra sine aqua tibi, quia sicut se inluminare de se non potest, ita se satiare de se non potest. sic enim apud te fons vitae, quomodo in lumine tuo videbimus lumen.</p>
<p>17. (20) Quis congregavit amaricantes<a class="footnoteLink" href="#note_LCL027_368_20" id="target_note_LCL027_368_20"><sup>20</sup></a> in societatem unam? idem namque illis finis est temporalis et terrenae felicitatis, propter quam faciunt omnia, quamvis innumerabili varietate curarum fluctuent. quis, domine, nisi tu, qui dixisti ut congregarentur aquae in congregationem unam et appareret arida sitiens tibi, quoniam tuum est et mare<a class="footnoteLink" href="#note_LCL027_368_21" id="target_note_LCL027_368_21"><sup>21</sup></a> et tu fecisti illud, et aridam terram manus tuae formaverunt? neque enim amaritudo voluntatum sed congregatio aquarum vocatur mare. tu enim coherces etiam malas cupiditates animarum et figis limites, quousque progredi sinantur aquae ut in se comminuantur fluctus earum, atque ita facis mare ordine imperii tui super omnia.</p>
<p>(21) At animas sitientes tibi et apparentes tibi alio fine distinctas a societate maris occulto et dulci fonte inrigas, 




</p></section><notes><section class="footnotes"><ul><li class="note" id="note_LCL027_368_20"><a class="footnoteCrossrefLink" href="#target_note_LCL027_368_20" title="Click to highlight in text"><sup class="lineRef">20</sup>amaricantes <span class="italic">codd. edd.</span> amaricantem (<span class="italic">om. </span>in) <span class="italic">S Knöll</span></a></li><script type="text/javascript">document.getElementById('note_LCL027_368_20').style.display = "none";</script><li class="note" id="note_LCL027_368_21"><a class="footnoteCrossrefLink" href="#target_note_LCL027_368_21" title="Click to highlight in text"><sup class="lineRef">21</sup>et mare <span class="italic">C D G O Maur. Ver.</span>: mare <span class="italic">S Knöll Skut.</span></a></li><script type="text/javascript">document.getElementById('note_LCL027_368_21').style.display = "none";</script></ul></section></notes></section>