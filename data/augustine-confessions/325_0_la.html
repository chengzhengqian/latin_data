<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
aliae breves, nisi quia illae longiore tempore sonuissent, istae breviore?</p>
<p>Deus, dona hominibus videre in parvo communes notitias rerum parvarum atque magnarum. sunt sidera et luminaria caeli in signis et in temporibus et in diebus et in annis. sunt vero, sed nec ego dixerim circuitum illius ligneolae rotae diem esse, nec tamen ideo tempus non esse ille dixerit.</p>
<p>(30) Ego scire cupio vim naturamque temporis, quo metimur corporum motus et dicimus illum motum verbi gratia tempore duplo esse diuturniorem quam istum. nam quaero, quoniam dies dicitur non tantum mora solis super terram, secundum quod aliud est dies, aliud nox, sed etiam totius eius circuitus ab oriente usque orientem,<a class="footnoteLink" href="#note_LCL027_236_11" id="target_note_LCL027_236_11"><sup>11</sup></a> secundum quod dicimus, “tot dies transierunt” (cum suis enim noctibus dicuntur tot dies, nec extra reputantur spatia noctium)—quoniam ergo dies expletur motu solis atque circuitu ab oriente usque orientem, quaero utrum motus ipse sit dies, an mora ipsa quanta peragitur, an utrumque. si enim primum dies esset, dies ergo esset, etiamsi tanto spatio temporis sol cursum illum peregisset, quantum est horae unius. si secundum, non ergo esset dies, si ab ortu solis usque in ortum alterum tam brevis mora esset quam est horae unius, sed viciens et quater circuiret sol ut expleret diem. si utrumque, nec ille appellaretur dies, si horae spatio sol totum suum gyrum circuiret,


</p></section><notes><section class="footnotes"><ul><li class="note" id="note_LCL027_236_11"><a class="footnoteCrossrefLink" href="#target_note_LCL027_236_11" title="Click to highlight in text"><sup class="lineRef">11</sup>orientem <span class="italic">S Knöll Skut. Ver.</span>: ad orientem <span class="italic">codd. Maur.</span></a></li><script type="text/javascript">document.getElementById('note_LCL027_236_11').style.display = "none";</script></ul></section></notes></section>