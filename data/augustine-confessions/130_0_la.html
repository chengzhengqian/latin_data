<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
benivolentia vel iure magisterii. putabam enim eum de me cum patre sentire, ille vero non sic erat. itaque postposita in hac re patris voluntate salutare me coeperat veniens in auditorium meum et audire aliquid atque abire.</p>
<p>(12) Sed enim de memoria mihi lapsum erat agere cum illo, ne vanorum ludorum caeco et praecipiti studio tam bonum interimeret ingenium, verum autem, domine, tu, qui praesides gubernaculis omnium quae creasti, non eum oblitus eras futurum inter filios tuos antistitem sacramenti tui et, ut aperte tibi tribueretur eius correctio, per me quidem illam sed nescientem operatus es. nam quodam die cum sederem loco solito et coram me adessent discipuli, venit, salutavit, sedit atque in ea quae agebantur intendit animum. et forte lectio in manibus erat, quam dum exponerem<a class="footnoteLink" href="#note_LCL026_260_7" id="target_note_LCL026_260_7"><sup>7</sup></a> opportune mihi adhibenda videretur similitudo circensium, quo illud quod insinuabam et iucundius et planius fieret cum inrisione mordaci eorum quos illa captivasset insania. scis tu, deus noster, quod tunc de Alypio ab illa peste sanando non cogitaverim. at ille in se rapuit meque illud non nisi propter se dixisse credidit et quod alius acciperet ad suscensendum mihi, accepit honestus adulescens ad suscensendum sibi et ad me ardentius diligendum. dixeras enim tu iam olim et innexueras litteris tuis, “corripe sapientem, et amabit te.” at ego illum non corripueram, sed utens tu omnibus et scientibus et 



</p></section><notes><section class="footnotes"><ul><li class="note" id="note_LCL026_260_7"><a class="footnoteCrossrefLink" href="#target_note_LCL026_260_7" title="Click to highlight in text"><sup class="lineRef">7</sup>exponerem <span class="italic">codd. Vega</span>: exponerem et <span class="italic">Maur. Knöll Skut.</span>: exponerem et cum <span class="italic">Ver.</span></a></li><script type="text/javascript">document.getElementById('note_LCL026_260_7').style.display = "none";</script></ul></section></notes></section>