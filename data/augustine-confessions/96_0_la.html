<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 hanc viam qua descendant ad illum a se et per eum ascendant ad eum. non noverunt hanc viam, et putant se excelsos esse cum sideribus et lucidos, et ecce ruerunt in terram, et obscuratum est insipiens cor eorum. et multa vera de creatura dicunt et veritatem, creaturae artificem, non pie quaerunt, et ideo non inveniunt, aut si inveniunt, cognoscentes deum non sicut deum honorant aut gratias agunt, et evanescunt in cogitationibus suis, et dicunt se esse sapientes sibi tribuendo quae tua sunt, ac per hoc student perversissima caecitate etiam tibi tribuere quae sua sunt, mendacia scilicet in te conferentes, qui veritas es, et immutantes gloriam incorrupti dei in similitudinem imaginis corruptibilis hominis et volucrum et quadrupedum et serpentium, et convertunt veritatem tuam in mendacium, et colunt et serviunt creaturae potius quam creatori.</p>
<p>(6)<span class="bold"> </span>Multa tamen ab eis ex ipsa creatura vera dicta retinebam, et occurrebat mihi ratio per numeros et ordinem temporum et visibiles attestationes siderum, et conferebam cum dictis Manichaei, quae de his rebus multa scripsit copiosissime delirans, et non mihi occurrebat ratio nec solistitiorum<a class="footnoteLink" href="#note_LCL026_192_2" id="target_note_LCL026_192_2"><sup>2</sup></a> et aequinoctiorum nec defectuum luminarium nec quidquid tale in libris saecularis sapientiae didiceram. ibi autem credere iubebar, et ad illas rationes numeris et oculis meis exploratas non occurrebat, et longe diversum erat.</p>
</section><notes><section class="footnotes"><ul><li class="note" id="note_LCL026_192_2"><a class="footnoteCrossrefLink" href="#target_note_LCL026_192_2" title="Click to highlight in text"><sup class="lineRef">2</sup>solistitiorum <span class="italic">S Kn√∂ll Skut. Ver.</span>: solstitiorum <span class="italic">codd.</span> <span class="italic">Maur.</span></a></li><script type="text/javascript">document.getElementById('note_LCL026_192_2').style.display = "none";</script></ul></section></notes></section>