<section class="div1 language" lang="la"><header><hgroup><h1>CONFESSIONS</h1></hgroup></header><section class="div2">
<p>(4) Domine, miserere mei et exaudi desiderium meum. puto enim quod non sit de terra, non de auro et argento et lapidibus aut decoris vestibus aut honoribus et potestatibus aut voluptatibus carnis, neque de necessariis corpori et huic vitae peregrinationis nostrae, quae omnia nobis apponuntur quaerentibus regnum et iustitiam tuam. vide, deus meus, unde sit desiderium meum. narraverunt mihi iniusti delectationes,<a class="footnoteLink" href="#note_LCL027_196_1" id="target_note_LCL027_196_1"><sup>1</sup></a> sed non sicut lex tua, domine: ecce unde est desiderium meum. vide, pater, aspice et vide et approba, et placeat in conspectu misericordiae tuae invenire me gratiam ante te, ut aperiantur pulsanti mihi interiora sermonum tuorum. obsecro per dominum nostrum Iesum Christum filium tuum, virum dexterae tuae, filium hominis, quem confirmasti tibi mediatorem tuum et nostrum, per quem nos quaesisti non quaerentes te, quaesisti autem ut quaereremus te, verbum tuum per quod fecisti omnia (in quibus et me), unicum tuum per quem vocasti in adoptionem populum credentium (in quo et me)â€”per eum te obsecro, qui sedet ad dexteram tuam et te interpellat pro nobis, in quo sunt omnes thesauri sapientiae et scientiae absconditi: ipsos quaero in libris tuis. Moyses de illo scripsit; hoc ipse ait, hoc veritas ait.</p>
<p>3. (5) Audiam et intellegam quomodo in principio fecisti caelum et terram. scripsit hoc Moyses, scripsit et abiit, transiit hinc a te ad te, neque nunc ante me est. nam 




</p></section><notes><section class="footnotes"><ul><li class="note" id="note_LCL027_196_1"><a class="footnoteCrossrefLink" href="#target_note_LCL027_196_1" title="Click to highlight in text"><sup class="lineRef">1</sup>delectationes <span class="italic">codd. edd. </span>fabulationes <span class="italic">V</span> (<span class="italic">et V<sup>g</sup></span>)</a></li><script type="text/javascript">document.getElementById('note_LCL027_196_1').style.display = "none";</script></ul></section></notes></section>