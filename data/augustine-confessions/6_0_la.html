<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
humani, nec mater mea vel nutrices meae sibi ubera implebant, sed tu mihi per eas dabas alimentum infantiae secundum institutionem tuam et divitias usque ad fundum rerum dispositas. tu etiam mihi dabas nolle amplius quam dabas, et nutrientibus me dare mihi velle quod eis dabas: dare enim mihi per ordinatum affectum volebant quo abundabant ex te. nam bonum erat eis bonum meum ex eis, quod ex eis non sed per eas erat. ex te quippe bona omnia, deus, et ex deo meo salus mihi universa. quod animadverti postmodum, clamante te mihi per haec ipsa quae tribuis intus et foris. nam tunc sugere noram et adquiescere delectationibus, flere autem offensiones carnis meae, nihil amplius.</p>
<p>(8) Post et ridere coepi, dormiens primo, deinde vigilans. hoc enim de me mihi indicatum est et credidi, quoniam sic videmus alios infantes: nam ista mea non memini. et ecce paulatim sentiebam ubi essem, et voluntates meas volebam ostendere eis per quos implerentur, et non poteram, quia illae intus erant, foris autem illi, nec ullo suo sensu valebant introire in animam meam. itaque iactabam membra et voces, signa similia voluntatibus meis. pauca quae poteram, qualia poteram:<a class="footnoteLink" href="#note_LCL026_12_3" id="target_note_LCL026_12_3"><sup>3</sup></a> non enim erant vere<a class="footnoteLink" href="#note_LCL026_12_4" id="target_note_LCL026_12_4"><sup>4</sup></a>
</p></section><notes><section class="footnotes"><ul><li class="note" id="note_LCL026_12_3"><a class="footnoteCrossrefLink" href="#target_note_LCL026_12_3" title="Click to highlight in text"><sup class="lineRef">3</sup>signa similia voluntatibus meis, pauca quae poteram, qualia poteram <span class="italic">OD</span></a></li><script type="text/javascript">document.getElementById('note_LCL026_12_3').style.display = "none";</script><li class="note" id="note_LCL026_12_4"><a class="footnoteCrossrefLink" href="#target_note_LCL026_12_4" title="Click to highlight in text"><sup class="lineRef">4</sup>vere similia <span class="italic">OD</span> <span class="italic">coniecit</span>: veresimilia S codd.<sup> </sup>Skut. Ver.: verisimilia (veri similia <span class="italic">GM</span>) <span class="italic">edd.</span></a></li><script type="text/javascript">document.getElementById('note_LCL026_12_4').style.display = "none";</script></ul></section></notes></section>