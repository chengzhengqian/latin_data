<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
firmamento scripturae tuae. ibi enim nobiscum disputas, ut dividamus inter intellegibilia et sensibilia tamquam inter diem et noctem vel inter animas alias intellegibilibus, alias sensibilibus deditas, ut iam non tu solus in abdito diiudicationis, sicut antequam fieret firmamentum, dividas inter lucem et tenebras, sed etiam spiritales tui in eodem firmamento positi atque distincti manifestata per orbem gratia tua luceant super terram et dividant inter diem et noctem et significent tempora, quia vetera transierunt, ecce facta sunt nova, et quia propior<a class="footnoteLink" href="#note_LCL027_372_23" id="target_note_LCL027_372_23"><sup>23</sup></a> est nostra salus quam cum credidimus, et quia nox praecessit, dies autem appropinquavit, et quia benedicis coronam anni tui, mittens operarios in messem tuam, in qua seminanda alii laboraverunt, mittens etiam in aliam sementem, cuius messis in fine est.</p>
<p>Ita das vota optanti et benedicis annos iusti, tu autem idem ipse es et in annis tuis, qui non deficiunt, horreum praeparas annis transeuntibus. aeterno quippe consilio propriis temporibus bona caelestia das super terram, (23) quoniam quidem alii datur per spiritum sermo sapientiae tamquam luminare maius propter eos qui perspicuae veritatis luce delectantur tamquam in principio<a class="footnoteLink" href="#note_LCL027_372_24" id="target_note_LCL027_372_24"><sup>24</sup></a> diei, alii autem sermo scientiae secundum eundem spiritum tamquam luminare minus, alii fides, alii donatio curationum, alii operationes virtutum, alii prophetia, alii diiudicatio 




</p></section><notes><section class="footnotes"><ul><li class="note" id="note_LCL027_372_23"><a class="footnoteCrossrefLink" href="#target_note_LCL027_372_23" title="Click to highlight in text"><sup class="lineRef">23</sup>propior <span class="italic">C</span><sup>2</sup><span class="italic"> D</span><sup>2</sup><span class="italic"> G</span><sup>2 </sup><span class="italic">Maur. Knöll Skut. Ver.</span>: proprior <span class="italic">S G</span><sup>1</sup><span class="italic">O C</span></a></li><script type="text/javascript">document.getElementById('note_LCL027_372_23').style.display = "none";</script><li class="note" id="note_LCL027_372_24"><a class="footnoteCrossrefLink" href="#target_note_LCL027_372_24" title="Click to highlight in text"><sup class="lineRef">24</sup>in principio <span class="italic">codd. Maur. Knöll Skut.</span>: principio <span class="italic">Ver.</span></a></li><script type="text/javascript">document.getElementById('note_LCL027_372_24').style.display = "none";</script></ul></section></notes></section>