<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
volatica folia?), tu procurasti pervicaciae meae, qua obluctatus sum Vindiciano acuto seni et Nebridio adulescenti mirabilis animae, illi vehementer adfirmanti, huic cum dubitatione quidem aliqua sed tamen crebro dicenti non esse illam artem futura praevidendi, coniecturas autem hominum habere saepe vim sortis et multa dicendo dici pleraque ventura, nescientibus eis qui dicerent sed in ea non tacendo incurrentibusâ€”procurasti ergo tu hominem amicum, non quidem segnem consultorem mathematicorum nec eas litteras bene callentem sed, ut dixi, consultorem curiosum et tamen scientem aliquid quod a patre suo se audisse dicebat: quod quantum valeret ad illius artis opinionem evertendam ignorabat.</p>
<p>Is ergo vir nomine Firminus, liberaliter institutus et excultus eloquio, cum me tamquam carissimum de quibusdam suis rebus, in quas saecularis spes eius intumuerat, consuleret, quid mihi secundum suas quas constellationes appellant videretur, ego autem, qui iam de hac re in Nebridii sententiam flecti coeperam, non quidem abnuerem conicere ac dicere quod nutanti occurrebat, sed tamen subicerem prope iam esse mihi persuasum ridicula illa esse et inania, tum ille mihi narravit patrem suum fuisse librorum talium curiosissimum et habuisse amicum aeque illa simulque sectantem. qui pari studio et conlatione flatabant<a class="footnoteLink" href="#note_LCL026_310_4" id="target_note_LCL026_310_4"><sup>4</sup></a> in eas nugas ignem cordis sui, ita ut mutorum


</p></section><notes><section class="footnotes"><ul><li class="note" id="note_LCL026_310_4"><a class="footnoteCrossrefLink" href="#target_note_LCL026_310_4" title="Click to highlight in text"><sup class="lineRef">4</sup>flatabant <span class="italic">O edd</span>: flabant <span class="italic">G</span>: flagitabant <span class="italic">C D</span>: flagrabant <span class="italic">S</span></a></li><script type="text/javascript">document.getElementById('note_LCL026_310_4').style.display = "none";</script></ul></section></notes></section>