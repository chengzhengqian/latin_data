<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
in ima<a class="footnoteLink" href="#note_LCL026_68_3" id="target_note_LCL026_68_3"><sup>3</sup></a> voluntatis suae. sed matris in pectore iam inchoaveras templum tuum et exordium sanctae habitationis tuae, nam ille adhuc catechumenus et hoc recens erat. itaque illa exilivit<a class="footnoteLink" href="#note_LCL026_68_4" id="target_note_LCL026_68_4"><sup>4</sup></a> pia trepidatione ac tremore et, quamvis mihi nondum fideli, timuit tamen vias distortas in quibus ambulant qui ponunt ad te tergum et non faciem.</p>
<p>(7) Ei mihi! et audeo dicere tacuisse te, deus meus, cum irem abs te longius? itane tu tacebas tunc mihi? et cuius erant nisi tua verba illa per matrem meam, fidelem tuam, quae cantasti in aures meas? nec inde quicquam descendit in cor, ut facerem illud. volebat enim illa, et secreto memini ut monuerit cum sollicitudine ingenti, ne fornicarer maximeque ne adulterarem cuiusquam uxorem. qui mihi monitus muliebres videbantur, quibus obtemperare erubescerem. illi autem tui erant et nesciebam, et te tacere putabam atque illam loqui per quam mihi tu non tacebas, et in illa contemnebaris a me, a me,<a class="footnoteLink" href="#note_LCL026_68_5" id="target_note_LCL026_68_5"><sup>5</sup></a> filio eius, filio ancillae tuae, servo tuo.</p>
<p>Sed nesciebam et praeceps ibam tanta caecitate ut inter coaetaneos meos puderet me minoris dedecoris, quoniam audiebam eos iactantes flagitia sua et tanto gloriantes magis, quanto magis turpes essent, et libebat facere non 






</p></section><notes><section class="footnotes"><ul><li class="note" id="note_LCL026_68_3"><a class="footnoteCrossrefLink" href="#target_note_LCL026_68_3" title="Click to highlight in text"><sup class="lineRef">3</sup>inclinatae in ima <span class="italic">D G edd.</span>: inclinata in ima <span class="italic">C</span>:<span class="italic"> </span>inlicitae in anima <span class="italic">S</span></a></li><script type="text/javascript">document.getElementById('note_LCL026_68_3').style.display = "none";</script><li class="note" id="note_LCL026_68_4"><a class="footnoteCrossrefLink" href="#target_note_LCL026_68_4" title="Click to highlight in text"><sup class="lineRef">4</sup>exilivit <span class="italic">codd. Maur. Ver.</span>: exsiluit <span class="italic">S Knöll Skut.</span></a></li><script type="text/javascript">document.getElementById('note_LCL026_68_4').style.display = "none";</script><li class="note" id="note_LCL026_68_5"><a class="footnoteCrossrefLink" href="#target_note_LCL026_68_5" title="Click to highlight in text"><sup class="lineRef">5</sup>a me, a me <span class="italic">S</span> <span class="italic">Knöll Skut. Pell. Ver.</span>: a me <span class="italic">codd.</span> <span class="italic">Maur.</span></a></li><script type="text/javascript">document.getElementById('note_LCL026_68_5').style.display = "none";</script></ul></section></notes></section>