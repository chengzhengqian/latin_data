<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 corporali aegritudine correptus et in ea christianus et fidelis factus ex hac vita emigravit. ita misertus es non solum eius sed etiam nostri, ne cogitantes egregiam erga nos amici humanitatem nec eum in grege tuo numerantes dolore intolerabili cruciaremur. gratias tibi, deus noster! tui sumus. indicant hortationes et consolationes tuae: fidelis promissor reddis Verecundo pro rure illo eius Cassiciaco, ubi ab aestu saeculi requievimus in te, amoenitatem sempiterne virentis<a class="footnoteLink" href="#note_LCL027_10_4" id="target_note_LCL027_10_4"><sup>4</sup></a> paradisi tui, quoniam dimisisti ei peccata super terram in monte incaseato, monte tuo, monte uberi.</p>
<p>(6) Angebatur ergo tunc ipse, Nebridius autem conlaetabatur. quamvis enim et ipse nondum christianus in illam foveam perniciosissimi erroris inciderat ut veritatis filii tui carnem phantasma crederet, tamen inde emergens sic sibi erat, nondum imbutus ullis ecclesiae tuae sacramentis, sed inquisitor ardentissimus veritatis. quem non multo post conversionem nostram et regenerationem per baptismum tuum ipsum etiam fidelem catholicum, castitate perfecta atque continentia tibi servientem in Africa apud suos, cum tota domus eius per eum christiana facta esset, carne solvisti. et nunc ille vivit in sinu Abraham. quidquid illud est quod illo significatur sinu, ibi Nebridius meus vivit, dulcis amicus meus, tuus autem, domine,<a class="footnoteLink" href="#note_LCL027_10_5" id="target_note_LCL027_10_5"><sup>5</sup></a> adoptivus ex liberto 




</p></section><notes><section class="footnotes"><ul><li class="note" id="note_LCL027_10_4"><a class="footnoteCrossrefLink" href="#target_note_LCL027_10_4" title="Click to highlight in text"><sup class="lineRef">4</sup>virentis <span class="italic">codd. </span>(<span class="italic">alii autem sine ‘sempiterne’</span>): virtutis <span class="italic">S</span> <span class="italic">GM</span></a></li><script type="text/javascript">document.getElementById('note_LCL027_10_4').style.display = "none";</script><li class="note" id="note_LCL027_10_5"><a class="footnoteCrossrefLink" href="#target_note_LCL027_10_5" title="Click to highlight in text"><sup class="lineRef">5</sup>domine C G O P <span class="italic">edd.</span>: om. <span class="italic">S.</span></a></li><script type="text/javascript">document.getElementById('note_LCL027_10_5').style.display = "none";</script></ul></section></notes></section>