<section class="div1 language" lang="la"><header><hgroup><h1>CONFESSIONS</h1></hgroup></header><section class="div2">
<p>(56) In hac tam immensa silva plena insidiarum et periculorum, ecce multa praeciderim et a meo corde dispulerim, sicut donasti me facere, deus salutis meae. attamen quando audeo dicere, cum circumquaque cotidianam vitam nostram tam multa huius generis rerum circumstrepant, quando audeo dicere nulla re tali me intentum fieri ad spectandum et vana cura capiendum? sane me iam theatra non rapiunt, nec curo nosse transitus siderum, nec anima mea umquam responsa quaesivit umbrarum; omnia sacrilega sacramenta detestor. a te, domine deus meus, cui humilem famulatum ac simplicem debeo, quantis mecum suggestionum machinationibus agit inimicus ut signum aliquod petam! sed obsecro te per regem nostrum et patriam Hierusalem simplicem, castam, ut quemadmodum a me longe est ad ista consensio, ita sit semper longe atque longius. pro salute autem cuiusquam cum te rogo, alius multum differens finis est intentionis meae, et te facientem<a class="footnoteLink" href="#note_LCL027_164_33" id="target_note_LCL027_164_33"><sup>33</sup></a> quod vis das mihi et dabis libenter sequi.</p>
<p>(57) Verum tamen in quam multis minutissimis et contemptibilibus rebus curiositas cotidie nostra temptetur et quam saepe labamur, quis enumerat? quotiens narrantes inania primo quasi toleramus, ne offendamus 





</p></section><notes><section class="footnotes"><ul><li class="note" id="note_LCL027_164_33"><a class="footnoteCrossrefLink" href="#target_note_LCL027_164_33" title="Click to highlight in text"><sup class="lineRef">33</sup>facientem<span class="italic"> codd. edd.</span>: faciente <span class="italic">S G Kn√∂ll Skut.</span></a></li><script type="text/javascript">document.getElementById('note_LCL027_164_33').style.display = "none";</script></ul></section></notes></section>