<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
memini, de qua aliis credidi et quam me egisse ex aliis infantibus conieci, quamquam ista multum fida coniectura sit, piget me adnumerare huic vitae meae quam vivo in hoc saeculo. quantum enim attinet ad oblivionis meae tenebras, par illi est quam vixi in matris utero. quod si et in iniquitate conceptus sum et in peccatis mater mea me in utero aluit, ubi, oro te, deus meus, ubi, domine, ego, servus tuus, ubi aut quando innocens fui? sed ecce omitto illud tempus: et quid mihi iam cum eo est, cuius nulla vestigia recolo?</p>
<p>8. (13) Nonne ab infantia huc pergens veni in pueritiam? vel potius ipsa in me venit et successit infantiae? nec discessit illa: quo enim abiit? et tamen iam non erat. non enim eram infans qui non farer, sed iam puer loquens eram. et memini hoc, et unde loqui didiceram post adverti. non enim docebant me maiores homines, praebentes mihi verba certo aliquo ordine doctrinae sicut paulo post litteras, sed ego ipse mente quam dedisti mihi, deus meus, cum gemitibus et vocibus variis et variis membrorum motibus edere vellem sensa cordis mei, ut voluntati pareretur, nec valerem quae volebam omnia nec quibus volebam omnibus, prensabam<a class="footnoteLink" href="#note_LCL026_22_6" id="target_note_LCL026_22_6"><sup>6</sup></a> memoria. cum ipsi appellabant 





</p></section><notes><section class="footnotes"><ul><li class="note" id="note_LCL026_22_6"><a class="footnoteCrossrefLink" href="#target_note_LCL026_22_6" title="Click to highlight in text"><sup class="lineRef">6</sup>prensabam<span class="bold"> </span><span class="italic">codd.</span> <span class="italic">pauc. Ver. Pell.</span>: pensabam <span class="italic">S codd. mult. Kn√∂ll Skut.</span>: praesonabam<span class="bold"> </span><span class="italic">E G Maur.</span></a></li><script type="text/javascript">document.getElementById('note_LCL026_22_6').style.display = "none";</script></ul></section></notes></section>