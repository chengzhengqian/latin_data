<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 ipsum recordatus est, quem Romae cum esset familiarissime noverat, deque illo mihi narravit quod non silebo. habet enim magnam laudem gratiae tuae confitendam tibi, quemadmodum ille doctissimus senex et omnium liberalium doctrinarum peritissimus quique philosophorum tam multa legerat et diiudicaverat, doctor tot nobilium senatorum, qui etiam ob insigne praeclari magisterii, quod cives huius mundi eximium putant, statuam Romano foro meruerat et acceperat, usque ad illam aetatem venerator idolorum sacrorumque sacrilegorum particeps, quibus tunc tota fere Romana nobilitas inflata spirabat, †popiliosiam†<a class="footnoteLink" href="#note_LCL026_360_2" id="target_note_LCL026_360_2"><sup>2</sup></a> et omnigenum deum monstra et Anubem latratorem, quae aliquando contra Neptunum et Venerem contraque Minervam tela tenuerant et a se victis iam Roma supplicabat, quae iste senex Victorinus tot annos ore terricrepo defensitaverat, non erubuerit esse puer Christi tui et infans fontis tui, subiecto collo ad humilitatis iugum et edomita fronte ad crucis opprobrium.</p>
<p>(4) O domine, domine, qui inclinasti caelos et descendisti, tetigisti montes et fumigaverunt, quibus modis te insinuasti illi pectori? legebat, sicut ait Simplicianus, sanctam




</p></section><notes><section class="footnotes"><ul><li class="note" id="note_LCL026_360_2"><a class="footnoteCrossrefLink" href="#target_note_LCL026_360_2" title="Click to highlight in text"><sup class="lineRef">2</sup>Pompilii deos iam <span class="italic">cj. OD</span>: popilios iam <span class="italic">S</span>: popilius iam <span class="italic">D</span>: populiosiam <span class="italic">P</span>: populique iam <span class="italic">G</span></a></li><script type="text/javascript">document.getElementById('note_LCL026_360_2').style.display = "none";</script></ul></section></notes></section>