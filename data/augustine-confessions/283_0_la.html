<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
praebeo congruentem. aliquando enim plus mihi videor honoris eis tribuere quam decet, dum ipsis sanctis dictis religiosius et ardentius sentio moveri animos nostros in flammam pietatis cum ita cantantur, quam si non ita cantarentur, et omnes affectus spiritus nostri pro sui diversitate habere proprios modos in voce atque cantu, quorum nescio qua occulta familiaritate excitentur. sed delectatio carnis meae, cui mentem enervandam non oportet dari, saepe me fallit, dum rationi sensus non ita comitatur ut patienter sit posterior, sed tantum, quia propter illam meruit admitti, etiam praecurrere ac ducere conatur. ita in his pecco non sentiens et postea sentio.</p>
<p>(50) Aliquando autem hanc ipsam fallaciam immoderatius cavens erro nimia severitate, sed valde interdum, ut melos omne<a class="footnoteLink" href="#note_LCL027_152_27" id="target_note_LCL027_152_27"><sup>27</sup></a> cantilenarum suavium quibus daviticum psalterium frequentatur ab auribus meis removeri velim atque ipsius ecclesiae, tutiusque mihi videtur quod de Alexandrino episcopo Athanasio saepe mihi dictum commemini, qui tam modico flexu vocis faciebat sonare lectorem psalmi ut pronuntianti vicinior esset quam canenti. verum tamen cum reminiscor lacrimas meas quas fudi ad cantus ecclesiae in primordiis recuperatae fidei meae, 



</p></section><notes><section class="footnotes"><ul><li class="note" id="note_LCL027_152_27"><a class="footnoteCrossrefLink" href="#target_note_LCL027_152_27" title="Click to highlight in text"><sup class="lineRef">27</sup>melos omne <span class="italic">codd. Maur. Ver.</span>: melos omnes <span class="italic">S G Kn√∂ll Skut.</span></a></li><script type="text/javascript">document.getElementById('note_LCL027_152_27').style.display = "none";</script></ul></section></notes></section>