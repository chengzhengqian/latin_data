<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 nec ille, si sole cessante tantum temporis praeteriret, quanto peragere sol totum ambitum de mane in mane adsolet.</p>
<p>Non itaque nunc quaeram quid sit illud quod vocatur dies, sed quid sit tempus, quo metientes solis circuitum diceremus eum dimidio spatio temporis peractum minus quam solet, si tanto spatio temporis peractus esset, quanto peraguntur horae duodecim, et utrumque tempus comparantes diceremus illud simplum, hoc duplum, etiamsi aliquando illo simplo, aliquando isto duplo sol ab oriente usque orientem circuiret. nemo ergo mihi dicat caelestium corporum motus esse tempora, quia et cuiusdam voto cum sol stetisset, ut victoriosum proelium perageret, sol stabat, sed tempus ibat. per suum quippe spatium temporis, quod ei sufficeret, illa pugna gesta atque finita est. video igitur tempus<a class="footnoteLink" href="#note_LCL027_238_12" id="target_note_LCL027_238_12"><sup>12</sup></a> quandam esse distentionem. sed video? an videre mihi videor? tu demonstrabis, lux, veritas.</p>
<p>24. (31) Iubes ut approbem, si quis dicat tempus esse motum corporis? non iubes. nam corpus nullum nisi in tempore moveri audio: tu dicis. ipsum autem corporis motum tempus esse non audio: non tu dicis. cum enim movetur corpus, tempore metior quamdiu moveatur, ex 


</p></section><notes><section class="footnotes"><ul><li class="note" id="note_LCL027_238_12"><a class="footnoteCrossrefLink" href="#target_note_LCL027_238_12" title="Click to highlight in text"><sup class="lineRef">12</sup>tempus <span class="italic">codd. edd.</span>:<span class="italic"> om. S</span></a></li><script type="text/javascript">document.getElementById('note_LCL027_238_12').style.display = "none";</script></ul></section></notes></section>