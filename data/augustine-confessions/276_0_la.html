<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
nobis continentiam. “et cum scirem,” ait quidam, “quia nemo potest esse continens, nisi deus det, et hoc ipsum erat sapientiae, scire cuius esset hoc donum.” per continentiam quippe conligimur et redigimur in unum, a quo in multa defluximus. minus enim te amat qui tecum aliquid amat quod non propter te amat. o amor, qui semper ardes et numquam extingueris, caritas, deus meus, accende me! continentiam iubes: da quod iubes et iube quod vis.</p>
<p>30. (41) Iubes certe ut contineam a concupiscentia carnis et concupiscentia oculorum et ambitione saeculi. iussisti a concubitu et de ipso coniugio melius aliquid quam concessisti monuisti. et quoniam dedisti, factum est, et antequam dispensator sacramenti tui fierem. sed adhuc vivunt in memoria mea, de qua multa locutus sum, talium rerum imagines, quas ibi consuetudo mea fixit, et occursantur mihi vigilanti quidem carentes viribus, in somnis autem non solum usque ad delectationem sed etiam usque ad consensionem factumque simillimum. et tantum valet imaginis<a class="footnoteLink" href="#note_LCL027_138_23" id="target_note_LCL027_138_23"><sup>23</sup></a> inlusio in anima mea in carne mea ut dormienti falsa visa persuadeant quod vigilanti vera non possunt. numquid tunc ego non sum, domine deus meus? et tamen tantum interest inter me ipsum et me ipsum intra momentum



</p></section><notes><section class="footnotes"><ul><li class="note" id="note_LCL027_138_23"><a class="footnoteCrossrefLink" href="#target_note_LCL027_138_23" title="Click to highlight in text"><sup class="lineRef">23</sup>imaginis <span class="italic">add. </span>illius <span class="italic">S</span></a></li><script type="text/javascript">document.getElementById('note_LCL027_138_23').style.display = "none";</script></ul></section></notes></section>