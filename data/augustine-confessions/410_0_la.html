<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
dico; ego enim didici in quibus sum sufficiens esse. scio et minus habere, scio et abundare; in omnibus et in omni imbutus sum, et satiari et esurire et abundare et penuriam pati: omnia possum in eo qui me confortat.”</p>
<p>(40) Unde ergo gaudes, o Paule magne? unde gaudes, unde pasceris, homo renovate in agnitione<a class="footnoteLink" href="#note_LCL027_406_36" id="target_note_LCL027_406_36"><sup>36</sup></a> dei secundum imaginem eius qui creavit te, et anima viva tanta continentia et lingua volatilis loquens mysteria? talibus quippe animantibus ista esca debetur. quid est quod te pascit? laetitia. quod sequitur audiam: “verum tamen,” inquit, “bene fecistis communicantes tribulationi meae.” hinc gaudet, hinc pascitur, quia illi bene fecerunt, non quia eius angustia relaxata est, qui dicit tibi, “in tribulatione dilatasti mihi,” quia et abundare et penuriam pati novit in te, qui confortas eum. “scitis enim,” inquit, “etiam vos, Philippenses, quoniam in principio evangelii, cum ex Macedonia sum profectus, nulla mihi ecclesia communicavit in ratione dati et accepti nisi vos soli, quia et Thessalonicam et semel et iterum usibus meis misistis.” ad haec bona opera eos redisse nunc gaudet et repullulasse laetatur tamquam revivescente fertilitate agri.</p>
<p>(41) Numquid propter usus suos, quia dixit, “usibus meis misistis,” numquid propterea gaudet? non propterea. et hoc unde scimus? quoniam ipse sequitur dicens, “non quia quaero datum, sed requiro fructum.” didici a te, deus meus, inter datum et fructum discernere. datum est res 


</p></section><notes><section class="footnotes"><ul><li class="note" id="note_LCL027_406_36"><a class="footnoteCrossrefLink" href="#target_note_LCL027_406_36" title="Click to highlight in text"><sup class="lineRef">36</sup>agnitione <span class="italic">G O Ver.</span>: agnitionem <span class="italic">S C D Maur. Knöll Skut.</span></a></li><script type="text/javascript">document.getElementById('note_LCL027_406_36').style.display = "none";</script></ul></section></notes></section>