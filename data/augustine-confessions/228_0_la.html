<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 familiae disciplinam et concordiae suorum consulens proditas ad prodentis arbitrium verberibus cohercuit, promisit illa talia de se praemia sperare debere, quaecumque de sua nuru sibi, quo placeret, mali aliquid loqueretur, nullaque iam audente memorabili inter se benivolentiae suavitate vixerunt.</p>
<p>10. (21) Hoc quoque illi bono mancipio tuo, in cuius utero me creasti, deus meus, misericordia mea, munus grande donaveras, quod inter dissidentesque atque discordes quaslibet animas, ubi poterat, tam se praebebat pacificam ut cum ab utraque multa de invicem audiret amarissima, qualia solet eructuare<a class="footnoteLink" href="#note_LCL027_42_31" id="target_note_LCL027_42_31"><sup>31</sup></a> turgens atque indigesta discordia, quando praesenti amicae de absente inimica per acida conloquia cruditas<a class="footnoteLink" href="#note_LCL027_42_32" id="target_note_LCL027_42_32"><sup>32</sup></a> exhalatur odiorum, nihil tamen alteri de altera proderet nisi quod ad eas reconciliandas valeret.</p>
<p>Parvum hoc bonum mihi videretur, nisi turbas innumerabiles tristis experirer (nescio qua horrenda pestilentia peccatorum latissime pervagante) non solum iratorum inimicorum iratis inimicis dicta prodere, sed etiam quae non dicta sunt addere, cum contra homini<a class="footnoteLink" href="#note_LCL027_42_33" id="target_note_LCL027_42_33"><sup>33</sup></a> humano parum




</p></section><notes><section class="footnotes"><ul><li class="note" id="note_LCL027_42_31"><a class="footnoteCrossrefLink" href="#target_note_LCL027_42_31" title="Click to highlight in text"><sup class="lineRef">31</sup>eructuare <span class="italic">S Knöll Skut. GM</span>: eructare <span class="italic">codd.</span> <span class="italic">Maur. Ver.</span> <span class="italic">OD</span></a></li><script type="text/javascript">document.getElementById('note_LCL027_42_31').style.display = "none";</script><li class="note" id="note_LCL027_42_32"><a class="footnoteCrossrefLink" href="#target_note_LCL027_42_32" title="Click to highlight in text"><sup class="lineRef">32</sup>cruditas <span class="italic">S C D Maur. Knöll Skut. Ver.</span>: crudelitas <span class="italic">G O</span></a></li><script type="text/javascript">document.getElementById('note_LCL027_42_32').style.display = "none";</script><li class="note" id="note_LCL027_42_33"><a class="footnoteCrossrefLink" href="#target_note_LCL027_42_33" title="Click to highlight in text"><sup class="lineRef">33</sup>homini <span class="italic">S O edd.</span>: animi <span class="italic">G</span>: animo <span class="italic">C D</span></a></li><script type="text/javascript">document.getElementById('note_LCL027_42_33').style.display = "none";</script></ul></section></notes></section>