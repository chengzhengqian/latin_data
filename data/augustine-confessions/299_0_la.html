<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
quem purgarentur, et non erat. diabolus enim erat transfigurans se in angelum lucis, et multum inlexit superbam carnem, quod carneo corpore ipse non esset. erant enim illi mortales et peccatores, tu autem, domine, cui reconciliari superbe quaerebant,<a class="footnoteLink" href="#note_LCL027_184_37" id="target_note_LCL027_184_37"><sup>37</sup></a> immortalis et sine peccato. mediator autem inter deum et homines oportebat ut haberet aliquid simile deo, aliquid simile hominibus, ne in utroque hominibus similis longe esset a deo, aut in utroque deo similis longe esset ab hominibus atque ita mediator non esset. fallax itaque ille mediator, quo per secreta iudicia tua superbia meretur inludi,<a class="footnoteLink" href="#note_LCL027_184_38" id="target_note_LCL027_184_38"><sup>38</sup></a> unum cum hominibus habet, id est peccatum, aliud videri vult habere cum deo, ut, quia carnis mortalitate non tegitur, pro immortali se ostentet. sed quia stipendium peccati mors est, hoc habet commune cum hominibus, unde simul damnetur in mortem.</p>
<p>43. (68) Verax autem mediator, quem secreta tua misericordia demonstrasti hominibus et misisti, ut eius exemplo etiam ipsam discerent humilitatem, mediator ille dei et hominum, homo Christus Iesus, inter mortales peccatores et immortalem iustum apparuit, mortalis cum hominibus,<a class="footnoteLink" href="#note_LCL027_184_39" id="target_note_LCL027_184_39"><sup>39</sup></a> iustus cum deo, ut, quoniam stipendium iustitiae vita et pax est, per iustitiam coniunctam deo evacuaret 





</p></section><notes><section class="footnotes"><ul><li class="note" id="note_LCL027_184_37"><a class="footnoteCrossrefLink" href="#target_note_LCL027_184_37" title="Click to highlight in text"><sup class="lineRef">37</sup>superbe quaerebant <span class="italic">codd. edd.</span>: volebant <span class="italic">S</span></a></li><script type="text/javascript">document.getElementById('note_LCL027_184_37').style.display = "none";</script><li class="note" id="note_LCL027_184_38"><a class="footnoteCrossrefLink" href="#target_note_LCL027_184_38" title="Click to highlight in text"><sup class="lineRef">38</sup>meretur inludi <span class="italic">C D O Skut. Ver.</span>: mereretur inludi <span class="italic">G Maur.</span>: meretur indui <span class="italic">S Knöll.</span></a></li><script type="text/javascript">document.getElementById('note_LCL027_184_38').style.display = "none";</script><li class="note" id="note_LCL027_184_39"><a class="footnoteCrossrefLink" href="#target_note_LCL027_184_39" title="Click to highlight in text"><sup class="lineRef">39</sup>hominibus <span class="italic">S G Knöll Skut.</span>: humilibus <span class="italic">C D O Maur. Ver.</span></a></li><script type="text/javascript">document.getElementById('note_LCL027_184_39').style.display = "none";</script></ul></section></notes></section>