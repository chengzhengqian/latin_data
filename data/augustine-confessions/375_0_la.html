<section class="div1 language" lang="la"><header><hgroup><h1>CONFESSIONS</h1></hgroup></header><section class="div2">
</section>
<section class="div2">
<h2><span class="ac">LIBER XIII</span></h2>
<p class="noindent">1. (1) Invoco te, deus meus, misericordia mea, qui fecisti me et oblitum tui non oblitus es. invoco te in animam meam, quam praeparas ad capiendum te ex desiderio quod inspirasti<a class="footnoteLink" href="#note_LCL027_336_1" id="target_note_LCL027_336_1"><sup>1</sup></a> ei. nunc invocantem te ne deseras, qui priusquam invocarem praevenisti et institisti crebrescens multimodis vocibus, ut audirem de longinquo et converterer et vocantem me invocarem te. tu enim,<a class="footnoteLink" href="#note_LCL027_336_2" id="target_note_LCL027_336_2"><sup>2</sup></a> domine, delevisti omnia mala merita mea, ne retribueres manibus meis, in quibus a te defeci, et praevenisti omnia bona merita mea, ut retribueres manibus tuis, quibus me fecisti, quia et priusquam essem tu eras, nec eram cui praestares ut essem, et tamen ecce sum ex bonitate tua praeveniente totum hoc quod me fecisti et unde me fecisti. neque enim eguisti me aut ego tale bonum sum quo tu adiuveris, dominus meus et deus meus, non ut tibi sic serviam quasi ne fatigeris in agendo, aut ne minor sit potestas tua carens 




</p></section><notes><section class="footnotes"><ul><li class="note" id="note_LCL027_336_1"><a class="footnoteCrossrefLink" href="#target_note_LCL027_336_1" title="Click to highlight in text"><sup class="lineRef">1</sup>inspirasti ei <span class="italic">Skut.</span>: inspirasti <span class="italic">S Knöll</span>: inspiras ei <span class="italic">codd. Maur. Ver.</span>: inspiras et <span class="italic">C D</span></a></li><script type="text/javascript">document.getElementById('note_LCL027_336_1').style.display = "none";</script><li class="note" id="note_LCL027_336_2"><a class="footnoteCrossrefLink" href="#target_note_LCL027_336_2" title="Click to highlight in text"><sup class="lineRef">2</sup>tu enim <span class="italic">codd. Maur. Ver.</span>: etenim <span class="italic">S Knöll Skut.</span></a></li><script type="text/javascript">document.getElementById('note_LCL027_336_2').style.display = "none";</script></ul></section></notes></section>