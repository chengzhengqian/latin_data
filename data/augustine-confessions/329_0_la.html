<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
 certa mensura temporis, quandoquidem fieri potest ut ampliore spatio temporis personet versus brevior, si productius pronuntietur, quam longior, si correptius. ita carmen, ita pes, ita syllaba.</p>
<p>Inde mihi visum est nihil esse aliud tempus quam distentionem; sed cuius rei, nescio, et mirum, si non ipsius animi. quid enim metior, obsecro, deus meus? et dico aut indefinite, “longius est hoc tempus quam illud” aut etiam definite, “duplum est hoc ad illud.” tempus metior, scio; sed non metior futurum, quia nondum est, non metior praesens, quia nullo spatio tenditur, non metior praeteritum, quia iam non est. quid ergo metior? an praetereuntia tempora, non praeterita? sic enim dixeram.</p>
<p>27. (34) Insiste, anime meus, et attende fortiter. deus adiutor noster: ipse fecit nos, et non nos.<a class="footnoteLink" href="#note_LCL027_244_16" id="target_note_LCL027_244_16"><sup>16</sup></a> attende ubi albescit veritas. ecce puta vox corporis incipit sonare et sonat et adhuc sonat, et ecce desinit, iamque silentium est, et vox illa praeterita est et non est iam vox. futura erat antequam sonaret, et non poterat metiri quia nondum erat, et nunc non potest quia iam non est. tunc ergo poterat cum sonabat, quia tunc erat quae metiri posset. sed 





</p></section><notes><section class="footnotes"><ul><li class="note" id="note_LCL027_244_16"><a class="footnoteCrossrefLink" href="#target_note_LCL027_244_16" title="Click to highlight in text"><sup class="lineRef">16</sup>non nos: non ipsi nos <span class="italic">codd. Maur. (et V<sup>g</sup>)</span></a></li><script type="text/javascript">document.getElementById('note_LCL027_244_16').style.display = "none";</script></ul></section></notes></section>