<section class="div1 language" lang="la"><header><hgroup><h1>CONFESSIONS</h1></hgroup></header><section class="div2"><p class="noindent">
et tunc non stabat; ibat enim et praeteribat. an ideo magis poterat? praeteriens enim tendebatur in aliquod spatium temporis quo metiri posset, quoniam praesens nullum habet spatium.</p>
<p>Si ergo tunc poterat, ecce puta altera coepit sonare et adhuc sonat continuato tenore sine ulla distinctione. metiamur eam dum sonat. cum enim sonare cessaverit, iam praeterita erit et non erit quae possit metiri. metiamur plane et dicamus quanta sit. sed adhuc sonat nec metiri potest nisi ab initio sui, quo sonare coepit, usque ad finem, quo desinit. ipsum quippe intervallum metimur ab aliquo initio usque ad aliquem finem. quapropter vox quae nondum<a class="footnoteLink" href="#note_LCL027_246_17" id="target_note_LCL027_246_17"><sup>17</sup></a> finita est metiri non potest, ut dicatur quam longa vel brevis sit, nec dici aut aequalis alicui aut ad aliquam simpla vel dupla vel quid aliud. cum autem finita fuerit, iam non erit. quo pacto igitur metiri poterit? et metimur tamen tempora, nec ea quae nondum sunt, nec ea quae iam non sunt, nec ea quae nulla mora extenduntur, nec ea quae terminos non habent. nec futura ergo nec praeterita nec praesentia nec praetereuntia tempora metimur, et metimur tamen tempora.</p>
<p>(35) “Deus creator omnium”: versus iste octo syllabarum




</p></section><notes><section class="footnotes"><ul><li class="note" id="note_LCL027_246_17"><a class="footnoteCrossrefLink" href="#target_note_LCL027_246_17" title="Click to highlight in text"><sup class="lineRef">17</sup>nondum <span class="italic">codd. edd.</span>: numquam <span class="italic">S</span></a></li><script type="text/javascript">document.getElementById('note_LCL027_246_17').style.display = "none";</script></ul></section></notes></section>