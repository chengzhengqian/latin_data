<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span><span class="innerMarginNote right">11</span>paucitas incitat; et nunc circumdare undique collem
armatis volunt, ut a consule Decium intercludant, nunc viam patefacere, ut degressos in vallem adoriantur.
Incertos quid agerent nox oppressit.</p>
<p><span class="innerMarginNote right">12</span>Decium primum<a class="footnoteLink" href="#note_LCL172_480_1" id="target_note_LCL172_480_1"><sup>1</sup></a> spes tenuit cum subeuntibus in adversum collem ex superiore loco se pugnaturum; deinde admiratio incessit quod nec pugnam inirent nec, si ab eo consilio iniquitate loci deterrerentur,
<span class="innerMarginNote right">13</span>opere se valloque circumdarent. Tum centurionibus ad se vocatis: “Quaenam illa inscitia belli ac pigritia est, aut quonam modo isti ex Sidicinis Campanisque victoriam pepererunt? Huc atque illuc signa moveri
ac modo in unum conferri modo educi<a class="footnoteLink" href="#note_LCL172_480_2" id="target_note_LCL172_480_2"><sup>2</sup></a> videtis; opus quidem incipit nemo, cum iam circumdati vallo
<span class="innerMarginNote right">14</span>potuerimus esse. Tum vero nos similes istorum simus, si diutius hic moremur quam commodum sit. Agitedum, ite mecum ut, dum lucis aliquid superest, quibus locis praesidia ponant, qua pateat hinc exitus,
<span class="innerMarginNote right">15</span>exploremus.” Haec omnia sagulo gregali amictus centurionibus item manipularium militum habitu ductis,<a class="footnoteLink" href="#note_LCL172_480_3" id="target_note_LCL172_480_3"><sup>3</sup></a> ne ducem circumire hostes notarent, perlustravit.</p>
<p>XXXV. Vigiliis deinde dispositis ceteris omnibus tesseram dari iubet, ubi secundae vigiliae bucina datum
<span class="innerMarginNote right">2</span>signum esset, armati cum silentio ad se convenirent



</p></section><notes><section class="footnotes"><ul><li class="note" id="note_LCL172_480_1"><a class="footnoteCrossrefLink" href="#target_note_LCL172_480_1" title="Click to highlight in text"><sup class="lineRef">1</sup>primum (<span class="italic">wanting in O</span>) Ω: primo <span class="italic">Häggström “dubitanter.”</span></a></li><script type="text/javascript">document.getElementById('note_LCL172_480_1').style.display = "none";</script><li class="note" id="note_LCL172_480_2"><a class="footnoteCrossrefLink" href="#target_note_LCL172_480_2" title="Click to highlight in text"><sup class="lineRef">2</sup>educi Ω: diduci <span class="italic">Weissenborn.</span></a></li><script type="text/javascript">document.getElementById('note_LCL172_480_2').style.display = "none";</script><li class="note" id="note_LCL172_480_3"><a class="footnoteCrossrefLink" href="#target_note_LCL172_480_3" title="Click to highlight in text"><sup class="lineRef">3</sup>ductis (ductus <span class="italic">OL</span>) Ω: secum ductis <span class="italic">M. Mueller.</span></a></li><script type="text/javascript">document.getElementById('note_LCL172_480_3').style.display = "none";</script></ul></section></notes></section>