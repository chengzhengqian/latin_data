<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span>394</span>tumultum exciere in hostium portis, maiorem ipsos
trepidationem ante moenia sua visuros.</p>
<p> <span class="marginNote left"><span class="sc">a.u.c.</span> 395–396</span>XII. Itaque insequenti anno M. Popilio<a class="footnoteLink" href="#note_LCL172_392_1" id="target_note_LCL172_392_1"><sup>1</sup></a> Laenate
Cn. Manlio consulibus primo silentio noctis ab Tibure agmine infesto profecti ad urbem Romam
<span class="innerMarginNote right">2</span>venerunt. Terrorem repente ex somno excitatis subita res et nocturnus pavor praebuit, ad hoc multorum inscitia, qui aut unde hostes advenissent;
<span class="innerMarginNote right">3</span>conclamatum tamen celeriter ad arma est et portae stationibus murique praesidiis firmati; et ubi prima lux mediocrem multitudinem ante moenia neque alium quam Tiburtem hostem ostendit, duabus portis egressi consules utrimque aciem subeuntium iam
<span class="innerMarginNote right">4</span>muros adgrediuntur, apparuitque occasione magis quam virtute fretos venisse: adeo vix primum impetum
Romanorum sustinuere. Quin etiam bono fuisse Romanis adventum eorum constabat orientemque
iam seditionem inter patres et plebem metu tam propinqui belli compressam.</p>
<p><span class="innerMarginNote right">5</span>Alius adventus hostium fuit<a class="footnoteLink" href="#note_LCL172_392_2" id="target_note_LCL172_392_2"><sup>2</sup></a> agris terribilior<a class="footnoteLink" href="#note_LCL172_392_3" id="target_note_LCL172_392_3"><sup>3</sup></a>: <span class="innerMarginNote right">6</span>populabundi Tarquinienses fines Romanos, maxime
qua ex parte Etruriam adiacent, peragravere rebusque
nequiquam repetitis novi consules iis C. Fabius et C. Plautius iussu populi bellum indixere; Fabioque
ea provincia, Plautio Hernici evenere.</p>
</section><notes><section class="footnotes"><ul><li class="note" id="note_LCL172_392_1"><a class="footnoteCrossrefLink" href="#target_note_LCL172_392_1" title="Click to highlight in text"><sup class="lineRef">1</sup>Popilio (<span class="italic">or</span> Popillio) <span class="italic">Sigonius</span> (<span class="italic">cf. Diod.</span> <span class="sc">xvi. xv.</span> 1 <span class="italic">and chap.</span> xxiii. § 1): pōpilio <span class="italic">H</span>: ponpilio <span class="italic">B</span>: pompilio Ω.</a></li><script type="text/javascript">document.getElementById('note_LCL172_392_1').style.display = "none";</script><li class="note" id="note_LCL172_392_2"><a class="footnoteCrossrefLink" href="#target_note_LCL172_392_2" title="Click to highlight in text"><sup class="lineRef">2</sup>fuit <span class="italic">Madvig</span>: fuit proximo bello Ω.</a></li><script type="text/javascript">document.getElementById('note_LCL172_392_2').style.display = "none";</script><li class="note" id="note_LCL172_392_3"><a class="footnoteCrossrefLink" href="#target_note_LCL172_392_3" title="Click to highlight in text"><sup class="lineRef">3</sup>terribilior ϛ, <span class="italic">Walters</span>: quam terribilior urbi Ω: quan urbi terribilior <span class="italic">D<sup>2</sup></span> (<span class="italic">or D<sup>3</sup></span>) <span class="italic">R<sup>2</sup></span>.</a></li><script type="text/javascript">document.getElementById('note_LCL172_392_3').style.display = "none";</script></ul></section></notes></section>