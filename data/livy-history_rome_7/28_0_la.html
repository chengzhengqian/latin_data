<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 397</span>“vobis hostium urbemque praedae do, si mihi pollicemini
vos fortiter in acie operam navaturos nec
<span class="innerMarginNote right">5</span>praedae magis quam pugnae paratos esse.” Signum poscunt ingenti clamore celsique et spe haud dubia feroces in proelium vadunt. Ibi ante signa Sex. Tullius, de quo ante dictum est, exclamat “Aspice, imperator” inquit, “quemadmodum exercitus tuus tibi promissa praestet,” piloque posito stricto gladio
<span class="innerMarginNote right">6</span>in hostem impetum facit. Sequuntur Tullium antesignani
omnes primoque impetu avertere hostem; fusum inde ad oppidum persecuti, cum iam scalas moenibus admoverent, in deditionem urbem acceperunt.
Triumphus de Privernatibus actus.</p>
<p><span class="innerMarginNote right">7</span>Ab altero consule nihil memorabile gestum, nisi quod legem novo exemplo ad Sutrium in castris tributim de vicensima eorum qui manumitterentur tulit. Patres, quia ea lege haud parvum vectigal
<span class="innerMarginNote right">8</span>inopi aerario additum esset, auctores fuerunt; ceterum tribuni plebis, non tam lege quam exemplo moti, ne quis postea populum sevocaret, capite sanxerunt; nihil enim non per milites iuratos in consulis verba, quamvis perniciosum populo, si id liceret, ferri posse.
<span class="innerMarginNote right">9</span>Eodem anno C. Licinius Stolo a M. Popilio Laenate sua lege decem milibus aeris est damnatus, quod mille iugerum agri cum filio possideret emancupandoque
filium fraudem legi fecisset.</p>
</section><notes></notes></section>