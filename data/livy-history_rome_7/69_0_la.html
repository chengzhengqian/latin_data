<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>exploratum quam<a class="footnoteLink" href="#note_LCL172_492_1" id="target_note_LCL172_492_1"><sup>1</sup></a> in exiguum orbem contracta
castra essent—paucitatem inde hostium colligentes <span class="innerMarginNote right">9</span>—rettulerunt, fremere omnis acies complendas esse fossas scindendumque vallum et in castra inrumpendum;
transactumque ea temeritate bellum foret,
<span class="innerMarginNote right">10</span>ni duces continuissent impetum militum. Ceterum, quia multitudo sua commeatibus gravis et prius sedendo ad Suessulam et tum certaminis mora haud procul ab rerum omnium inopia esset, placuit, dum inclusus paveret hostis, frumentatum per agros
<span class="innerMarginNote right">11</span>militem duci: interim quieto<a class="footnoteLink" href="#note_LCL172_492_2" id="target_note_LCL172_492_2"><sup>2</sup></a> Romano, qui expeditus
quantum umeris inter arma geri posset frumenti secum attulisset, defutura omnia.</p>
<p><span class="innerMarginNote right">12</span>Consul palatos per agros cum vidisset hostes, stationes infrequentes relictas, paucis milites adhortatus
<span class="innerMarginNote right">13</span>ad castra oppugnanda ducit. Quae cum primo clamore atque impetu cepisset, pluribus hostium in tentoriis suis quam in portis valloque caesis, signa captiva in unum locum conferri iussit relictisque
duabus legionibus custodiae et praesidii causa gravi edicto monitis ut, donec ipse revertisset,
<span class="innerMarginNote right">14</span>praeda abstinerent, profectus agmine instructo, cum praemissus eques velut indagine dissipatos Samnites
<span class="innerMarginNote right">15</span>ageret, caedem ingentem fecit. Nam neque quo


</p></section><notes><section class="footnotes"><ul><li class="note" id="note_LCL172_492_1"><a class="footnoteCrossrefLink" href="#target_note_LCL172_492_1" title="Click to highlight in text"><sup class="lineRef">1</sup>quam ϛ: quamquam Ω: quia <span class="italic">F</span><sup>3</sup>: postquam quam <span class="italic">Alschefski.</span></a></li><script type="text/javascript">document.getElementById('note_LCL172_492_1').style.display = "none";</script><li class="note" id="note_LCL172_492_2"><a class="footnoteCrossrefLink" href="#target_note_LCL172_492_2" title="Click to highlight in text"><sup class="lineRef">2</sup>quieto <span class="italic">A</span><sup>2</sup> or <span class="italic">A</span><sup>1</sup>ϛ: quia et Ω: quia <span class="italic">M:</span> et A; <span class="italic">deleted by Madvig.</span></a></li><script type="text/javascript">document.getElementById('note_LCL172_492_2').style.display = "none";</script></ul></section></notes></section>