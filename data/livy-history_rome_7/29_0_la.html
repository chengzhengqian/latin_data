<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 398–399</span>XVII. Novi consules inde, M. Fabius Ambustus
<span class="innerMarginNote right">2</span>iterum et M. Popilius Laenas iterum, duo bella habuere, facile alterum cum Tiburtibus, quod Laenas gessit, qui hoste in urbem compulso agros vastavit; Falisci Tarquiniensesque alterum consulem prima
<span class="innerMarginNote right">3</span>pugna fuderunt. Inde terror maximus fuit quod sacerdotes eorum facibus ardentibus anguibusque praelatis incessu furiali militem Romanum insueta turbaverunt specie. Et tum quidem velut lymphati et attoniti munimentis suis trepido agmine inciderunt;
<span class="innerMarginNote right">4</span>deinde, ubi consul legatique ac tribuni puerorum ritu vana miracula paventes inridebant increpabantque, vertit animos repente pudor, et in
<span class="innerMarginNote right">5</span>ea ipsa quae fugerant velut caeci ruebant. Discusso itaque vano apparatu hostium cum in ipsos armatos se intulissent, averterunt totam aciem; castrisque etiam eo die potiti praeda ingenti parta victores reverterunt, militaribus iocis cum apparatum hostium
<span class="innerMarginNote right">6</span>tum suum increpantes pavorem. Concitatur deinde omne nomen Etruscum, et Tarquiniensibus Faliscisque ducibus ad Salinas perveniunt. Adversus eum terrorem
dictator C. Marcius Rutulus<a class="footnoteLink" href="#note_LCL172_412_1" id="target_note_LCL172_412_1"><sup>1</sup></a> primus de plebe dictus magistrum equitum item de plebe C. Plautium
<span class="innerMarginNote right">7</span>dixit. Id vero patribus indignum videri, etiam dictaturam iam in promiscuo esse; omnique ope

</p></section><notes><section class="footnotes"><ul><li class="note" id="note_LCL172_412_1"><a class="footnoteCrossrefLink" href="#target_note_LCL172_412_1" title="Click to highlight in text"><sup class="lineRef">1</sup>Rutulus <span class="italic">Conway</span> (<span class="italic">cf. chap.</span> xxxviii. § 8 <span class="italic">and Conway’s note at</span> <span class="sc">iii.</span> vii. 6): rutilius <span class="italic">UHA<sup>2</sup></span>: utilius (<span class="italic">omitted by O</span>) Ω.</a></li><script type="text/javascript">document.getElementById('note_LCL172_412_1').style.display = "none";</script></ul></section></notes></section>