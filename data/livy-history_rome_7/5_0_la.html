<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 390</span>sano initio res in hanc vix opulentis regnis tolerabilem
insaniam venerit.</p>
<p> <span class="marginNote left"><span class="sc">a.u.c.</span> 391</span>III. Nec tamen ludorum primum initium procurandis
religionibus datum aut religione animos
<span class="innerMarginNote right">2</span>aut corpora morbis levavit; quin etiam, cum medios forte ludos circus Tiberi superfuso inrigatus impedisset,
id vero, velut aversis iam dis aspernantibusque
placamina irae, terrorem ingentem fecit.
<span class="innerMarginNote right">3</span>Itaque Cn.<a class="footnoteLink" href="#note_LCL172_364_1" id="target_note_LCL172_364_1"><sup>1</sup></a> Genucio L. Aemilio Mamerco<a class="footnoteLink" href="#note_LCL172_364_2" id="target_note_LCL172_364_2"><sup>2</sup></a> iterum consulibus, cum piaculorum magis conquisitio animos quam corpora morbi adficerent, repetitum ex seniorum memoria dicitur pestilentiam quondam clavo ab dictatore
<span class="innerMarginNote right">4</span>fixo sedatam. Ea religione adductus senatus dictatorem clavi figendi causa dici iussit; dictus L. Manlius Imperiosus L. Pinarium magistrum equitum dixit.</p>
<p><span class="innerMarginNote right">5</span>Lex vetusta est, priscis litteris verbisque scripta, ut qui praetor maximus sit idibus Septembribus clavum pangat; fixa fuit dextro lateri aedis Iovis optimi maximi, qua parte<a class="footnoteLink" href="#note_LCL172_364_3" id="target_note_LCL172_364_3"><sup>3</sup></a> Minervae templum est.
<span class="innerMarginNote right">6</span>Eum clavum, quia rarae per ea tempora litterae erant, notam numeri annorum fuisse ferunt eoque Minervae templo dicatam legem quia numerus



</p></section><notes><section class="footnotes"><ul><li class="note" id="note_LCL172_364_1"><a class="footnoteCrossrefLink" href="#target_note_LCL172_364_1" title="Click to highlight in text"><sup class="lineRef">1</sup>Cn. <span class="italic">Sigonius</span> (<span class="italic">cf Diod.</span> xvi. ii. 1, <span class="italic">C.I.L.</span> i<sup>2</sup>, p. 126): C Ω: Claudio <span class="italic">O</span>.</a></li><script type="text/javascript">document.getElementById('note_LCL172_364_1').style.display = "none";</script><li class="note" id="note_LCL172_364_2"><a class="footnoteCrossrefLink" href="#target_note_LCL172_364_2" title="Click to highlight in text"><sup class="lineRef">2</sup>Mamerco Ω (<span class="italic">cf. chap.</span> i. § 2): Mamercino <span class="italic">Pighius</span> (<span class="italic">Diod. omits the cognomen here</span>).</a></li><script type="text/javascript">document.getElementById('note_LCL172_364_2').style.display = "none";</script><li class="note" id="note_LCL172_364_3"><a class="footnoteCrossrefLink" href="#target_note_LCL172_364_3" title="Click to highlight in text"><sup class="lineRef">3</sup>qua parte (<span class="italic">Walters in his note</span>): .ea. qua parte <span class="italic">H</span>: ea qua parte Ω: ea parte qua <span class="italic">U</span>: ex qua parte <span class="italic">Gronovius.</span></a></li><script type="text/javascript">document.getElementById('note_LCL172_364_3').style.display = "none";</script></ul></section></notes></section>