<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 412</span>patribus tulit ad populum in luco Petelino,<a class="footnoteLink" href="#note_LCL172_510_1" id="target_note_LCL172_510_1"><sup>1</sup></a> ne cui militum fraudi secessio esset. Oravit etiam bona venia Quirites ne quis eam rem ioco seriove
<span class="innerMarginNote right">4</span>cuiquam exprobraret. Lex quoque sacrata militaris lata est ne cuius militis scripti nomen nisi ipso volente deleretur; additumque legi ne quis, ubi tribunus militum fuisset, postea ordinum ductor
<span class="innerMarginNote right">5</span>esset. Id propter P. Salonium postulatum est ab coniuratis, qui alternis prope annis et tribunus militum
et primus centurio erat, quem nunc primi pili
<span class="innerMarginNote right">6</span>appellant. Huic infensi milites erant, quod semper adversatus novis consiliis fuisset et, ne particeps
<span class="innerMarginNote right">7</span>eorum esset, ab Lautulis fugisset.<a class="footnoteLink" href="#note_LCL172_510_2" id="target_note_LCL172_510_2"><sup>2</sup></a> Itaque cum hoc unum propter Salonium ab senatu non impetraretur, tum Salonius obtestatus patres conscriptos ne suum honorem pluris quam concordiam civitatis aestimarent,
<span class="innerMarginNote right">8</span>perpulit ut id quoque ferretur. Aeque impotens
postulatum fuit ut de stipendio
equitum—merebant autem triplex ea tempestate—aera demerentur, quod adversati coniurationi fuissent.</p>
<p>XLII. Praeter haec invenio apud quosdam L. Genucium tribunum plebis tulisse ad plebem ne





</p></section><notes><section class="footnotes"><ul><li class="note" id="note_LCL172_510_1"><a class="footnoteCrossrefLink" href="#target_note_LCL172_510_1" title="Click to highlight in text"><sup class="lineRef">1</sup>Petelino ϛ: petillini Ω: petelini <span class="italic">U</span>: pollutum <span class="italic">O.</span></a></li><script type="text/javascript">document.getElementById('note_LCL172_510_1').style.display = "none";</script><li class="note" id="note_LCL172_510_2"><a class="footnoteCrossrefLink" href="#target_note_LCL172_510_2" title="Click to highlight in text"><sup class="lineRef">2</sup>fugisset <span class="italic">Rubenius:</span> fugissent (<span class="italic">with</span> qui <span class="italic">before</span> ab Lautulis)
Ω: <span class="italic">nothing after qui in O.</span></a></li><script type="text/javascript">document.getElementById('note_LCL172_510_2').style.display = "none";</script></ul></section></notes></section>