<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 395–396</span>Romanis dignum sit, pugnaturos; si nihil armis opus
sit, otium Romae potius quam in castris acturos.
<span class="innerMarginNote right">10</span>Haec dicta sint patribus. Te, imperator, milites tui oramus ut nobis pugnandi copiam facias. Cum vincere cupimus, tum te duce vincere, tibi lauream insignem deferre, tecum triumphantes urbem inire, tuum sequentes currum Iovis optimi maximi templum
<span class="innerMarginNote right">11</span>gratantes ovantesque adire.” Orationem Tulli exceperunt
preces multitudinis, et undique ut signum daret, ut capere arma iuberet, clamabant.</p>
<p>XIV. Dictator quamquam rem bonam exemplo haud probabili actam censebat, tamen facturum quod milites vellent in se<a class="footnoteLink" href="#note_LCL172_400_1" id="target_note_LCL172_400_1"><sup>1</sup></a> recepit, Tulliumque secreto quaenam haec res sit aut quo acta more
<span class="innerMarginNote right">2</span>percontatur. Tullius magno opere a dictatore petere ne se oblitum disciplinae militaris, ne sui neve imperatoriae maiestatis crederet: multitudini concitatae,
quae ferme auctoribus similis esset, non subtraxisse se ducem ne quis alius, quales mota
<span class="innerMarginNote right">3</span>creare multitudo soleret, exsisteret; nam se quidem nihil non arbitrio imperatoris acturum. Illi quoque tamen videndum magno opere esse ut exercitum in potestate haberet; differri non posse adeo concitatos animos; ipsos sibi locum ac tempus pugnandi sumpturos,
<span class="innerMarginNote right">4</span>si ab imperatore non detur. Dum haec loquuntur,

</p></section><notes><section class="footnotes"><ul><li class="note" id="note_LCL172_400_1"><a class="footnoteCrossrefLink" href="#target_note_LCL172_400_1" title="Click to highlight in text"><sup class="lineRef">1</sup>in se <span class="italic">Weissenborn</span>: se Ω.</a></li><script type="text/javascript">document.getElementById('note_LCL172_400_1').style.display = "none";</script></ul></section></notes></section>