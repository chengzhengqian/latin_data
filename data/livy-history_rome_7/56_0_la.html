<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>petissent adeo infractos gereret animos ut se ipse
<span class="innerMarginNote right">7</span>suaque omnia potestatis alienae faceret. Tum iam fides agi visa deditos non prodi; nec facturum aequa Samnitium populum censebant, si agrum urbemque per deditionem factam populi Romani oppugnarent.
<span class="innerMarginNote right">8</span>Legatos itaque extemplo mitti ad Samnites placuit. Data mandata ut preces Campanorum, responsum senatus amicitiae Samnitium memor, deditionem
<span class="innerMarginNote right">9</span>postremo factam Samnitibus exponerent; peterent pro societate amicitiaque, ut dediticiis suis parcerent neque in eum agrum qui populi Romani factus esset
<span class="innerMarginNote right">10</span>hostilia arma inferrent; si leniter agendo parum proficerent, denuntiarent Samnitibus, populi Romani senatusque verbis, ut Capua urbe Campanoque agro
<span class="innerMarginNote right">11</span>abstinerent. Haec legatis agentibus in concilio Samnitium adeo est ferociter responsum ut non solum gesturos se esse dicerent id bellum, sed magistratus eorum e curia egressi stantibus<a class="footnoteLink" href="#note_LCL172_466_1" id="target_note_LCL172_466_1"><sup>1</sup></a> legatis praefectos cohortium vocarent iisque clara voce
<span class="innerMarginNote right">12</span>imperarent ut praedatum in agrum Campanum extemplo proficiscerentur.</p>
<p>XXXII. Hac legatione Romam relata positis omnium aliarum rerum curis patres fetialibus ad res repetendas missis belloque, quia non redderentur, sollemni more indicto decreverunt ut primo quoque




</p></section><notes><section class="footnotes"><ul><li class="note" id="note_LCL172_466_1"><a class="footnoteCrossrefLink" href="#target_note_LCL172_466_1" title="Click to highlight in text"><sup class="lineRef">1</sup>stantibus Ω: astantibus <span class="italic">unknown scholar in marg. ed. Curionis.</span></a></li><script type="text/javascript">document.getElementById('note_LCL172_466_1').style.display = "none";</script></ul></section></notes></section>