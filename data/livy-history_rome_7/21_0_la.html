<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 395–396</span>patres communiter increpare, quod non
<span class="innerMarginNote right">13</span>iussissent per consules geri bellum: electum esse eximium imperatorem, unicum ducem, qui nihil agenti sibi de caelo devolaturam in sinum victoriam censeat. Eadem deinde haec interdiu propalam ac ferociora his iactare: se iniussu imperatoris aut dimicaturos
<span class="innerMarginNote right">14</span>aut agmine Romam ituros. Immiscerique militibus centuriones, nec in circulis modo fremere sed iam in principiis ac praetorio in unum sermones confundi atque in contionis magnitudinem crescere turba et vociferari ex omnibus locis ut extemplo ad dictatorem iretur; verba pro exercitu faceret Sex. Tullius, ut virtute eius dignum esset.</p>
<p>XIII. Septimum primum pilum iam Tullius ducebat,
neque erat in exercitu, qui quidem pedestria
<span class="innerMarginNote right">2</span>stipendia fecisset, vir factis nobilior. Is praecedens militum agmen ad tribunal pergit mirantique Sulpicio non turbam magis quam turbae principem Tullium,
<span class="innerMarginNote right">3</span>imperiis oboedientissimum militem, “Si licet, dictator,”
inquit “condemnatum se universus exercitus a te ignaviae ratus et prope ignominiae causa destitutum
sine armis oravit me ut suam causam apud te
<span class="innerMarginNote right">4</span>agerem. Equidem, sicubi loco cessum, si terga data hosti, si signa foede amissa obici nobis possent, tamen
</p></section><notes></notes></section>