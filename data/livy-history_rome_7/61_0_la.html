<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>Romani cum et fluere iam lassitudine vires sentirent
et diei haud multum superesse, accensi ira concitant
<span class="innerMarginNote right">15</span>se in hostem. Tum primum referri pedem atque inclinari rem in fugam apparuit; tum capi, occidi Samnis; nec superfuissent multi, ni nox victoriam
<span class="innerMarginNote right">16</span>magis quam proelium diremisset. Et Romani fatebantur
nunquam cum pertinaciore hoste conflictum, et Samnites, cum quaereretur quaenam prima causa
<span class="innerMarginNote right">17</span>tam obstinatos movisset in fugam, oculos sibi Romanorum
ardere visos aiebant vesanosque voltus et furentia ora; inde plus quam ex alia ulla re terroris ortum. Quem terrorem non pugnae solum eventu
<span class="innerMarginNote right">18</span>sed nocturna profectione confessi sunt. Postero die vacuis hostium castris Romanus potitur, quo se omnis Campanorum multitudo gratulabunda effudit.</p>
<p>XXXIV. Ceterum hoc gaudium magna prope clade in Samnio foedatum est. Nam ab Saticula<a class="footnoteLink" href="#note_LCL172_476_1" id="target_note_LCL172_476_1"><sup>1</sup></a> profectus Cornelius consul exercitum incaute in saltum cava valle pervium circaque insessum ab hoste induxit
<span class="innerMarginNote right">2</span>nec prius quam recipi tuto signa non poterant imminentem
<span class="innerMarginNote right">3</span>capiti hostem vidit. Dum id morae Samnitibus
est, quoad totum in vallem infimam demitteret
agmen, P. Decius tribunus militum conspicit unum editum in saltu collem, imminentem hostium

</p></section><notes><section class="footnotes"><ul><li class="note" id="note_LCL172_476_1"><a class="footnoteCrossrefLink" href="#target_note_LCL172_476_1" title="Click to highlight in text"><sup class="lineRef">1</sup>Saticula <span class="italic">Sigonius</span> (<span class="italic">cf. chap.</span> xxxii. § 2): satricula Ω.</a></li><script type="text/javascript">document.getElementById('note_LCL172_476_1').style.display = "none";</script></ul></section></notes></section>