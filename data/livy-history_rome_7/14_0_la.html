<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 393</span>duxissent neque inventis in agro hostibus Ferentinum
urbem eorum vi cepissent, revertentibus inde
<span class="innerMarginNote right">2</span>eis Tiburtes portas clausere. Ea ultima fuit causa, cum multae ante querimoniae ultro citroque iactatae essent, cur per fetiales rebus repetitis bellum Tiburti populo indiceretur,</p>
<p><span class="innerMarginNote right">3</span>Dictatorem T. Quinctium Poenum eo anno fuisse satis constat et magistrum equitum Ser. Cornelium
<span class="innerMarginNote right">4</span>Maluginensem. Macer Licinius comitiorum habendorum
causa et ab Licinio consule dictum scribit, quia collega comitia bello praeferre festinante ut continuaret consulatum, obviam eundum pravae
<span class="innerMarginNote right">5</span>cupiditati fuerit. Quaesita ea propriae<a class="footnoteLink" href="#note_LCL172_382_1" id="target_note_LCL172_382_1"><sup>1</sup></a> familiae laus leviorem auctorem Licinium facit. Cum mentionem eius rei in vetustioribus annalibus nullam inveniam, magis ut belli Gallici causa
<span class="innerMarginNote right">6</span>dictatorem creatum arbitrer inclinat animus. Eo certe anno Galli ad tertium lapidem Salaria via trans pontem Anienis castra habuere.</p>
<p>Dictator cum tumultus Gallici causa iustitium edixisset, omnes iuniores sacramento adegit ingentique
exercitu ab urbe profectus in citeriore ripa
<span class="innerMarginNote right">7</span>Anienis castra posuit. Pons in medio erat, neutris eum rumpentibus, ne timoris indicium esset. Proelia de occupando ponte crebra erant, nec qui poterentur



</p></section><notes><section class="footnotes"><ul><li class="note" id="note_LCL172_382_1"><a class="footnoteCrossrefLink" href="#target_note_LCL172_382_1" title="Click to highlight in text"><sup class="lineRef">1</sup>propriae <span class="italic">A</span>ϛ: propria Ω.</a></li><script type="text/javascript">document.getElementById('note_LCL172_382_1').style.display = "none";</script></ul></section></notes></section>