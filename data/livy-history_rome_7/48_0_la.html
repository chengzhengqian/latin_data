<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 407–408</span>Antio circumire populos Latinorum ad concitandum
<span class="innerMarginNote right">6</span>bellum, priusquam plus hostium fieret Volscis arma inferre iussus, ad Satricum exercitu infesto pergit. Quo cum Antiates aliique Volsci praeparatis iam ante, si quid ab Roma moveretur, copiis occurrissent, nulla mora inter infensos diutino odio dimicandi
<span class="innerMarginNote right">7</span>facta est. Volsci, ferocior ad rebellandum quam ad bellandum gens, certamine victi fuga effusa Satrici moenia petunt. Et ne in muris quidem satis firma spe cum corona militum cincta iam scalis caperetur urbs, ad quattuor milia militum<a class="footnoteLink" href="#note_LCL172_450_1" id="target_note_LCL172_450_1"><sup>1</sup></a> praeter multitudinem
<span class="innerMarginNote right">8</span>imbellem sese dedidere. Oppidum dirutum atque incensum: ab aede tantum matris Matutae abstinuere ignem. Praeda omnis militi data. Extra praedam quattuor milia deditorum habita; eos vinctos consul ante currum triumphans egit; venditis deinde
<span class="innerMarginNote right">9</span>magnam pecuniam in aerarium redegit. Sunt qui hanc multitudinem captivam servorum fuisse scribant, idque magis veri simile est quam deditos venisse.</p>
<p> <span class="marginNote left"><span class="sc">a.u.c.</span> 409–411</span>XXVIII. Hos consules secuti sunt M. Fabius
Dorsuo Ser. Sulpicius Camerinus. Auruncum inde <span class="innerMarginNote right">2</span>bellum ab repentina populatione coeptum; metuque ne id factum populi unius consilium omnis nominis Latini esset, dictator—velut adversus<a class="footnoteLink" href="#note_LCL172_450_2" id="target_note_LCL172_450_2"><sup>2</sup></a> armatum iam




</p></section><notes><section class="footnotes"><ul><li class="note" id="note_LCL172_450_1"><a class="footnoteCrossrefLink" href="#target_note_LCL172_450_1" title="Click to highlight in text"><sup class="lineRef">1</sup>ad ϛ (<span class="italic">or</span> <span class="sc">i͞i͞i͞i͞</span> milia) militum (militum <span class="italic">omitted by OHLA</span>) Ω.</a></li><script type="text/javascript">document.getElementById('note_LCL172_450_1').style.display = "none";</script><li class="note" id="note_LCL172_450_2"><a class="footnoteCrossrefLink" href="#target_note_LCL172_450_2" title="Click to highlight in text"><sup class="lineRef">2</sup>adversus ϛ: aduersum Ω.</a></li><script type="text/javascript">document.getElementById('note_LCL172_450_2').style.display = "none";</script></ul></section></notes></section>