<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 406</span>hae vires populi Romani, quas vix terrarum capit orbis, contractae in unum haud facile efficiant; adeo in quae laboramus sola crevimus, divitias luxuriamque.</p>
<p><span class="innerMarginNote right">10</span>cetera tristia eius anni consul alter Ap. Claudius in ipso belli apparatu moritur; redieratque<a class="footnoteLink" href="#note_LCL172_442_1" id="target_note_LCL172_442_1"><sup>1</sup></a>
<span class="innerMarginNote right">11</span>res ad Camillum, cui unico consuli vel ob aliam dignationem haud subiciendam dictaturae vel ob omen faustum ad Gallicum tumultum cognominis dictatorem adrogari haud satis decorum visum est
<span class="innerMarginNote right">12</span>patribus. Consul duabus legionibus urbi praepositis, octo cum L. Pinario praetore divisis, memor paternae virtutis Gallicum sibi bellum extra sortem sumit, praetorem maritimam oram tutari Graecosque arcere
<span class="innerMarginNote right">13</span>litoribus iussit. Et cum in agrum Pomptinum descendisset, quia neque in campis congredi nulla cogente re volebat, et prohibendo populationibus quos rapto vivere necessitas cogeret satis domari credebat hostem, locum idoneum stativis delegit.</p>
<p>XXVI. Ubi cum in stationibus<a class="footnoteLink" href="#note_LCL172_442_2" id="target_note_LCL172_442_2"><sup>2</sup></a> quieti tempus tererent, Gallus processit magnitudine atque armis insignis; quatiensque scutum hasta cum silentium fecisset, provocat per interpretem unum ex Romanis <span class="innerMarginNote right">2</span>qui secum ferro decernat. M. erat Valerius tribunus militum adulescens, qui haud indigniorem eo decore




</p></section><notes><section class="footnotes"><ul><li class="note" id="note_LCL172_442_1"><a class="footnoteCrossrefLink" href="#target_note_LCL172_442_1" title="Click to highlight in text"><sup class="lineRef">1</sup>redieratque <span class="italic">F</span><sup>3</sup>ϛ: redierant Ω.</a></li><script type="text/javascript">document.getElementById('note_LCL172_442_1').style.display = "none";</script><li class="note" id="note_LCL172_442_2"><a class="footnoteCrossrefLink" href="#target_note_LCL172_442_2" title="Click to highlight in text"><sup class="lineRef">2</sup>in stationibus <span class="italic">Madvig</span>: stationibus Ω.</a></li><script type="text/javascript">document.getElementById('note_LCL172_442_2').style.display = "none";</script></ul></section></notes></section>