<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 395–396</span><span class="innerMarginNote right">7</span>Gallici quoque belli fama increbrescebat. Sed inter multos terrores solacio fuit pax Latinis petentibus
data, et magna vis militum ab iis<a class="footnoteLink" href="#note_LCL172_394_1" id="target_note_LCL172_394_1"><sup>1</sup></a> ex foedere vetusto, quod multis intermiserant annis, accepta.
<span class="innerMarginNote right">8</span>Quo praesidio cum fulta res Romana esset, levius fuit quod Gallos mox Praeneste venisse atque inde
<span class="innerMarginNote right">9</span>circa Pedum consedisse auditum est. Dictatorem dici C. Sulpicium placuit; consul ad id accitus C. Plautius dixit; magister equitum dictatori additus M. Valerius. Hi robora militum ex duobus consularibus
exercitibus electa adversus Gallos duxerunt.
<span class="innerMarginNote right">10</span>Lentius id aliquanto bellum, quam parti utrique placebat, fuit. Cum primo Galli tantum avidi certaminis
fuissent, deinde Romanus miles ruendo in arma ac dimicationem aliquantum Gallicam ferociam
<span class="innerMarginNote right">11</span>vinceret, dictatori neutiquam placebat, quando nulla cogeret res, fortunae se committere adversus hostem, quem tempus deteriorem in dies faceret, locis alienis<a class="footnoteLink" href="#note_LCL172_394_2" id="target_note_LCL172_394_2"><sup>2</sup></a> sine praeparato commeatu, sine firmo munimento morantem, ad hoc iis<a class="footnoteLink" href="#note_LCL172_394_3" id="target_note_LCL172_394_3"><sup>3</sup></a> corporibus animisque, quorum omnis in impetu vis esset, parva eadem languesceret mora.</p>
<p><span class="innerMarginNote right">12</span>His consiliis dictator bellum trahebat gravemque edixerat poenam, si quis iniussu in hostem pugnasset. Milites aegre id patientes primo in stationibus vigiliisque
inter se dictatorem sermonibus carpere, interdum



</p></section><notes><section class="footnotes"><ul><li class="note" id="note_LCL172_394_1"><a class="footnoteCrossrefLink" href="#target_note_LCL172_394_1" title="Click to highlight in text"><sup class="lineRef">1</sup>iis ϛ: hiis <span class="italic">A</span>: his Ω.</a></li><script type="text/javascript">document.getElementById('note_LCL172_394_1').style.display = "none";</script><li class="note" id="note_LCL172_394_2"><a class="footnoteCrossrefLink" href="#target_note_LCL172_394_2" title="Click to highlight in text"><sup class="lineRef">2</sup>faceret locis alienis <span class="italic">Madvig</span>: et locis alienis faceret Ω: et locus alienus faceret ϛ <span class="italic">Gelenius, Gebhard.</span></a></li><script type="text/javascript">document.getElementById('note_LCL172_394_2').style.display = "none";</script><li class="note" id="note_LCL172_394_3"><a class="footnoteCrossrefLink" href="#target_note_LCL172_394_3" title="Click to highlight in text"><sup class="lineRef">3</sup>iis ϛ: is <span class="italic">D</span>: hiis <span class="italic">A</span>: his Ω.</a></li><script type="text/javascript">document.getElementById('note_LCL172_394_3').style.display = "none";</script></ul></section></notes></section>