<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>Quo ubi, sicut edictumerat, taciti convenerunt, “Hoc silentium, milites,” inquit, “omisso militari adsensu
in me audiendo servandum est. Ubi sententiam meam vobis peregero, tum quibus eadem placebunt in dextram partem taciti transibitis; quae pars
<span class="innerMarginNote right">3</span>maior erit, eo stabitur consilio. Nunc quae mente agitem audite. Non fuga delatos nec inertia relictos
hic vos circumvenit hostis: virtute cepistis
<span class="innerMarginNote right">4</span>locum, virtute hinc oportet evadatis. Veniendo huc exercitum egregium populo Romano servastis: erumpendo hinc vosmet ipsos servate; digni estis qui pauci pluribus opem tuleritis, ipsi nullius auxilio
<span class="innerMarginNote right">5</span>egueritis. Cum eo hoste res est qui hesterno die delendi omnis exercitus fortuna per socordiam usus non sit, hunc tam opportunum collem imminentem capiti suo non ante viderit quam captum a nobis,
<span class="innerMarginNote right">6</span>nos tam paucos tot ipse<a class="footnoteLink" href="#note_LCL172_482_1" id="target_note_LCL172_482_1"><sup>1</sup></a> milibus hominum nec ascensu arcuerit<a class="footnoteLink" href="#note_LCL172_482_2" id="target_note_LCL172_482_2"><sup>2</sup></a> nec tenentes locum, cum diei tantum superesset, vallo circumdederit. Quem videntem
ac vigilantem sic eluseritis, sopitum oportet
<span class="innerMarginNote right">7</span>fallatis, immo necesse est; in eo enim loco res sunt nostrae, ut vobis ego magis necessitatis vestrae
<span class="innerMarginNote right">8</span>index quam consilii auctor sim. Neque enim maneatis
an abeatis hinc deliberari potest, cum praeter arma et animos armorum memores nihil vobis fortuna
reliqui fecerit fameque et siti moriendum sit,


</p></section><notes><section class="footnotes"><ul><li class="note" id="note_LCL172_482_1"><a class="footnoteCrossrefLink" href="#target_note_LCL172_482_1" title="Click to highlight in text"><sup class="lineRef">1</sup>ipse ϛ: ipsi (<span class="italic">corrected by A from</span> ipsis) Ω.</a></li><script type="text/javascript">document.getElementById('note_LCL172_482_1').style.display = "none";</script><li class="note" id="note_LCL172_482_2"><a class="footnoteCrossrefLink" href="#target_note_LCL172_482_2" title="Click to highlight in text"><sup class="lineRef">2</sup>arcuerit ϛ: arcuerint <span class="italic">A</span><sup>2</sup>: arguerit <span class="italic">PFU:</span> arguerint Ω.</a></li><script type="text/javascript">document.getElementById('note_LCL172_482_2').style.display = "none";</script></ul></section></notes></section>