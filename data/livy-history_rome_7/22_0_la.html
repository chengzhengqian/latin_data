<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 395–396</span>hoc a te impetrari aequum censerem ut nos virtute
culpam nostram corrigere et abolere flagitii memoriam
<span class="innerMarginNote right">5</span>nova gloria patereris. Etiam ad Alliam fusae legiones eandem quam per pavorem amiserant patriam profectae
postea a Veiis<a class="footnoteLink" href="#note_LCL172_398_1" id="target_note_LCL172_398_1"><sup>1</sup></a> virtute reciperavere. Nobis deum benignitate, felicitate tua populique Romani,
<span class="innerMarginNote right">6</span>et res et gloria est integra. Quamquam de gloria vix dicere ausim, si nos et hostes haud secus quam feminas abditos intra vallum omnibus contumeliis eludunt, et tu imperator noster—quod aegrius patimur—exercitum
tuum sine animis, sine armis, sine manibus iudicas esse, et, priusquam expertus nos esses, de nobis ita desperasti ut te mancorum ac
<span class="innerMarginNote right">7</span>debilium ducem iudicares esse. Quid enim aliud esse causae credamus, cur veteranus dux, fortissimus bello, compressis, quod aiunt, manibus sedeas? Utcumque
enim se habet res, te de nostra virtute
<span class="innerMarginNote right">8</span>dubitasse videri quam nos de tua verius est. Sin autem non tuum istuc sed publicum est consilium, et consensus aliqui patrum, non Gallicum bellum, nos ab urbe a penatibus nostris ablegatos tenet, quaeso ut ea quae dicam non a militibus imperatori dicta censeas sed a plebe patribus,—quae si, ut<a class="footnoteLink" href="#note_LCL172_398_2" id="target_note_LCL172_398_2"><sup>2</sup></a> vos vestra habeatis consilia, sic se sua habituram
<span class="innerMarginNote right">9</span>dicat, quis tandem succenseat?—milites nos esse, non servos vestros, ad bellum, non in exsilium missos; si quis det signum, in aciem educat, ut viris ac


</p></section><notes><section class="footnotes"><ul><li class="note" id="note_LCL172_398_1"><a class="footnoteCrossrefLink" href="#target_note_LCL172_398_1" title="Click to highlight in text"><sup class="lineRef">1</sup>a Veiis <span class="italic">Alschefski</span> (<span class="italic">cf.</span> <span class="sc">iv</span>. xxxi. 9): ab Veis <span class="italic">D<sup>2</sup></span> (<span class="italic">or D<sup>3</sup></span>): ab Veiis ϛ: ab eis Ω: ab eius <span class="italic">T.</span></a></li><script type="text/javascript">document.getElementById('note_LCL172_398_1').style.display = "none";</script><li class="note" id="note_LCL172_398_2"><a class="footnoteCrossrefLink" href="#target_note_LCL172_398_2" title="Click to highlight in text"><sup class="lineRef">2</sup>si, ut <span class="italic">Madvig</span>: sicut Ω: sic̄ <span class="italic">FB</span>: sic ut <span class="italic">D</span>: sit ut <span class="italic">L.</span></a></li><script type="text/javascript">document.getElementById('note_LCL172_398_2').style.display = "none";</script></ul></section></notes></section>