<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 392</span>auctarum virium hostis<a class="footnoteLink" href="#note_LCL172_378_1" id="target_note_LCL172_378_1"><sup>1</sup></a> suas quoque vires augent. Omne Hernicum nomen, omnis militaris aetas excitur; quadringenariae octo cohortes, lecta
<span class="innerMarginNote right">5</span>robora virorum, scribuntur. Hunc eximium florem iuventutis eo etiam quod ut duplex acciperent stipendium decreverant, spei animorumque implevere;
immunes quoque operum militarium erant, ut in unum pugnae laborem reservati plus sibi quam
<span class="innerMarginNote right">6</span>pro virili parte adnitendum scirent; extra ordinem etiam in acie locati quo conspectior virtus esset.</p>
<p>Duum milium planities castra Romana ab Hernicis
<span class="innerMarginNote right">7</span>dirimebat; ibi pari ferme utrimque spatio in medio pugnatum est. Primo stetit ambigua spe pugna nequiquam saepe conatis equitibus Romanis impetu
<span class="innerMarginNote right">8</span>turbare hostium aciem. Postquam equestris pugna effectu quam conatibus vanior erat, consulto prius dictatore equites, permissu deinde eius relictis equis, clamore ingenti provolant ante signa et novam integrant
<span class="innerMarginNote right">9</span>pugnam. Neque sustineri poterant, ni extraordinariae
cohortes pari corporum animorumque robore se obiecissent.</p>
<p>VIII. Tunc inter primores duorum populorum res geritur; quidquid hinc aut illinc communis Mars belli<a class="footnoteLink" href="#note_LCL172_378_2" id="target_note_LCL172_378_2"><sup>2</sup></a> aufert, multiplex quam pro numero damnum est. Volgus aliud armatorum, velut delegata primoribus pugna, eventum suum in virtute aliena


</p></section><notes><section class="footnotes"><ul><li class="note" id="note_LCL172_378_1"><a class="footnoteCrossrefLink" href="#target_note_LCL172_378_1" title="Click to highlight in text"><sup class="lineRef">1</sup>hostis Ω: hosti <span class="italic">Gronovius.</span></a></li><script type="text/javascript">document.getElementById('note_LCL172_378_1').style.display = "none";</script><li class="note" id="note_LCL172_378_2"><a class="footnoteCrossrefLink" href="#target_note_LCL172_378_2" title="Click to highlight in text"><sup class="lineRef">2</sup>belli <span class="italic">Sigonius</span>: bello Ω.</a></li><script type="text/javascript">document.getElementById('note_LCL172_378_2').style.display = "none";</script></ul></section></notes></section>