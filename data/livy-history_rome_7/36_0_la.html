<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 401</span><span class="innerMarginNote right">9</span>referri placuit. In Faliscos eodem noxios crimine vis belli conversa est; sed hostes nusquam inventi. Cum populatione peragrati fines essent, ab oppugnatione
urbium temperatum; legionibusque Romam reductis reliquum anni muris turribusque reficiendis consumptum et aedis Apollinis dedicata est.</p>
<p> <span class="marginNote left"><span class="sc">a.u.c.</span> 402</span>XXI. Extremo anno comitia consularia certamen patrum ac plebis diremit, tribunis negantibus passuros
comitia haberi ni secundum Liciniam legem haberentur, dictatore obstinato tollere potius totum e re publica consulatum quam promiscuum patribus
<span class="innerMarginNote right">2</span>ac plebi facere. Prolatandis igitur comitiis cum dictator magistratu abisset, res ad interregnum rediit. Infestam inde patribus plebem interreges cum accepissent, ad undecimum interregem seditionibus
<span class="innerMarginNote right">3</span>certatum est. Legis Liciniae patrocinium tribuni iactabant; propior dolor plebi fenoris ingravescentis erat, curaeque privatae in certaminibus publicis
<span class="innerMarginNote right">4</span>erumpebant. Quorum<a class="footnoteLink" href="#note_LCL172_426_1" id="target_note_LCL172_426_1"><sup>1</sup></a> taedio patres L. Cornelium Scipionem interregem concordiae causa observare legem Liciniam comitiis consularibus iussere. P. Valerio Publicolae datus e plebe collega C. Marcius
<span class="innerMarginNote right">5</span>Rutulus.<a class="footnoteLink" href="#note_LCL172_426_2" id="target_note_LCL172_426_2"><sup>2</sup></a> Inclinatis semel in concordiam animis novi consules fenebrem quoque rem, quae distinere




</p></section><notes><section class="footnotes"><ul><li class="note" id="note_LCL172_426_1"><a class="footnoteCrossrefLink" href="#target_note_LCL172_426_1" title="Click to highlight in text"><sup class="lineRef">1</sup>quorum <span class="italic">O</span>ϛ. quarum Ω.</a></li><script type="text/javascript">document.getElementById('note_LCL172_426_1').style.display = "none";</script><li class="note" id="note_LCL172_426_2"><a class="footnoteCrossrefLink" href="#target_note_LCL172_426_2" title="Click to highlight in text"><sup class="lineRef">2</sup>Rutulus <span class="italic">Conway</span>: rutilius Ω.</a></li><script type="text/javascript">document.getElementById('note_LCL172_426_2').style.display = "none";</script></ul></section></notes></section>