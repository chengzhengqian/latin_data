<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>in praesidio simul fuerant duplici frumento in perpetuum,
in praesentia bubus privis binisque tunicis<a class="footnoteLink" href="#note_LCL172_490_1" id="target_note_LCL172_490_1"><sup>1</sup></a> donati. Secundum consulis donationem legiones gramineam coronam obsidialem, clamore donum approbantes, Decio imponunt; altera corona, eiusdem
honoris index, a praesidio suo imposita est.
<span class="innerMarginNote right">3</span>His decoratus insignibus bovem eximium Marti immolavit, centum boves militibus dono dedit qui secum in expeditione fuerant. Iisdem militibus legiones libras farris et sextarios vini contulerunt; omniaque ea ingenti alacritate per clamorem militarem,
indicem omnium adsensus, gerebantur.</p>
<p><span class="innerMarginNote right">4</span>Tertia pugna ad Suessulam commissa est, quia fugatus a M. Valerio Samnitium exercitus omni robore iuventutis domo accito certamine ultimo fortunam
<span class="innerMarginNote right">5</span>experiri statuit. Ab Suessula nuntii trepidi Capuam, inde equites citati ad Valerium consulem
<span class="innerMarginNote right">6</span>opem oratum veniunt. Confestim signa mota relictisque
impedimentis castrorum cum<a class="footnoteLink" href="#note_LCL172_490_2" id="target_note_LCL172_490_2"><sup>2</sup></a> valido praesidic raptim agitur agmen; nec procul ab hoste locum perexiguum, ut quibus praeter equos ceterorum iumentorum calonumque turba abesset, castris cepit.</p>
<p><span class="innerMarginNote right">7</span>Samnitium exercitus, velut haud ulla mora pugnae futura esset, aciem instruit; deinde, postquam nemo obvius ibat, infestis signis ad castra hostium succedit.
<span class="innerMarginNote right">8</span>Ibi ut militem in vallo vidit missique ab omni parte





</p></section><notes><section class="footnotes"><ul><li class="note" id="note_LCL172_490_1"><a class="footnoteCrossrefLink" href="#target_note_LCL172_490_1" title="Click to highlight in text"><sup class="lineRef">1</sup>bubus privis binisque tunicis <span class="italic">Weissenborn:</span> singulis bobus binisque priuis <span class="italic">O</span>ϛ: singulis b. priuisque binisque (bonisque <span class="italic">T</span>) <span class="italic">HT</span><sup>1</sup><span class="italic">DLAR:</span> singulis b. binisque <span class="italic">MPFUT</span><sup>2</sup> (<span class="italic">or T</span><sup>1</sup>) <span class="italic">A</span><sup>2</sup> (<span class="italic">or A</span><sup>3</sup>) <span class="italic">R</span><sup>2</sup> (<span class="italic">but P</span><sup>1</sup> <span class="italic">has</span> priuisque <span class="italic">in marg.</span>).</a></li><script type="text/javascript">document.getElementById('note_LCL172_490_1').style.display = "none";</script><li class="note" id="note_LCL172_490_2"><a class="footnoteCrossrefLink" href="#target_note_LCL172_490_2" title="Click to highlight in text"><sup class="lineRef">2</sup>castrorum cum ϛ: cum castrorum <span class="italic">Madvig:</span> ac castrorum <span class="italic">Weissenborn:</span> castrorum Ω: castrorumque <span class="italic">Klock.</span></a></li><script type="text/javascript">document.getElementById('note_LCL172_490_2').style.display = "none";</script></ul></section></notes></section>