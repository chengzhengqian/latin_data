<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 393</span><span class="innerMarginNote right">8</span>incertis viribus satis discerni poterat. Tum eximia corporis magnitudine in vacuum pontem Gallus processit et quantum maxima voce potuit, “Quem nunc” inquit “Roma virum fortissimum habet, procedat agedum ad pugnam, ut noster duorum eventus ostendat utra gens bello sit melior.”</p>
<p>X. Diu inter primores iuvenum Romanorum silentium fuit, cum et abnuere certamen vererentur
<span class="innerMarginNote right">2</span>et praecipuam sortem periculi petere nollent; tum T. Manlius L. filius, qui patrem a vexatione tribunicia vindicaverat, ex statione ad dictatorem pergit. “Iniussu tuo” inquit, “imperator, extra ordinem nunquam pugnaverim, non si certam victoriam
<span class="innerMarginNote right">3</span>videam; si tu permittis, volo ego illi beluae ostendere, quando adeo ferox praesultat hostium signis, me ex ea familia ortum quae Gallorum
<span class="innerMarginNote right">4</span>agmen ex rupe Tarpeia deiecit.” Tum dictator
“Macte virtute” inquit “ac pietate in patrem patriamque, T. Manli, esto. Perge et nomen
<span class="innerMarginNote right">5</span>Romanum invictum iuvantibus dis praesta.” Armant inde iuvenem aequales; pedestre scutum capit, Hispano cingitur gladio ad propiorem habili pugnam; armatum adornatumque adversus Gallum stolide laetum et—quoniam id quoque memoria dignum antiquis visum est—linguam etiam ab inrisu exserentem
<span class="innerMarginNote right">6</span>producunt. Recipiunt inde se ad stationem, et duo in medio armati spectaculi magis more quam lege belli destituuntur, nequaquam visu ac specie
<span class="innerMarginNote right">7</span>aestimantibus pares. Corpus alteri magnitudine


</p></section><notes></notes></section>