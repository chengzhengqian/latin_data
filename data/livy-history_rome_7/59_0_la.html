<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>cognomen dis auctoribus homines dedistis, Publicolarum
vetustum familiae nostrae cognomen memoria
<span class="innerMarginNote right">16</span>excessit; semper ego plebem Romanam militiae domique, privatus, in magistratibus parvis magnisque, aeque tribunus ac consul, eodem tenore per omnes
<span class="innerMarginNote right">17</span>deinceps consulatus colo atque colui. Nunc, quod instat, dis bene iuvantibus novum atque integrum de Samnitibus triumphum mecum petite.”</p>
<p>XXXIII. Non alias militi familiarior dux fuit omnia inter infimos militum haud gravate munia obeundo.
<span class="innerMarginNote right">2</span>In ludo praeterea militari, cum velocitatis viriumque inter se aequales certamina ineunt, comiter facilis; vincere ac vinci voltu eodem, nec quemquam aspernari
<span class="innerMarginNote right">3</span>parem qui se offerret; factis benignus pro re, dictis haud minus libertatis alienae quam suae dignitatis
memor; et, quo nihil popularius est, quibus
<span class="innerMarginNote right">4</span>artibus petierat magistratus iisdem gerebat. Itaque universus exercitus incredibili alacritate adhortationem
prosecutus ducis castris egreditur.</p>
<p><span class="innerMarginNote right">5</span>Proelium, ut quod maxime unquam, pari spe utrimque, aequis viribus, cum fiducia sui sine contemptu
<span class="innerMarginNote right">6</span>hostium commissum est. Samnitibus ferociam
augebant novae res gestae et paucos ante dies geminata victoria, Romanis contra quadringentorum annorum decora et conditae urbi aequalis victoria;


</p></section><notes></notes></section>