<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 402</span>una animos<a class="footnoteLink" href="#note_LCL172_429_1" id="target_note_LCL172_429_1"><sup>1</sup></a> videbatur, levare adgressi solutionem alieni aeris in publicam curam verterunt quinqueviris creatis quos mensarios ab dispensatione pecuniae
<span class="innerMarginNote right">6</span>appellarunt. Meriti aequitate curaque sunt, ut per omnium annalium monumenta celebres nominibus essent; fuere autem C. Duillius<a class="footnoteLink" href="#note_LCL172_429_2" id="target_note_LCL172_429_2"><sup>2</sup></a> P. Decius Mus
<span class="innerMarginNote right">7</span>M. Papirius Q. Publilius<a class="footnoteLink" href="#note_LCL172_429_3" id="target_note_LCL172_429_3"><sup>3</sup></a> et T. Aemilius. Qui rem difficillimam tractatu et plerumque parti utrique, semper certe alteri gravem cum alia moderatione tum impendio magis publico quam iactura sustinuerunt.
<span class="innerMarginNote right">8</span>Tarda enim nomina et impeditiora inertia debitorum quam facultatibus aut aerarium mensis cum aere in foro positis dissolvit, ut populo prius caveretur, aut aestimatio aequis rerum pretiis liberavit,
ut non modo sine iniuria sed etiam sine querimoniis
partis utriusque exhausta vis ingens aeris alieni sit.</p>
<p><span class="innerMarginNote right">9</span>Terror inde vanus belli Etrusci, cum coniurasse duodecim populos fama esset, dictatorem dici coegit. Dictus in castris—eo enim ad consules missum senatus consultum est—C. Iulius, cui magister equitum adiectus L. Aemilius. Ceterum foris tranquilla
 <span class="marginNote left"><span class="sc">a.u.c.</span> 403</span>omnia fuere:</p>
<p>(XXII.) temptatum domi per dictatorem ut ambo patricii consules crearentur rem <span class="innerMarginNote right">2</span>ad interregnum perduxit. Duo interreges C. Sulpicius




</p></section><notes></notes></section>