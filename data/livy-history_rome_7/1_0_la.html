<section class="div1 language" lang="la"><section class="div2">
<h2><span class="ac">Liber VII</span></h2>
<p> <span class="marginNote left"><span class="sc">a.u.c.</span> 388–389</span>I. <span class="sc">Annus</span> hic erit insignis novi hominis consulatu, insignis novis duobus magistratibus, praetura et curuli aedilitate. Hos sibi patricii quaesivere honores pro concesso plebi altero consulatu. Plebes consulatum
<span class="innerMarginNote right">2</span>L. Sextio, cuius lege partus erat, dedit: patres praeturam Sp. Furio M. f. Camillo, aedilitatem Cn. Quinctio Capitolino et P. Cornelio Scipioni, suarum gentium viris, gratia campestri ceperunt. L. Sextio collega ex patribus datus L. Aemilius Mamercus.<a class="footnoteLink" href="#note_LCL172_356_1" id="target_note_LCL172_356_1"><sup>1</sup></a>
<span class="innerMarginNote right">3</span>Principio anni et de Gallis, quos primo palatos per Apuliam congregari iam fama erat, et de Hernicorum
<span class="innerMarginNote right">4</span>defectione agitata mentio. Cum de industria omnia, ne quid per plebeium consulem ageretur, proferrentur,
silentium omnium rerum ac iustitio simile
<span class="innerMarginNote right">5</span>otium fuit, nisi quod non patientibus tacitum tribunis, quod pro consule uno plebeio tres patricios magis tratus curulibus sellis praetextatos tamquam consules



</p></section><notes><section class="footnotes"><ul><li class="note" id="note_LCL172_356_1"><a class="footnoteCrossrefLink" href="#target_note_LCL172_356_1" title="Click to highlight in text"><sup class="lineRef">1</sup>Mamercus Ω <span class="italic">Diod.</span> <span class="sc">xv.</span> lxxxii, i, <span class="italic">Cassiod</span>.: Mamercinus <span class="italic">Pighius</span> (<span class="italic">C.I.L.</span> 1<sup>2</sup>, <span class="italic">p.</span> 126).</a></li><script type="text/javascript">document.getElementById('note_LCL172_356_1').style.display = "none";</script></ul></section></notes></section>