<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>ad varietates annonae horreum populi Romani
fore videbatur, tamen anta utilitate fides antiquior fuit, responditque ita ex auctoritate senatus consul.
<span class="innerMarginNote right">2</span>“Auxilio vos, Campani, dignos censet senatus; sed ita vobiscum amicitiam institui par est, ne qua vetustior amicitia ac societas violetur. Samnites nobiscum foedere iuncti sunt; itaque arma, deos prius quam homines violatura, adversus Samnites vobis negamus; legatos, sicut fas iusque est, ad socios atque amicos precatum mittemus, ne qua vobis
<span class="innerMarginNote right">3</span>vis fiat.” Ad ea princeps legationis—sic enim domo mandatum attulerant—“Quando quidem” inquit, “nostra tueri adversus vim atque iniuriam iusta vi
<span class="innerMarginNote right">4</span>non voltis, vestra certe defendetis; itaque populum Campanum urbemque Capuam, agros, delubra deum, divina humanaque omnia in vestram, patres conscripti,
populique Romani dicionem dedimus, quidquid
deinde patiemur, dediticii vestri passuri.”</p>
<p><span class="innerMarginNote right">5</span>Sub haec dicta omnes, manus ad consules tendentes,
pleni lacrimarum in vestibulo curiae
<span class="innerMarginNote right">6</span>procubuerunt. Commoti patres vice fortunarum humanarum, si ille praepotens opibus populus, luxuria superbiaque clarus, a quo paulo ante auxilium finitimi


</p></section><notes></notes></section>