<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409-411</span>si plus quam viros ac Romanos decet ferrum timemus.
<span class="innerMarginNote right">9</span>Ergo una est salus erumpere hinc atque abire; id aut interdiu aut nocte faciamus oportet.
<span class="innerMarginNote right">10</span>Ecce autem aliud minus dubium; quippe si lux exspectetur, quae spes est non vallo perpetuo fossaque
nos saepturum hostem, qui nunc corporibus suis subiectis undique cinxerit, ut videtis, collem? Atqui si nox opportuna est eruptioni, sicut est,
<span class="innerMarginNote right">11</span>haec profecto noctis aptissima hora est. Signo secundae vigiliae convenistis, quod tempus mortales somno altissimo premit; per corpora sopita vadetis vel silentio incautos fallentes vel sentientibus clamore
<span class="innerMarginNote right">12</span>subito pavorem iniecturi. Me modo sequimini, quem secuti estis; ego eandem quae duxit huc sequar fortunam. Quibus haec salutaria videntur, agitedum, in dextram partem pedibus transite.‚Äù</p>
<p>XXXVI. Omnes transierunt, vadentemque per
<span class="innerMarginNote right">2</span>intermissa custodiis loca Decium secuti sunt. Iam evaserant media castra, cum superscandens vigilum strata somno corpora miles offenso scuto praebuit sonitum; quo excitatus vigil cum proximum movisset erectique alios concitarent, ignari cives an hostes essent, praesidium erumperet an consul castra
<span class="innerMarginNote right">3</span>cepisset, Decius, quoniam non fallerent, clamorem
</p></section><notes></notes></section>