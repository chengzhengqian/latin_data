<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 95–396</span>veris viribus profuit. Primo credere duces Gallorum
non descensuros in aequum Romanos; deinde, ubi degressos repente viderunt, et ipsi avidi certaminis in proelium ruunt, priusque pugna coepit quam signum ab ducibus daretur.</p>
<p>XV. Acrius invasere Galli dextro<a class="footnoteLink" href="#note_LCL172_404_1" id="target_note_LCL172_404_1"><sup>1</sup></a> cornu; neque sustineri potuissent, ni forte eo loco dictator fuisset,
<span class="innerMarginNote right">2</span>Sex. Tullium nomine increpans rogitansque sicine pugnaturos milites spopondisset? Ubi illi clamores sint arma poscentium, ubi minae iniussu imperatoris proelium inituros? En ipsum imperatorem clara voce vocare ad proelium et ire armatum ante prima signa; ecquis sequeretur eorum qui modo ducturi fuerint,
<span class="innerMarginNote right">3</span>in castris feroces, in acie pavidi? Vera audiebant; itaque tantos pudor stimulos admovit, ut ruerent in hostium tela alienatis a memoria periculi animis. Hic primo impetus prope vecors turbavit hostes,
<span class="innerMarginNote right">4</span>eques deinde emissus turbatos avertit. Ipse dictator, post quam labantem una parte vidit aciem, signa in laevum cornu confert, quo turbam hostium congregari cernebat, et iis qui in monte erant signum quod
<span class="innerMarginNote right">6</span>convenerat dedit. Ubi inde quoque novus clamor

</p></section><notes><section class="footnotes"><ul><li class="note" id="note_LCL172_404_1"><a class="footnoteCrossrefLink" href="#target_note_LCL172_404_1" title="Click to highlight in text"><sup class="lineRef">1</sup>dextro <span class="italic">Drakenborch</span> (<span class="italic">cf.</span> §§ 4 <span class="italic">and</span> 6): dextrum Ω.</a></li><script type="text/javascript">document.getElementById('note_LCL172_404_1').style.display = "none";</script></ul></section></notes></section>