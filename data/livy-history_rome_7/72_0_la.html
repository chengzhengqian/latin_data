<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 412</span><span class="innerMarginNote right">10</span>et anno post praesidia hibernaturaâ€”divisa enim
erant per Campaniae urbes, manaverantque a Capua
consilia in exercitum omnem. Eo laxamento cogitationibus
dato quievit in praesentia seditio.</p>
<p>XXXIX. Consul educto in aestiva milite, dum quietos Samnites habebat, exercitum purgare missionibus
turbulentorum hominum instituit, aliis emerita dicendo stipendia esse, alios graves iam
<span class="innerMarginNote right">2</span>aetate aut viribus parum validos. Quidam in commeatus
mittebantur, singuli primo, deinde et cohortes quaedam, quia procul ab domo ac rebus suis hibernassent;
per speciem etiam militarium usuum, cum
<span class="innerMarginNote right">3</span>alii alio mitterentur, magna pars ablegati. Quam multitudinem consul alter Romae praetorque alias
<span class="innerMarginNote right">4</span>ex aliis fingendo moras retinebat. Et primo quidem ignari ludificationis minime inviti domos revisebant; postquam neque reverti ad signa primos nec ferme alium quam qui in Campania hibernassent praecipueque
ex his seditionis auctores mitti viderunt, primum admiratio, deinde haud dubius timor incessit
<span class="innerMarginNote right">5</span>animos consilia sua emanasse: iam quaestiones, iam indicia, iam occulta singulorum supplicia impotensque
et crudele consulum ac patrum in se regnum
<span class="innerMarginNote right">6</span>passuros. Haec qui in castris erant occultis sermonibus
</p></section><notes></notes></section>