<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>omnem vestris an Samnitium viribus accedere malitis,
deliberate.</p>
<p><span class="innerMarginNote right">11</span>“Omnibus quidem, Romani, vestram misericordiam vestrumque auxilium aequum est patere, iis<a class="footnoteLink" href="#note_LCL172_460_1" id="target_note_LCL172_460_1"><sup>1</sup></a> tamen maxime, qui, ea<a class="footnoteLink" href="#note_LCL172_460_2" id="target_note_LCL172_460_2"><sup>2</sup></a> implorantibus aliis<a class="footnoteLink" href="#note_LCL172_460_3" id="target_note_LCL172_460_3"><sup>3</sup></a> dum supra vires suas praestant, ante omnes<a class="footnoteLink" href="#note_LCL172_460_4" id="target_note_LCL172_460_4"><sup>4</sup></a> ipsi in hanc
<span class="innerMarginNote right">12</span>necessitatem venerunt. Quamquam pugnavimus verbo pro Sidicinis re pro nobis, cum videremus finitimum populum nefario latrocinio Samnitium peti et, ubi conflagrassent Sidicini, ad nos traiecturum
<span class="innerMarginNote right">13</span>illud incendium esse. Nec enim nunc quia dolent iniuriam acceptam Samnites, sed quia gaudent oblatam
<span class="innerMarginNote right">14</span>sibi esse causam, oppugnatum nos veniunt. An, si ultio irae haec et non occasio cupiditatis explendae esset, parum fuit quod semel in Sidicino agro iterum
<span class="innerMarginNote right">15</span>in Campania ipsa legiones nostras cecidere? Quae est ista tam infesta ira quam per duas acies fusus sanguis explere non potuerit? Adde huc populationem
agrorum, praedas hominum atque pecudum actas, incendia villarum ac ruinas, omnia ferro ignique
<span class="innerMarginNote right">16</span>vastata. Hiscine ira expleri non potuit? Sed cupiditas
explenda est. Ea ad oppugnandam Capuam rapit; aut delere urbem pulcherrimam aut ipsi possidere
<span class="innerMarginNote right">17</span>volunt. Sed vos potius, Romani, beneficio vestro occupate eam quam illos habere per maleficium sinatis. Non loquor apud recusantem iusta bella




</p></section><notes><section class="footnotes"><ul><li class="note" id="note_LCL172_460_1"><a class="footnoteCrossrefLink" href="#target_note_LCL172_460_1" title="Click to highlight in text"><sup class="lineRef">1</sup>iis ϛ: hiis A: his Ω.</a></li><script type="text/javascript">document.getElementById('note_LCL172_460_1').style.display = "none";</script><li class="note" id="note_LCL172_460_2"><a class="footnoteCrossrefLink" href="#target_note_LCL172_460_2" title="Click to highlight in text"><sup class="lineRef">2</sup>ea <span class="italic">Madvig:</span> eam Ω: etiam <span class="italic">UO</span>ϛ.</a></li><script type="text/javascript">document.getElementById('note_LCL172_460_2').style.display = "none";</script><li class="note" id="note_LCL172_460_3"><a class="footnoteCrossrefLink" href="#target_note_LCL172_460_3" title="Click to highlight in text"><sup class="lineRef">3</sup>aliis <span class="italic">Madvig:</span> aliis auxilium (<span class="italic">wanting in Ο</span>)Ω.</a></li><script type="text/javascript">document.getElementById('note_LCL172_460_3').style.display = "none";</script><li class="note" id="note_LCL172_460_4"><a class="footnoteCrossrefLink" href="#target_note_LCL172_460_4" title="Click to highlight in text"><sup class="lineRef">4</sup>ante omnes <span class="italic">Buettner:</span> omnes Ω.</a></li><script type="text/javascript">document.getElementById('note_LCL172_460_4').style.display = "none";</script></ul></section></notes></section>