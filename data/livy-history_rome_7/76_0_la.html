<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 412</span>annos natus consul patribus quoque ferox esse non <span class="innerMarginNote right">9</span>solum plebi. Quod meum factum dictumve consulis gravius quam tribuni audistis? Eodem tenore duo insequentes consulatus gessi, eodem haec imperiosa dictatura geretur; ut neque<a class="footnoteLink" href="#note_LCL172_506_1" id="target_note_LCL172_506_1"><sup>1</sup></a> in hos meos et patriae meae milites sim mitior<a class="footnoteLink" href="#note_LCL172_506_2" id="target_note_LCL172_506_2"><sup>2</sup></a> quam in vos—horreo
<span class="innerMarginNote right">10</span>dicere—hostes. Ergo vos prius in me strinxeritis ferrum quam in vos ego; istinc signa canent, istinc clamor prius incipiet atque impetus, si dimicandum
<span class="innerMarginNote right">11</span>est. Inducite in animum quod non induxerunt patres avique vestri, non illi qui in Sacrum montem secesserunt, non hi qui postea Aventinum insederunt.
<span class="innerMarginNote right">12</span>Exspectate, dum vobis singulis, ut olim Coriolano, matres coniugesque crinibus passis obviae ab urbe veniant! Tum Volscorum legiones, quia Romanum habebant ducem, quieverunt: vos, Romanus exercitus,
<span class="innerMarginNote right">13</span>ne destiteritis impio bello? T. Quincti, quocumque
istic loco seu volens seu invitus constitisti, si dimicandum erit, tum tu in novissimos te recipito; fugeris etiam honestius tergumque civi dederis quam
<span class="innerMarginNote right">14</span>pugnaveris contra patriam. Nunc ad pacificandum bene atque honeste inter primos stabis et conloquii huius salutaris interpres fueris. Postulate aequa et ferte; quamquam vel iniquis standum est potius quam impias inter nos conseramus manus.”</p>
</section><notes><section class="footnotes"><ul><li class="note" id="note_LCL172_506_1"><a class="footnoteCrossrefLink" href="#target_note_LCL172_506_1" title="Click to highlight in text"><sup class="lineRef">1</sup>ut neque Ω: neque <span class="italic">Heusinger.</span></a></li><script type="text/javascript">document.getElementById('note_LCL172_506_1').style.display = "none";</script><li class="note" id="note_LCL172_506_2"><a class="footnoteCrossrefLink" href="#target_note_LCL172_506_2" title="Click to highlight in text"><sup class="lineRef">2</sup>sim mitior <span class="italic">Walters and Conway:</span> mitior sim <span class="italic">A</span><sup>2</sup>ϛ: mitior Ω: militio <span class="italic">H</span>.</a></li><script type="text/javascript">document.getElementById('note_LCL172_506_2').style.display = "none";</script></ul></section></notes></section>