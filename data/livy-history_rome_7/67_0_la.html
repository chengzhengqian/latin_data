<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>omnia posthabendi dum occasio in manibus esset,
perpulit consulem ut hostes et nocturno pavore attonitos et circa collem castellatim dissipatos adgrederetur:
credere etiam aliquos ad se sequendum
<span class="innerMarginNote right">11</span>emissos per saltum vagari. Iussae legiones arma capere egressaeque castris, cum per exploratores notior iam saltus esset, via patentiore ad hostem
<span class="innerMarginNote right">12</span>ducuntur; quem incautum improviso adortae, cum palati passim Samnitium milites, plerique inermes, nec coire in unum nec arma capere nec recipere intra vallum se possent, paventem primum in castra compellunt, deinde castra ipsa turbatis stationibus
<span class="innerMarginNote right">13</span>capiunt. Perfertur circa collem clamor fugatque ex suis quemque praesidiis. Ita magna pars absenti hosti cessit: quos intra vallum egerat pavor—fuere autem ad triginta milia<a class="footnoteLink" href="#note_LCL172_488_1" id="target_note_LCL172_488_1"><sup>1</sup></a>—omnes caesi, castra direpta.</p>
<p>XXXVII. Ita rebus gestis consul advocata contione
P. Deci non coeptas solum ante sed cumulatas nova virtute laudes peragit et praeter militaria alia dona aurea corona eum et centum bubus eximioque <span class="innerMarginNote right">2</span>uno albo opimo auratis cornibus donat. Milites qui

</p></section><notes><section class="footnotes"><ul><li class="note" id="note_LCL172_488_1"><a class="footnoteCrossrefLink" href="#target_note_LCL172_488_1" title="Click to highlight in text"><sup class="lineRef">1</sup>triginta milia Ω: tria milia <span class="italic">conj. Walters, assuming that</span> ∞ ∞ ∞ <span class="italic">was corrupted to</span> xxx <span class="italic">or</span> xxx <span class="italic">mil.</span></a></li><script type="text/javascript">document.getElementById('note_LCL172_488_1').style.display = "none";</script></ul></section></notes></section>