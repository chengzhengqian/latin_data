<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>castris, aditu arduum impedito agmini, expeditis haud
<span class="innerMarginNote right">4</span>difficilem. itaque consuli territo animi “Videsne tu”
inquit, “A. Corneli, cacumen illud supra hostem? Arx illa est spei salutisque nostrae, si eam, quoniam
<span class="innerMarginNote right">5</span>caeci reliquere Samnites, impigre capimus. Ne tu mihi plus quam unius legionis principes hastatosque dederis; cum quibus ubi evasero in summum, perge hinc omni liber metu, teque et exercitum serva; neque enim moveri hostis, subiectus nobis ad omnes
<span class="innerMarginNote right">6</span>ictus, sine sua pernicie poterit. Nos deinde aut fortuna populi Romani aut nostra virtus expediet.”
<span class="innerMarginNote right">7</span>Conlaudatus ab consule accepto praesidio vadit occultus
per saltum; nec prius ab hoste est visus quam loco
<span class="innerMarginNote right">8</span>quem petebat appropinquavit. Inde admiratione paventibus cunctis cum omnium in se vertisset oculos, et spatium consuli dedit ad subducendum agmen in aequiorem locum et ipse in summo constitit
<span class="innerMarginNote right">9</span>vertice. Samnites dum huc illuc signa vertunt utriusque rei amissa occasione neque insequi consulem
nisi per eandem vallem, in qua paulo ante subiectum eum telis suis habuerant, possunt, nec erigere agmen in captum super se ab Decio tumulum;
<span class="innerMarginNote right">10</span>sed cum ira in hos magis, qui fortunam gerendae rei eripuerant, tum propinquitas loci atque ipsa


</p></section><notes></notes></section>