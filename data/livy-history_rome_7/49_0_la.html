<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>Latium—L. Furius creatus magistrum equitum Cn.
<span class="innerMarginNote right">3</span>Manlium Capitolinum dixit; et cum—quod per magnos tumultus fieri solitum erat—iustitio indicto dilectus sine vacationibus habitus esset, legiones quantum maturari potuit in Auruncos ductae. Ibi praedonum magis quam hostium animi inventi;
<span class="innerMarginNote right">4</span>prima itaque acie debellatum est. Dictator tamen, quia et ultro bellum intulerant et sine detractatione se certamini offerebant, deorum quoque opes adhibendas
ratus inter ipsam dimicationem aedem Iunoni Monetae vovit; cuius damnatus voti cum victor
<span class="innerMarginNote right">5</span>Romam revertisset, dictatura se abdicavit. Senatus duumviros ad eam aedem pro amplitudine populi Romani faciendam creari iussit; locus in arce destinatus,
quae area aedium M. Manli Capitolini fuerat.
<span class="innerMarginNote right">6</span>Consules dictatoris exercitu ad bellum Volscum usi Soram ex hostibus, incautos adorti, ceperunt.</p>
<p>Anno postquam vota erat aedes Monetae dedicatur
C. Marcio Rutulo<a class="footnoteLink" href="#note_LCL172_452_1" id="target_note_LCL172_452_1"><sup>1</sup></a> tertium T. Manlio Torquato
<span class="innerMarginNote right">7</span>iterum consulibus. Prodigium extemplo dedicationem
secutum, simile vetusto montis Albani prodigio;
namque et lapidibus pluit et nox interdiu visa intendi; librisque inspectis cum plena religione




</p></section><notes><section class="footnotes"><ul><li class="note" id="note_LCL172_452_1"><a class="footnoteCrossrefLink" href="#target_note_LCL172_452_1" title="Click to highlight in text"><sup class="lineRef">1</sup>Rutulo <span class="italic">Conway</span>: rutilo Ω: rutilio <span class="italic">UO</span>.</a></li><script type="text/javascript">document.getElementById('note_LCL172_452_1').style.display = "none";</script></ul></section></notes></section>