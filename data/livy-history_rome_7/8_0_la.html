<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 392</span><span class="innerMarginNote right">3</span>laudabile. Inscientibus cunctis cultro succinctus
mane in urbem atque a porta domum confestim ad M. Pomponium tribunum pergit; ianitori opus esse sibi domino eius convento extemplo ait; nuntiaret
<span class="innerMarginNote right">4</span>T. Manlium L. filium esse. Mox introductus—etenim percitum ira in patrem spes erat aut criminis aliquid novi aut consilii ad rem agendam deferre—salute accepta redditaque esse ait quae cum eo agere
<span class="innerMarginNote right">5</span>arbitris remotis velit. Procul inde omnibus abire iussis cultrum stringit et super lectum stans ferro intento, nisi in quae ipse concepisset verba iuraret se patris eius accusandi causa concilium plebis nunquam
habiturum, se eum extemplo transfixurum
<span class="innerMarginNote right">6</span>minatur. Pavidus tribunus, quippe qui ferrum ante oculos micare, se solum inermem, illum praevalidum iuvenem, et, quod haud minus timendum erat, stolide ferocem viribus suis cerneret, adiurat in quae adactus est verba; et, prae se deinde tulit ea vi subactum se
<span class="innerMarginNote right">7</span>incepto destitisse. Nec perinde ut maluisset plebes sibi suffragii ferendi de tam crudeli et superbo reo potestatem fieri, ita aegre habuit filium id pro parente ausum; eoque id laudabilius erat quod animum eius tanta acerbitas patria nihil a pietate
<span class="innerMarginNote right">8</span>avertisset. Itaque non patri modo remissa causae
</p></section><notes></notes></section>