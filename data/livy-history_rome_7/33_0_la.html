<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 401</span><span class="innerMarginNote right">4</span>hostibus redditum. Res bello bene gestae ut Samnites
quoque amicitiam peterent effecerunt. Legatis
eorum comiter ab senatu responsum; foedere in
societatem accepti.</p>
<p><span class="innerMarginNote right">5</span>Non eadem domi quae militiae fortuna erat plebi Romanae. Nam etsi unciario fenore facto levata usura erat, sorte ipsa obruebantur inopes nexumque inibant; eo nec patricios ambo consules neque comitiorum
curam publicave studia prae privatis incommodis
<span class="innerMarginNote right">6</span>plebs ad animum admittebat. Consulatus uterque apud patricios manet; consules creati C. Sulpicius Peticus quartum M. Valerius Publicola iterum.</p>
<p>In bellum Etruscum intentam civitatem, quia Caeritem
populum misericordia consanguinitatis Tarquiniensibus
adiunctum fama ferebatur, legati Latini ad Volscos convertere, nuntiantes exercitum conscriptum
armatumque iam suis finibus imminere; inde populabundos in agrum Romanum venturos
<span class="innerMarginNote right">7</span>esse. Censuit igitur senatus neutram neglegendam rem esse; utroque legiones scribi consulesque sortiri
<span class="innerMarginNote right">8</span>provincias iussit. Inclinavit deinde pars maior curae in Etruscum bellum, postquam litteris Sulpici consulis,


</p></section><notes></notes></section>