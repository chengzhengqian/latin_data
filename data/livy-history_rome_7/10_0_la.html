<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 392</span>antiquo illo T. Tati milite Curtio Mettio sed ab
<span class="innerMarginNote right">6</span>hoc appellatum. Cura non deesset, si qua ad verum via inquirentem ferret; nunc fama rerum standum est, ubi certam derogat vetustas fidem; et lacus nomen ab hac recentiore insignitius fabula est.
<span class="innerMarginNote right">7</span>Post tanti prodigii procurationem eodem anno de Hernicis consultus senatus cum fetiales ad res repetendas
nequiquam misisset, primo quoque die ferendum
ad populum de bello indicendo Hernicis censuit, populusque id bellum frequens iussit. L. Genucio
<span class="innerMarginNote right">8</span>consuli ea provincia sorte evenit. In exspectatione civitas erat, quod primus ille de plebe consul bellum suis auspiciis gesturus esset, perinde ut evenisset res ita communicatos honores pro bene aut secus
<span class="innerMarginNote right">9</span>consulto habitura. Forte ita tulit casus ut Genucius ad hostes magno conatu profectus in insidias praecipitaret
et<a class="footnoteLink" href="#note_LCL172_374_1" id="target_note_LCL172_374_1"><sup>1</sup></a> legionibus necopinato pavore fusis consul circumventus ab insciis quem intercepissent<a class="footnoteLink" href="#note_LCL172_374_2" id="target_note_LCL172_374_2"><sup>2</sup></a> occideretur.
<span class="innerMarginNote right">10</span>Quod ubi est Romam nuntiatum, nequaquam
tantum publica calamitate maesti patres quantum feroces infelici consulis plebeii ductu, fremunt omnibus locis: irent crearent consules ex
<span class="innerMarginNote right">11</span>plebe, transferrent auspicia quo nefas esset; potuisse patres plebi scito pelli honoribus suis: num etiam in deos immortales inauspicatam legem valuisse?





</p></section><notes><section class="footnotes"><ul><li class="note" id="note_LCL172_374_1"><a class="footnoteCrossrefLink" href="#target_note_LCL172_374_1" title="Click to highlight in text"><sup class="lineRef">1</sup>praecipitaret et <span class="italic">Duker</span>: praecipitaret <span class="italic">M</span>: praecipitaretur Ω.</a></li><script type="text/javascript">document.getElementById('note_LCL172_374_1').style.display = "none";</script><li class="note" id="note_LCL172_374_2"><a class="footnoteCrossrefLink" href="#target_note_LCL172_374_2" title="Click to highlight in text"><sup class="lineRef">2</sup>intercepissent <span class="italic">Madvig</span>: interfecissent Ω.</a></li><script type="text/javascript">document.getElementById('note_LCL172_374_2').style.display = "none";</script></ul></section></notes></section>