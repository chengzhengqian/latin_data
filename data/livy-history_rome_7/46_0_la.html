<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 406</span>pugnae, depugnatumque haudquaquam certamine ambiguo cum Gallis est; adeo duorum militum eventum,
inter quos pugnatum erat, utraque acies animis <span class="innerMarginNote right">9</span>praeceperat. Inter primos,<a class="footnoteLink" href="#note_LCL172_446_1" id="target_note_LCL172_446_1"><sup>1</sup></a> quorum concursus alios exciverat, atrox proelium fuit; alia multitudo, priusquam
ad coniectum teli veniret, terga vertit. Primo per Volscos Falernumque agrum dissipati sunt; inde Apuliam ac mare inferum<a class="footnoteLink" href="#note_LCL172_446_2" id="target_note_LCL172_446_2"><sup>2</sup></a> petierunt.</p>
<p><span class="innerMarginNote right">10</span>Consul contione advocata laudatum tribunum decem
bubus aureaque corona donat; ipse iussus ab
<span class="innerMarginNote right">11</span>senatu bellum maritimum curare cum praetore iunxit castra. Ibi quia res trahi segnitia Graecorum non committentium se in aciem videbantur,<a class="footnoteLink" href="#note_LCL172_446_3" id="target_note_LCL172_446_3"><sup>3</sup></a> dictatorem comitiorum causa T. Manlium Torquatum ex auctoritate
<span class="innerMarginNote right">12</span>senatus dixit. Dictator magistro equitum A. Cornelio Cosso dicto comitia consularia habuit aemulumque
decoris sui absentem M. Valerium Corvum—id
enim illi deinde cognominis fuit—summo favore populi, tres et viginti natum annos, consulem renuntiavit.
<span class="innerMarginNote right">13</span>Collega Corvo de plebe M. Popilius Laenas, quartum consul futurus, datus est. Cum Graecis a Camillo nulla memorabilis gesta res; nec ijli terra
<span class="innerMarginNote right">14</span>nec Romanus mari bellator erat. Postremo cum litoribus arcerentur, aqua etiam praeter cetera necessaria



</p></section><notes><section class="footnotes"><ul><li class="note" id="note_LCL172_446_1"><a class="footnoteCrossrefLink" href="#target_note_LCL172_446_1" title="Click to highlight in text"><sup class="lineRef">1</sup>inter primos Ω: in primos <span class="italic">Harant.</span></a></li><script type="text/javascript">document.getElementById('note_LCL172_446_1').style.display = "none";</script><li class="note" id="note_LCL172_446_2"><a class="footnoteCrossrefLink" href="#target_note_LCL172_446_2" title="Click to highlight in text"><sup class="lineRef">2</sup>inferum Ω: superum ϛ.</a></li><script type="text/javascript">document.getElementById('note_LCL172_446_2').style.display = "none";</script><li class="note" id="note_LCL172_446_3"><a class="footnoteCrossrefLink" href="#target_note_LCL172_446_3" title="Click to highlight in text"><sup class="lineRef">3</sup>videbantur Ω: uidebatur <span class="italic">H.</span></a></li><script type="text/javascript">document.getElementById('note_LCL172_446_3').style.display = "none";</script></ul></section></notes></section>