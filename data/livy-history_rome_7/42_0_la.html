<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 404</span><span class="innerMarginNote right">8</span>Inde barbari dissipati, quibus nec certa imperia nec duces essent, vertunt impetum in suos; fusique per campos et praeter castra etiam sua fuga praelati, quod editissimum inter aequales tumulos <span class="innerMarginNote right">9</span>occurrebat oculis, arcem Albanam petunt. Consul non ultra castra insecutus, quia et volnus degravabat et subicere exercitum tumulis ab hoste occupatis nolebat, praeda omni castrorum militi data victorem exercitum opulentumque Gallicis spoliis Romam
<span class="innerMarginNote right">10</span>reduxit. Moram triumpho volnus consulis attulit eademque causa dictatoris desiderium senatui fecit, ut esset qui aegris consulibus comitia haberet.
<span class="innerMarginNote right">11</span>Dictator L. Furius Camillus dictus, addito magistro equitum P. Cornelio Scipione, reddidit patribus possessionem
pristinam consulatus. Ipse ob id meritum ingenti patrum studio creatus consul collegam Ap. Claudium Crassum dixit.</p>
<p> <span class="marginNote left"><span class="sc">a.u.c.</span> 406</span>XXV. Prius quam inirent novi consules magistratum,
triumphus a Popilio de Gallis actus magno favore plebis; mussantesque inter se rogitabant <span class="innerMarginNote right">2</span>num quem plebeii consulis paeniteret; simul dictatorem
increpabant, qui legis Liciniae spretae mercedem<a class="footnoteLink" href="#note_LCL172_438_1" id="target_note_LCL172_438_1"><sup>1</sup></a>
privata cupiditate quam publica iniuria foediorem cepisset, ut se ipse consulem dictator crearet.</p>
</section><notes><section class="footnotes"><ul><li class="note" id="note_LCL172_438_1"><a class="footnoteCrossrefLink" href="#target_note_LCL172_438_1" title="Click to highlight in text"><sup class="lineRef">1</sup><span class="italic">Doering</span>: mercedem (<span class="italic">or</span> mercede) consulatum Î©.</a></li><script type="text/javascript">document.getElementById('note_LCL172_438_1').style.display = "none";</script></ul></section></notes></section>