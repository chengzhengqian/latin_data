<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 400</span><span class="innerMarginNote right">9</span>Aliquotiens frustra in campum descensum cum esset
multique per seditiones acti comitiales dies, postremo vicit<a class="footnoteLink" href="#note_LCL172_418_1" id="target_note_LCL172_418_1"><sup>1</sup></a> perseverantia consulum: plebis eo dolor erupit ut tribunos actum esse de libertate vociferantes relinquendumque non campum iam solum sed etiam urbem captam atque oppressam regno patriciorum
<span class="innerMarginNote right">10</span>maesta<a class="footnoteLink" href="#note_LCL172_418_2" id="target_note_LCL172_418_2"><sup>2</sup></a> sequeretur. Consules relicti a parte populi per infrequentiam comitia nihilo segnius perficiunt. Creati consules ambo patricii, M. Fabius Ambustus tertium T. Quinctius. In quibusdam annalibus pro T. Quinctio M. Popilium consulem invenio.</p>
<p> <span class="marginNote left"><span class="sc">a.u.c.</span> 401</span>XIX. Duo bella eo anno prospere gesta. Cum
Tarquiniensibus Tiburtibusque<a class="footnoteLink" href="#note_LCL172_418_3" id="target_note_LCL172_418_3"><sup>3</sup></a> ad deditionem pugnatum.
Sassula ex his urbs capta; ceteraque oppida eandem fortunam habuissent, ni universa gens positis
<span class="innerMarginNote right">2</span>armis in fidem consulis venisset. Triumphatum de Tiburtibus; alioquin mitis victoria fuit. In Tarquinienses
acerbe saevitum; multis mortalibus in acie caesis ex ingenti captivorum numero trecenti quinquaginta
octo delecti, nobilissimus quisque, qui Romam
<span class="innerMarginNote right">3</span>mitterentur; volgus aliud trucidatum. Nec populus in eos qui missi Romam erant mitior fuit: medio in foro omnes virgis caesi ac securi percussi. Id pro immolatis in foro Tarquiniensium Romanis poenae





</p></section><notes><section class="footnotes"><ul><li class="note" id="note_LCL172_418_1"><a class="footnoteCrossrefLink" href="#target_note_LCL172_418_1" title="Click to highlight in text"><sup class="lineRef">1</sup>vicit <span class="italic">Conway</span>: uicta (victa <span class="italic">O</span>) Ω: uictae ϛ.</a></li><script type="text/javascript">document.getElementById('note_LCL172_418_1').style.display = "none";</script><li class="note" id="note_LCL172_418_2"><a class="footnoteCrossrefLink" href="#target_note_LCL172_418_2" title="Click to highlight in text"><sup class="lineRef">2</sup>maesta ϛ (<span class="italic">Alschefski</span>): maesta plebs Ω.</a></li><script type="text/javascript">document.getElementById('note_LCL172_418_2').style.display = "none";</script><li class="note" id="note_LCL172_418_3"><a class="footnoteCrossrefLink" href="#target_note_LCL172_418_3" title="Click to highlight in text"><sup class="lineRef">3</sup>Tarquiniensibus Tiburtibusque <span class="italic">Walters</span>: Tarquiniensibus Tiburtibusque cum Tiburtibus <span class="italic">A<sup>x</sup></span>: Tarquiniensibus Tiburtibusque cum Tiburtibus usque <span class="italic">Frag. Haverk</span>.: Tarquiniensibus Tiburtibusque usque <span class="italic">cod. Gaertn</span>.: Tiburtibus usque <span class="italic">Madvig</span>: Tiburtibusque Ω.</a></li><script type="text/javascript">document.getElementById('note_LCL172_418_3').style.display = "none";</script></ul></section></notes></section>