<section class="div1 language" lang="la"><header><hgroup><h1>Libri VII Periocha</h1></hgroup></header><section class="div2"><p class="noindent">

ob virtutem creatus est. Amicitia cum Carthaginiensibus
iuncta est. Campani cum a Samnitibus bello urgerentur, auxilio adversus eos a senatu petito, cum id non inpetrarent, urbem et agros populo R. dediderunt. Ob quam causam ea quae populi Romani facta essent, defendi bello adversus Samnites placuit. Cum ab Aulo Cornelio cos. exercitus in locum inicum deductus in magno discrimine esset, P. Deci Muris<a class="footnoteLink" href="#note_LCL172_516_1" id="target_note_LCL172_516_1"><sup>1</sup></a> tribuni militum opera servatus est, qui occupato colle super id iugum in quo Samnites consederant occasionem consuli in aequiorem locum evadendi dedit; ipse ab hostibus circumsessus erupit.<a class="footnoteLink" href="#note_LCL172_516_2" id="target_note_LCL172_516_2"><sup>2</sup></a> Cum milites Romani qui Capuae in praesidio relicti erant de occupanda ea urbe conspirassent et detecto consilio metu supplici a populo R. defecissent, per M. Valerium Corvum dictatorem, qui consilio suo eos a furore revocaverat, patriae restituti sunt. Res praeterea contra Hernicos et Gallos et Tiburtes et Privernates et Tarquinienses
et Samnites et Vulscos prospere gestas continet.</p>
</section><notes><section class="footnotes"><ul><li class="note" id="note_LCL172_516_1"><a class="footnoteCrossrefLink" href="#target_note_LCL172_516_1" title="Click to highlight in text"><sup class="lineRef">1</sup>P. Deci Muris <span class="italic">Sigonius</span> (<span class="italic">ex vet. libro</span>): Deci Muris <span class="italic">MSS.</span></a></li><script type="text/javascript">document.getElementById('note_LCL172_516_1').style.display = "none";</script><li class="note" id="note_LCL172_516_2"><a class="footnoteCrossrefLink" href="#target_note_LCL172_516_2" title="Click to highlight in text"><sup class="lineRef">2</sup>erupit <span class="italic">edd.:</span> eripuit <span class="italic">MSS.</span></a></li><script type="text/javascript">document.getElementById('note_LCL172_516_2').style.display = "none";</script></ul></section></notes></section>