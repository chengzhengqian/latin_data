<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>vestra conciliati auxilioque in dubiis rebus defensi, beneficium quoque acceptum colamus oportet, ne ingrati atque omni ope divina humanaque indigni
<span class="innerMarginNote right">4</span>videamur. Neque hercule, quod Samnites priores amici sociique vobis facti sunt, ad id valere arbitror ne nos in amicitiam accipiamur, sed ut ii<a class="footnoteLink" href="#note_LCL172_458_1" id="target_note_LCL172_458_1"><sup>1</sup></a> vetustate et gradu honoris nos praestent; neque enim foedere Samnitium, ne qua nova iungeretis foedera, cautum est.</p>
<p><span class="innerMarginNote right">5</span>“Fuit quidem apud vos semper satis iusta causa amicitiae velle eum vobis amicum esse qui vos appeteret:
<span class="innerMarginNote right">6</span>Campani, etsi fortuna praesens magnifice loqui prohibet, non urbis amplitudine, non agri ubertate
ulli populo praeterquam vobis cedentes, haud parva, ut arbitror, accessio bonis rebus vestris in
<span class="innerMarginNote right">7</span>amicitiam venimus vestram. Aequis Volscisque, aeternis hostibus huius urbis, quandocumque se moverint, ab tergo erimus; et quod vos pro salute nostra priores feceritis, id nos pro imperio vestro et
<span class="innerMarginNote right">8</span>gloria semper faciemus. Subactis his gentibus quae inter nos vosque sunt, quod propediem futurum spondet et virtus et fortuna vestra, continens imperium
<span class="innerMarginNote right">9</span>usque ad nos habebitis. Acerbum ac miserum est, quod fateri nos fortuna nostra cogit: eo ventum est, patres conscripti, ut aut amicorum aut inimicorum
<span class="innerMarginNote right">10</span>Campani simus. Si defenditis, vestri, si deseritis, Samnitium erimus; Capuam ergo et Campaniam

</p></section><notes><section class="footnotes"><ul><li class="note" id="note_LCL172_458_1"><a class="footnoteCrossrefLink" href="#target_note_LCL172_458_1" title="Click to highlight in text"><sup class="lineRef">1</sup>ut ii <span class="italic">Walters:</span> ut hi <span class="italic">U:</span> ut Ω.</a></li><script type="text/javascript">document.getElementById('note_LCL172_458_1').style.display = "none";</script></ul></section></notes></section>