<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 412</span>spei erat voluntate quicquam facturum; vim adhiberi
<span class="innerMarginNote right">14</span>ac metum placuit. Itaque silentio noctis cum tectum villae qui ad id missi erant intrassent, somno gravem Quinctium oppressum, nihil medium aut imperium atque honorem aut ubi restitaret mortem ni sequeretur
<span class="innerMarginNote right">15</span>denuntiantes, in castra pertraxerunt. Imperator
extemplo adveniens appellatus, insigniaque honoris exterrito subitae rei miraculo deferunt et
<span class="innerMarginNote right">16</span>ad urbem ducere iubent. Suo magis inde impetu quam consilio ducis convolsis signis infesto agmine ad lapidem octavum viae quae nunc Appia est
<span class="innerMarginNote right">17</span>perveniunt; issentque confestim ad urbem, ni venire contra exercitum dictatoremque adversus se M. Valerium Corvum dictum audissent et magistrum equitum L. Aemilium Mamercum.</p>
<p>XL. Ubi primum in conspectum ventum est et<a class="footnoteLink" href="#note_LCL172_502_1" id="target_note_LCL172_502_1"><sup>1</sup></a> arma signaque agnovere, extemplo omnibus memoria
<span class="innerMarginNote right">2</span>patriae iras permulsit. Nondum erant tam fortes ad sanguinem civilem nec praeter externa noverant bella, ultimaque rabies secessio ab suis habebatur; itaque iam duces, iam milites utrimque congressus
<span class="innerMarginNote right">3</span>quaerere ac conloquia;—Quinctius, quem armorum etiam pro patria satietas teneret, nedum adversus

</p></section><notes><section class="footnotes"><ul><li class="note" id="note_LCL172_502_1"><a class="footnoteCrossrefLink" href="#target_note_LCL172_502_1" title="Click to highlight in text"><sup class="lineRef">1</sup>est et <span class="italic">Duker:</span> est (<span class="italic">wanting in O</span>) Ω.</a></li><script type="text/javascript">document.getElementById('note_LCL172_502_1').style.display = "none";</script></ul></section></notes></section>