<section class="div1 language" lang="la"><header><hgroup><h1>Libri VII Periocha</h1></hgroup></header><section class="div2">
<h3><span class="ac">Libri VII Periocha</span></h3>
<p><span class="sc">Duo</span> novi magistratus adiecti sunt, praetura et curulis aedilitas. Pestilentia civitas laboravit, eamque insignem fecit mors Furi Camilli. Cuius remedium et finis cum per novas religiones quaereretur, ludi scaenici tunc primum facti sunt. Cum dies L. Manlio dicta esset a M. Pomponio tribuno pl. propter dilectum acerbe actum et T. Manlium filium rus relegatum sine ullo crimine, adulescens ipse cuius relegatio patri obiciebatur venit in cubiculum tribuni strictoque gladio coegit eum in verba sua iurare se non perseveraturum in accusatione. Tunc omnia pretiosa
missa sunt in praealtam voraginem urbis Romanae. In eam Curtius armatus sedens equo praecipitavit; ita expleta.<a class="footnoteLink" href="#note_LCL172_514_1" id="target_note_LCL172_514_1"><sup>1</sup></a> T. Manlius adulescens, qui patrem a tribunicia vexatione vindicaverat, contra Gallum provocantem aliquem ex militibus Romanis in singulare certamen descendit<a class="footnoteLink" href="#note_LCL172_514_2" id="target_note_LCL172_514_2"><sup>2</sup></a> eique occiso torquem aureum detraxit, quem ipse postea tulit et ex eo Torquatus vocatus est. Duae tribus adiectae, Pomptina et Publilia. Licinius Stolo lege lata damnatus est, quod plus quingentis iugeribus agri possideret. M. Valerius tribunus militum Gallum a quo provocatus erat, insidente galeae corvo et unguibus rostroque hostem infestante, occidit et ex eo Corvi nomen accepit consulque proximo anno, cum annos xxiii haberet,


</p></section><notes><section class="footnotes"><ul><li class="note" id="note_LCL172_514_1"><a class="footnoteCrossrefLink" href="#target_note_LCL172_514_1" title="Click to highlight in text"><sup class="lineRef">1</sup>ita expleta <span class="italic">Weissenborn:</span> ex plet <span class="italic">or</span> expletat <span class="italic">or</span> expleta. t. <span class="italic">or</span> exiit <span class="italic">MSS.</span></a></li><script type="text/javascript">document.getElementById('note_LCL172_514_1').style.display = "none";</script><li class="note" id="note_LCL172_514_2"><a class="footnoteCrossrefLink" href="#target_note_LCL172_514_2" title="Click to highlight in text"><sup class="lineRef">2</sup>descendit <span class="italic">omitted by all the MSS. but one</span> (<span class="italic">r</span>): processit <span class="italic">coni. Rossbach</span> (<span class="italic">Liv</span>. <span class="sc">vii</span>. xxvi. 2).</a></li><script type="text/javascript">document.getElementById('note_LCL172_514_2').style.display = "none";</script></ul></section></notes></section>