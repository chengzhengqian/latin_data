<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 406</span><span class="innerMarginNote right">3</span>Annus multis variisque motibus fuit insignis: Galli ex Albanis montibus, quia hiemis vim pati nequiverant, per campos maritimaque loca vagi
<span class="innerMarginNote right">4</span>populabantur; mare infestum classibus Graecorum erat oraque litoris Antiatis Laurensque tractus et Tiberis ostia, ut praedones maritimi cum terrestribus congressi ancipiti semel proelio decertarint<a class="footnoteLink" href="#note_LCL172_440_1" id="target_note_LCL172_440_1"><sup>1</sup></a> dubiique
discesserint in castra Galli, Graeci retro ad
<span class="innerMarginNote right">5</span>naves, victos se an victores putarent. Inter hos longe maximus exstitit terror concilia populorum Latinorum ad lucum Ferentinae habita responsumque
haud ambiguum imperantibus milites Romanis datum, absisterent imperare iis,<a class="footnoteLink" href="#note_LCL172_440_2" id="target_note_LCL172_440_2"><sup>2</sup></a> quorum auxilio
<span class="innerMarginNote right">6</span>egerent: Latinos pro sua libertate potius quam pro
<span class="innerMarginNote right">7</span>alieno imperio laturos arma. Inter duo simul bella externa defectione etiam sociorum senatus anxius, cum cerneret metu tenendos quos fides non tenuisset, extendere omnes imperii vires consules dilectu habendo iussit: civili quippe standum exercitu esse,
<span class="innerMarginNote right">8</span>quando socialis coetus desereret. Undique, non urbana tantum sed etiam agresti iuventute, decem legiones scriptae dicuntur quaternum milium et
<span class="innerMarginNote right">9</span>ducenorum<a class="footnoteLink" href="#note_LCL172_440_3" id="target_note_LCL172_440_3"><sup>3</sup></a> peditum equitumque trecenorum,<a class="footnoteLink" href="#note_LCL172_440_4" id="target_note_LCL172_440_4"><sup>4</sup></a> quem nunc novum exercitum, si qua externa vis ingruat,




</p></section><notes><section class="footnotes"><ul><li class="note" id="note_LCL172_440_1"><a class="footnoteCrossrefLink" href="#target_note_LCL172_440_1" title="Click to highlight in text"><sup class="lineRef">1</sup>decertarint ϛ: decertarent Ω.</a></li><script type="text/javascript">document.getElementById('note_LCL172_440_1').style.display = "none";</script><li class="note" id="note_LCL172_440_2"><a class="footnoteCrossrefLink" href="#target_note_LCL172_440_2" title="Click to highlight in text"><sup class="lineRef">2</sup>iis ϛ: is <span class="italic">MDL</span>: hiis <span class="italic">A</span>: his Ω.</a></li><script type="text/javascript">document.getElementById('note_LCL172_440_2').style.display = "none";</script><li class="note" id="note_LCL172_440_3"><a class="footnoteCrossrefLink" href="#target_note_LCL172_440_3" title="Click to highlight in text"><sup class="lineRef">3</sup>ducenorum ϛ: ducentorum Ω.</a></li><script type="text/javascript">document.getElementById('note_LCL172_440_3').style.display = "none";</script><li class="note" id="note_LCL172_440_4"><a class="footnoteCrossrefLink" href="#target_note_LCL172_440_4" title="Click to highlight in text"><sup class="lineRef">4</sup>trecenorum ϛ: c c c Ω.</a></li><script type="text/javascript">document.getElementById('note_LCL172_440_4').style.display = "none";</script></ul></section></notes></section>