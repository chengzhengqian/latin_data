<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 394</span>est totius viribus urbis in conspectu parentum coniugumque
ac liberorum quae magna etiam absentibus hortamenta animi tum subiecta oculis simul verecundia
<span class="innerMarginNote right">7</span>misericordiaque militem accendebant. Magna utrimque edita caede avertitur tandem acies Gallorum.
Fuga Tibur sicut arcem belli Gallici petunt; palati a consule Poetelio haud procul Tibure excepti, egressis ad opem ferendam Tiburtibus simul cum iis
<span class="innerMarginNote right">8</span>intra portas compelluntur. Egregie cum ab dictatore tum ab consule res gesta est. Et consul alter Fabius proeliis primum parvis, postremo una insigni pugna, cum hostes totis adorti copiis essent, Hernicos
<span class="innerMarginNote right">9</span>devincit. Dictator consulibus in senatu et apud populum magnifice conlaudatis et suarum quoque rerum illis remisso honore dictatura se abdicavit. Poetelius de Gallis Tiburtibusque geminum triumphum
egit: Fabio satis visum ut ovans urbem iniret.</p>
<p><span class="innerMarginNote right">10</span>Inridere Poeteli triumphum Tiburtes: ubi enim eum secum acie conflixisse? Spectatores paucos fugae trepidationisque Gallorum extra portas egressos, postquam in se quoque fieri impetum viderint et sine discrimine obvios caedi, recepisse
<span class="innerMarginNote right">11</span>se intra urbem: eam rem triumpho dignam visam Romanis. Ne nimis mirum magnumque censerent
</p></section><notes></notes></section>