<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 409–411</span>civitas esset, senatui placuit dictatorem feriarum
<span class="innerMarginNote right">8</span>constituendarum causa dici. Dictus P. Valerius Publicola; magister equitum ei Q. Fabius Ambustus datus est. Non tribus tantum supplicatum ire placuit sed finitimos etiam populos, ordoque iis, quo quisque
<span class="innerMarginNote right">9</span>die supplicarent, statutus. Iudicia eo anno populi tristia in feneratores facta, quibus ab aedilibus dicta dies esset, traduntur. Et res haud ulla insigni ad
<span class="innerMarginNote right">10</span>memoriam causa ad interregnum redit; ex interregno,
ut id actum videri posset, ambo patricii consules creati sunt, M. Valerius Corvus tertium A. Cornelius Cossus.</p>
<p>XXIX. Maiora iam hinc bella et viribus hostium
et vel longinquitate regionum vel temporum spatio<a class="footnoteLink" href="#note_LCL172_454_1" id="target_note_LCL172_454_1"><sup>1</sup></a> quibus bellatum est dicentur. Namque eo anno adversus Samnites, gentem opibus armisque
<span class="innerMarginNote right">2</span>validam, mota arma; Samnitium bellum ancipiti Marte gestum Pyrrhus hostis, Pyrrhum Poeni secuti. Quanta rerum moles! Quotiens in extrema periculorum
ventum, ut in hanc magnitudinem quae vix
<span class="innerMarginNote right">3</span>sustinetur erigi imperium posset! Belli autem causa cum Samnitibus Romanis, cum societate amicitiaque iuncti essent, extrinsecus venit, non orta inter ipsos
<span class="innerMarginNote right">4</span>est. Samnites Sidicinis iniusta arma, quia viribus plus poterant, cum intulissent, coacti inopes ad opulentiorum

</p></section><notes><section class="footnotes"><ul><li class="note" id="note_LCL172_454_1"><a class="footnoteCrossrefLink" href="#target_note_LCL172_454_1" title="Click to highlight in text"><sup class="lineRef">1</sup>et vel longinquitate regionum vel temporum spatio <span class="italic">Cornelissen:</span> et longinquitate uel regionum uel temporum spatio Ω. (<span class="italic">but U transposes</span> regionum <span class="italic">and</span> temporum: <span class="italic">L has</span> religionum uel templorum: <span class="italic">HTD have</span> religionum).</a></li><script type="text/javascript">document.getElementById('note_LCL172_454_1').style.display = "none";</script></ul></section></notes></section>