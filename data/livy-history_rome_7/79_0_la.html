<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 412</span><span class="innerMarginNote right">2</span>fenerare liceret; item aliis plebi scitis cautum ne
quis eundem magistratum intra decem annos caperet neu duos magistratus uno anno gereret utique liceret consules ambos plebeios creari. Quae si omnia concessa sunt plebi, apparet haud parvas vires defectionem
<span class="innerMarginNote right">3</span>habuisse. Aliis annalibus proditum est neque dictatorem Valerium dictum sed per consules omnem rem actam, neque antequam Romam veniretur
sed Romae eam multitudinem coniuratorum
<span class="innerMarginNote right">4</span>ad arma consternatam esse nec in T. Quincti villam sed in aedes C. Manli<a class="footnoteLink" href="#note_LCL172_512_1" id="target_note_LCL172_512_1"><sup>1</sup></a> nocte impetum factum eumque a coniuratis comprehensum ut dux fieret; inde ad quartum lapidem profectos loco munito
<span class="innerMarginNote right">5</span>consedisse; nec ab ducibus mentionem concordiae ortam sed repente, cum in aciem armati exercitus
<span class="innerMarginNote right">6</span>processissent, salutationem factam et permixtos dextras iungere ac complecti inter se lacrimantes milites coepisse coactosque consules, cum viderent aversos a dimicatione militum animos, rettulisse
<span class="innerMarginNote right">7</span>ad patres de concordia reconcilianda. Adeo nihil praeterquam seditionem fuisse eamque compositam inter antiquos rerum auctores constat.</p>
<p><span class="innerMarginNote right">8</span>Et huius fama seditionis et susceptum cum Samnitibus
grave bellum aliquot populos ab Romana societate avertit, et praeter Latinorum infidum iam diu foedus Privernates etiam Norbam<a class="footnoteLink" href="#note_LCL172_512_2" id="target_note_LCL172_512_2"><sup>2</sup></a> atque Setiam,
finitimas colonias Romanas, incursione subita depopulati sunt.</p>
</section><notes><section class="footnotes"><ul><li class="note" id="note_LCL172_512_1"><a class="footnoteCrossrefLink" href="#target_note_LCL172_512_1" title="Click to highlight in text"><sup class="lineRef">1</sup>Manli ϛ: manili Ω: manilii <span class="italic">U</span><sup>2</sup><span class="italic">O:</span> mallii <span class="italic">U:</span> malli <span class="italic">D</span><sup>3</sup>.</a></li><script type="text/javascript">document.getElementById('note_LCL172_512_1').style.display = "none";</script><li class="note" id="note_LCL172_512_2"><a class="footnoteCrossrefLink" href="#target_note_LCL172_512_2" title="Click to highlight in text"><sup class="lineRef">2</sup>Norbam <span class="italic">A</span><sup>2</sup> (<span class="italic">or A</span><sup>4</sup>) ϛ norbē <span class="italic">F</span><sup>3</sup>: norbę <span class="italic">MPOT</span>: norbae <span class="italic">U</span>: orbe <span class="italic">LA.</span></a></li><script type="text/javascript">document.getElementById('note_LCL172_512_2').style.display = "none";</script></ul></section></notes></section>