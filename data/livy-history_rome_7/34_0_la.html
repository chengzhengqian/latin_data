<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 401</span>cui Tarquinii provincia evenerat, cognitum est depopulatum agrum circa Romanas salinas praedaeque partem in Caeritum fines avectam et haud dubie iuventutem eius populi inter praedatores fuisse.
<span class="innerMarginNote right">9</span>Itaque Valerium consulem, Volscis oppositum castraque
ad finem Tusculanum habentem, revocatum inde senatus dictatorem dicere iussit. T. Manlium <span class="innerMarginNote right">10</span>L. filium dixit. Is cum sibi magistrum equitum A. Cornelium Cossum dixisset, consulari exercitu contentus
ex auctoritate patrum ac populi iussu Caeritibus
bellum indixit.</p>
<p>XX. Tum primum Caerites, tamquam in verbis hostium vis maior ad bellum significandum quam in suis faetis, qui per populationem Romanos lacessierant,
esset, verus belli terror invasit, et quam non
<span class="innerMarginNote right">2</span>suarum virium ea dimicatio esset cernebant; paenitebatque
populationis et Tarquinienses exsecrabantur defectionis auctores; nec arma aut bellum quisquam apparare, sed pro se quisque legatos mitti iubebat
<span class="innerMarginNote right">3</span>ad petendam erroris veniam. Legati senatum cum adissent, ab senatu reiecti ad populum deos rogaverunt,
quorum sacra bello Gallico accepta rite procurassent,
ut Romanos florentes ea sui misericordia caperet quae se rebus adfectis quondam populi
<span class="innerMarginNote right">4</span>Romani cepisset; conversique ad delubra Vestae hospitium flaminum Vestaliumque ab se caste ac



</p></section><notes></notes></section>