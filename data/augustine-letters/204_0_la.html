<section class="div1 language" lang="la"><section class="div2"><p class="noindent">

Pelagianos noveritis esse conscriptam, qui dicunt gratiam dei secundum merita nostra dari, ut qui gloriatur, non in domino sed in se ipso glorietur, hoc est in homine, non in domino. Quod prohibet apostolus dicens: <span class="italic">Nemo glorietur in homine,</span> et alio loco: <span class="italic">Qui gloriatur,</span> inquit, <span class="italic">in domino glorietur.</span> Illi vero haeretici se ipsos a se ipsis iustos fieri putantes, quasi hoc eis non deus dederit sed ipsi sibi, non utique in domino sed in semet ipsis gloriantur. Talibus dicit apostolus: <span class="italic">Quis enim te discernit?</span> Quod ideo dicit, quia de massa illius perditionis quae facta est ex Adam, non discernit hominem, ut eum faciat vas in honorem non in contumeliam, nisi deus. Sed quoniam homo carnalis et inaniter inflatus, cum audisset: <span class="italic">Quis enim te discernit?,</span> posset respondere vel voce vel cogitatione et dicere: “Discernit me fides mea, discernit me oratio mea, discernit me iustitia mea,” mox apostolus occurrit cogitationibus eius et dixit: <span class="italic">Quid enim habes, quod non accepisti? Si autem et accepisti, quid gloriaris, quasi non acceperis?</span> Sic enim gloriantur quasi non acceperint, qui se a se ipsis iustificari putant ac per hoc in se ipsis non in domino gloriantur.</p>
<p><span class="br"></span><span class="lineNumber">4</span><span class="br"></span>Propter quod ego in hac epistula, quae ad vos pervenit, probavi per testimonia scripturarum sanctarum,
quae ibi potestis inspicere, et bona opera nostra et pias orationes et rectam fidem nullo modo







</p></section><notes></notes></section>