<section class="div1 language" lang="la"><section class="div2"><p class="noindent">

in nobis esse potuisse, nisi haec acciperemus ab illo de quo dicit apostolus Iacobus: <span class="italic">Omne datum optimum et omne donum perfectum desursum est descendens a patre luminum,</span> ne quisquam dicat meritis operum suorum vel meritis orationum suarum vel meritis fidei suae sibi traditam dei gratiam, et putetur verum esse quod illi haeretici dicunt, gratiam dei secundum merita nostra dari, quod omnino falsissimum est; non quia nullum est meritum vel bonum piorum vel malum impiorum—alioquin quo modo iudicabit deus mundum?—sed misericordia et gratia dei convertit hominem, de qua psalmus dicit: <span class="italic">Deus meus, misericordia
eius praeveniet me,</span> ut iustificetur impius, hoc est ex impio fiat iustus, et incipiat habere meritum bonum, quod dominus coronabit quando iudicabitur mundus.</p>
<p><span class="br"></span><span class="lineNumber">5</span><span class="br"></span>Multa erant quae vobis mittere cupiebam, quibus lectis totam ipsam causam quae conciliis episcopalibus
acta est adversus eosdem Pelagianos haereticos, diligentius et plenius nosse possetis, sed festinaverunt fratres qui ex numero vestro ad nos venerant, per quos vobis non rescripsimus ista, sed scripsimus. Nullas enim ad nos vestrae caritatis litteras adtulerant;
tamen suscepimus eos, quoniam simplicitas eorum satis indicabat nihil illos nobis potuisse. confingere.
Ideo autem festinaverunt, ut apud vos agerent pascha, quo possit adiuvante domino tam sanctus dies vestram pacem quam dissensionem potius invenire.</p>
<p><span class="br"></span><span class="lineNumber">6</span><span class="br"></span>Melius autem facietis, quod multum rogo, si ipsum




</p></section><notes></notes></section>