<section class="div1 language" lang="la"><section class="div2"><p class="noindent">
magno gaudio gratulabimur non multum curantes, utrum illa perversa et impia numquam senserit an se ab eis aliquando correxerit.</p>
</section>
<section class="div2">
<section class="opener">
No. 42 (Ep. CLXXXIX)
<span class="salute"><span class="ac">Domino Eximio Et Merito Insigni Atque Honorabili Filio Bonifatio Augusttnus In Domino Salutem</span></span>
</section>
<p><span class="br"></span><span class="lineNumber">1</span><span class="br"></span>Iam rescripseram caritati tuae, sed, cum epistulae dirigendae occasio quaereretur, supervenit dilectissimus
filius meus Faustus pergens ad eximietatem tuam. Qui cum ipsas litteras, quas iam feceram, accepisset tuae benivolentiae perferendas, suggessit mihi multum te desiderare ut aliquid tibi scriberem quod te aedificet ad sempiternam salutem, cuius tibi spes in Christo Iesu domino nostro. Et quamvis mihi occupato tantum institit ut facere non differrem, quantum scis quod te sinceriter diligat. Festinanti ergo ut occurrerem, malui festinanter aliquid scribere quam religiosum tuum desiderium retardare, domine eximie et merito insignis atque honorabilis fili.</p>
<p><span class="br"></span><span class="lineNumber">2</span><span class="br"></span>Quod ergo breviter possum dicere: <span class="italic">Dilige dominum
deum tuum in toto corde tuo et in tota anima tua et in tota virtute tua,</span> et: <span class="italic">Dilige proximum tuum tamquam</span>
</p></section><notes></notes></section>