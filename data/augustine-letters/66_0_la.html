<section class="div1 language" lang="la"><section class="div2"><p class="noindent">
cavenda est ira dei et hic et in futuro saeculo. Adiuro
te per Christum, ut ad ista respondeas.</p>
</section>
<section class="div2">
<section class="opener">
No. 20 (Ep. LXVII)
<span class="salute"><span class="ac">Domino Carissimo Et Desiderantissimo Et Honorando In Christo Fratri Et Conpresbytero Hieronymo Augustinus
In Domino Salutem</span></span>
</section>
<p><span class="br"></span><span class="lineNumber">1</span><span class="br"></span>Audivi pervenisse in manus tuas litteras meas; sed quod adhuc rescripta non merui, nequaquam inputaverim
dilectioni tuae; aliquid procul dubio impedimenti
fuit. Unde agnosco a me dominum potius deprecandum, ut tuae voluntati det facultatem mittendi
quod rescripseris, nam rescribendi iam dedit, quia, cum volueris, facillime poteris.</p>
<p><span class="br"></span><span class="lineNumber">2</span><span class="br"></span>Etiam hoc ad me sane perlatum utrum quidem crederem, dubitavi, sed hinc quoque tibi aliquid utrum scriberem, dubitare non debui. Hoc autem breve est: suggestum caritati tuae a nescio quibus fratribus mihi dictum est, quod librum adversus te scripserim Romamque miserim. Hoc falsum esse noveris;
deum nostrum testor hoc me non fecisse. Sed si forte aliqua in aliquibus scriptis meis reperiuntur, in quibus aliter aliquid quam tu sensisse reperiar, non contra te dictum, sed quod mihi videbatur, a me scriptum
esse puto te debere cognoscere aut, si cognosci non potest, credere. Ita sane hoc dixerim, ut ego non



</p></section><notes></notes></section>