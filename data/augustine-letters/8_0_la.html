<section class="div1 language" lang="la"><section class="div2">
<p>Ipsius enim veritatis ore dictum est: <span class="italic">Si in alieno fideles non fuistis, vestrum quis dabit vobis</span>? Laxatis ergo curis mutabilium rerum bona stabilia et certa quaeramus, supervolemus terrenis opibus nostris. Nam et in mellis copia non frustra pennas habet apicula; necat enim haerentem.</p>
</section>
<section class="div2">
<section class="opener">
No. 5 (Ep. XVI)
<span class="salute"><span class="ac">[Augustino Maximus]</span></span>
</section>
<p><span class="br"></span><span class="lineNumber">1</span><span class="br"></span>Avens crebro tuis affatibus laetificari et instinctu tui sermonis, quod me paulo ante iucundissime salva caritate pulsasti, paria redhibere non destiti, ne silentium meum paenitudinem appellasses. Sed quaeso, ut, si haec quasi seniles artus esse duxeris, benignarum aurium indulgentia prosequaris. Olympum
montem deorum esse habitaculum sub incerta fide Graecia fabulatur. At vero nostrae urbis forum salutarium numinum frequentia possessum nos cernimus
et probamus. Et quidem unum esse deum summum sine initio, sine prole naturae ceu patrem magnum atque magnificum quis tam demens, tam mente captus neget esse certissimum? Huius nos virtutes per mundanum opus diffusas multis vocabulis invocamus, quoniam nomen eius cuncti proprium videlicet ignoramus. Nam deus omnibus religionibus




</p></section><notes></notes></section>