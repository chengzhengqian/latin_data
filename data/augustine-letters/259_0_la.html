<section class="div1 language" lang="la"><section class="div2"><p class="noindent">

inmemor, etsi te ad coniugalia cogeret indumenta, ad superba tamen ornamenta non cogeret.</p>
<p><span class="br"></span><span class="lineNumber">11</span><span class="br"></span>Haec tibi scripsi, quoniam me consulendum putasti, non ut tuum rectum institutum sermone meo frangerem, sed quod te inordinate et incaute agente viri tui factum dolerem. De cuius reparatione debes vehementissime cogitare, si vere ad Christum vis pertinere. Indue itaque humilitatem mentis, et ut te deus conservet perseverantem, noli maritum contemnere pereuntem. Funde pro illo pias et assiduas orationes, sacrifica lacrimas tamquam vulnerati sanguinem cordis et scribe ad eum satisfactionem, petens veniam, quia in eum peccasti, quod praeter eius consilium et voluntatem de rebus tuis fecisti quod faciendum putasti, non ut te paeniteat tribuisse pauperibus sed eum boni tui operis participem et moderatorem habere noluisse. Promitte de cetero in adiutorio domini, si et illum suae turpitudinis paenituerit et continentiam quam deseruit, re-petiverit, te illi, sicut decet, in omnibus servituram <span class="italic">ne forte,</span> ut ait apostolus, <span class="italic">det</span> illi <span class="italic">deus paenitentiam et</span> resipiscat <span class="italic">de diaboli laqueis, a quo</span> captivus tenetur <span class="italic">secundum ipsius voluntatem.</span> Filium autem vestrum, quoniam de legitimis eum et honestis nuptiis sus-cepisti, magis in patris quam in tua esse potestate quis nesciat? Et ideo ei negari non potest, ubicumque illum esse cognoverit et iure poposcerit; ac per hoc, ut secundum tuam voluntatem in dei possit



</p></section><notes></notes></section>