<section class="div1 language" lang="la"><section class="div2"><p class="noindent">

oportet ad visendos vos, quoniam quicquid in vobis laudabile factum est, non a nobis sed ab illo factum est, <span class="italic">qui facit mirabilia solus</span>. Multo enim alacrius debemus accurrere ad spectanda opera divina quam nostra, quia et nos, si quid boni sumus, opus illius, non hominum sumus; unde apostolus dixit: <span class="italic">Neque qui plantat est aliquid, neque qui rigat, sed qui in-crementum dat deus.</span></p>
<p><span class="br"></span><span class="lineNumber">2</span><span class="br"></span>Xenocrates Polemonem, ut scribitis et nos ex illis litteris recordamur, de fruge temperantiae disputando non solum ebriosum verum et tunc ebrium ad mores alios repente convertit. Quamquam ergo ille, sicut prudenter et veraciter intellexistis, non deo fuerit adquisitus sed tantum a dominatu luxuriae liberatus, tamen ne id ipsum quidem quod melius in eo factum est, humano operi tribuerim sed divino. Ipsius namque corporis, quod est infimum nostrum, si qua bona sunt sicut forma et vires et salus et si quid eius modi est, non sunt nisi ex deo creatore ac perfectore naturae; quanto magis animi bona donare nullus alius potest! Quid enim superbius vel ingratius cogitare potest humana vecordia, si putaverit, cum carne pulchrum deus faciat hominem, animo castum ab homine fieri? Hoc in libro Christianae sapientiae sic scriptum est: <span class="italic">Cum scirem</span>, inquit, <span class="italic">quia nemo esse potest continens, nisi deus det, et hoc</span>
</p></section><notes></notes></section>