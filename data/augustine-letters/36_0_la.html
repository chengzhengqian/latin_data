<section class="div1 language" lang="la"><section class="div2">
<p><span class="br"></span><span class="lineNumber">3</span><span class="br"></span>Sed haec quamvis grate accepta fuerint, tamen quia pauci convenerant, non erat satisfactum tanto negotio. Iste autem sermo cum ab eis qui aderant pro cuiusque facultate ac studio foris ventilaretur, multos habuit contradictores. Postea vero quam dies quadragesimae inluxisset et frequens multitudo ad horam tractationis occurrit, lectum est illud in evangelio, ubi dominus de templo expulsis venditoribus
animalium et eversis mensis nummulariorum dixit domum patris sui pro domo orationum speluncam latronum esse factam. Quod capitulum, cum eos intentos proposita vinulentiae quaestione feci, et ipse quoque recitavi adiunxique disputationem, qua ostenderem, quanto commotius et vehementius dominus
noster ebriosa convivia, quae ubique sunt turpia, de templo expelleret, unde sic expulit concessa
commercia, cum ea venderentur quae sacrificiis
illo tempore licitis essent necessaria, quaerens ab eis quibus similiorem putarent speluncam latronum
necessaria vendentibus an inmoderate bibentibus.</p>
<p><span class="br"></span><span class="lineNumber">4</span><span class="br"></span>Et quoniam mihi praeparatae lectiones suggerendae
tenebantur, adiunxi deinde ipsum adhuc carnalem populum Iudaeorum in illo templo ubi nondum corpus et sanguis domini offerebatur, non solum vinulenta sed nec sobria quidem umquam celebrasse convivia nec eos publice religionis nomine inebriatos inveniri in historia, nisi cum festa fabricato idolo exsolverent. Quae cum dicerem, codicem etiam accepi et recitavi totum illum locum. Addidi etiam cum dolore, quo potui, quoniam apostolus ait ad discernendum





</p></section><notes></notes></section>