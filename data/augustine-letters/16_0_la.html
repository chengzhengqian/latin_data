<section class="div1 language" lang="la"><section class="div2">
</section>
<section class="div2">
<section class="opener">
No. 7 (Ep. XXI)
<span class="salute"><span class="ac">Domino Beatissimo Et Venerabili Et In Conspectu Domini Sincera Caritate Carissimo Patri Valerio Episcopo Augustinus Presbyter In Domino Salutem</span></span>
</section>
<p><span class="br"></span><span class="lineNumber">1</span><span class="br"></span>Ante omnia peto, ut cogitet religiosa prudentia tua nihil esse in hac vita et maxime hoc tempore facilius et laetius et hominibus acceptabilius episcopi
aut presbyteri aut diaconi officio, si perfunctorie atque adulatorie res agatur, sed nihil apud deum miserius et tristius et damnabilius; item nihil esse in hac vita et maxime hoc tempore difficilius, laboriosius, periculosius episcopi aut presbyteri aut diaconi officio, sed apud deum nihil beatius, si eo modo militetur,
quo noster imperator iubet. Quis autem iste sit modus, nec a pueritia nec ab adulescentia mea didici. Et eo tempore, quo discere coeperam, vis mihi facta est merito peccatorum meorum—nam quid aliud existimem nescio,—ut secundus locus gubernaculorum
mihi traderetur, qui remum tenere non noveram.</p>
<p><span class="br"></span><span class="lineNumber">2</span><span class="br"></span>Sed arbitror dominum meum propterea me sic emendare voluisse, quod multorum peccata nautarum,
antequam expertus essem, quid illic agitur, quasi doctior et melior reprehendere audebam. Itaque posteaquam missus sum in medium, tunc



</p></section><notes></notes></section>