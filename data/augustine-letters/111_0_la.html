<section class="div1 language" lang="la"><section class="div2"><p class="noindent">
procul dubio libenter ignoscitis, praesertim quoniam, si suscenseretis et velletis ulcisci, nihil fortasse gravius inveniretis, quam id quod patior cum vos Tagastae non video. Spero autem vestris adiutus orationibus, quod mihi ad vos, ubicumque in Africa fueritis, venire quantocius concedetur, cum hoc quo nunc detentus sum, praeterierit, si haec civitas in qua laboramus, digna non est, quia nec ego audeo dignam putare, quae nobiscum de vestra praesentia conlaetetur.</p>
</section>
<section class="div2">
<section class="opener">
No. 33 (Ep. CXXVI)
<span class="salute"><span class="ac">Dominae Sanctae ac Venerabili Famulae Dei Albinae Augustinus in Domino Salutem</span></span>
</section>
<p><span class="br"></span><span class="lineNumber">1</span><span class="br"></span>Dolorem animi tui, quem te scribis explicare non posse, consolari aequum est, non augere, ut, si fieri potest, sanemus suspiciones tuas, non ut eis pro nostra causa suscensendo venerandum cor tuum et deo dicatum amplius perturbemus. Sancto fratri nostro filio tuo Piniano nullus ab Hipponiensibus metus mortis ingestus est, etiamsi forte ipse tale aliquid timuit; nam et nos metuebamus ne ab aliquibus
perditis, qui saepe multitudini occulta conspiratione



</p></section><notes></notes></section>