<section class="div1 language" lang="la"><section class="div2"><p class="noindent">

recreaveris et meam senectutem hac misericordi iustitia fueris consolatus, retribuet tibi et in praesenti et in futura vita bona pro bonis, qui per te nobis in ista tribulatione succurrit et qui te in illa sede constituit.</p>
</section>
<section class="div2">
<section class="opener">
No. 48 (Ep. CCX)
<span class="salute"><span class="ac">Dilectissimae Et Sanctissimae Matri Felicitati
Et Fratri Rustico Et Sororibus Quae Vobiscum Sunt Augustinus Et Qui Mecum Sunt In Domino Salutem</span></span>
</section>
<p><span class="br"></span><span class="lineNumber">1</span><span class="br"></span><span class="italic">Bonus est dominus</span> et misericordia eius ubique diffusa, quae nos de vestra caritate in suis visceribus consolatur. Quantum enim diligat credentes et sperantes in se et illum atque invicem diligentes et quid eis in posterum servet, hinc maxime ostendit, cum infidelibus et desperatis et perversis, quibus in mala voluntate usque in finem perseverantibus ignem cum diabolo aeternum minatur, in hoc tamen saeculo bona tanta largitur, <span class="italic">qui facit oriri solem suum super bonos et malos et pluit super iustos et iniustos.</span> Breviter enim aliquid dictum est, ut plura cogitentur; quam multa enim habeant impii in hac vita munera et dona



</p></section><notes></notes></section>