<section class="div1 language" lang="la"><section class="div2">
</section>
<section class="div2">
<section class="opener">
No. 30 (Ep. CXV)
<span class="salute"><span class="ac">Domino Beatissimo et Venerabiliter Carissimo Fratri et Consacerdoti Fortunato
et Qui Tecum Sunt fratribus Augustinus in Domino Salutem</span></span>
</section>
<p>Faventium bene novit sanctitas tua, qui Paratianensis
saltus conductor fuit. Is cum ab eiusdem possessionis domino nescio quid sibi metueret, ad Hipponiensem confugit ecclesiam, et ibi erat, ut confugientes solent, expectans quo modo per intercessionem
nostram sua negotia terminaret. Qui, ut saepe fit, per dies singulos minus minusque sollicitus et quasi adversario cessante securus, cum ab amico suo de cena egrederetur, subito raptus est a Florentino
quodam, ut dicunt, comitis officiali per armatorum
manum, quanta eis ad hoc factum sufficere visa





</p></section><notes></notes></section>