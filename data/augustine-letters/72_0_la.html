<section class="div1 language" lang="la"><section class="div2"><p class="noindent">

oportere, et forte antequam tristitiam hominum fuisset expertus. Sed nos tardiores vel experti corrigamus
quod praevidere debuimus.</p>
<p><span class="br"></span><span class="lineNumber">6</span><span class="br"></span>Postremo, quia omnia timeo et memini in digressu nostro quid proposueris, quod me fratres Tagastenses teneant debitorem in dimidio illius pretii, si hoc iustum esse liquido perspicis, ea dum taxat condicione non abnuo, ut, cum habuero, reddam, id est cum aliquid
tantum obvenerit Hipponiensi monasterio, ubi hoc sine angustia fieri possit, ut tanta ibi summa detracta non minus quam aequalis pro numero cohabitantium
pars ad nostros perveniat.</p>
</section>
<section class="div2">
<section class="opener">
No. 22 (Ep. LXXXIV)
<span class="salute"><span class="ac">Domino Beatissimo Et Venerabili Ac Desiderabili
Fratri Et Consacerdoti Novato Et Qui Tecum Sunt Fratribus Augustinus Et Qui Mecum Sunt Fratres In Domino Salutem</span></span>
</section>
<p><span class="br"></span><span class="lineNumber">1</span><span class="br"></span>Et ego sentio quam durus videar, et me ipse vix fero, quod filium meum diaconum Lucillum germanum
tuum sanctitati tuae non mitto atque permitto. Sed cum ipse quoque aliquos ex tuis nutrimentis valde carissimos atque dulcissimos necessitatibus ecclesiarum longe abs te positarum concedere coeperis,
tunc senties quibus desideriorum stimulis fodiar, quod quidam mihi maxima et dulcissima



</p></section><notes></notes></section>