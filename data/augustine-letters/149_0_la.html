<section class="div1 language" lang="la"><section class="div2"><p class="noindent">

quod “mortuorum funeribus plena sint litora”), agnoscere
potius et acceptare quam exsufflare et rescindere maluit, totumque dissolvit quod male intellegentes dicere soletis, quia <span class="italic">qui baptizatur a mortuo, quid ei prodest lavacrum eius?</span> Si ergo non dicerent: “Nec causa causae nec persona personae praeiudicat,” rei tenerentur in causa Primiani; cum autem hoc dixerunt, immunem fecerunt ecclesiam catholicam, sicut nos adserebamus, a causa Caeciliani.</p>
<p><span class="br"></span><span class="lineNumber">9</span><span class="br"></span>Sed cetera lege, cetera discute. Vide utrum in ipsum Caecilianum, de cuius persona praeiudicare conabantur ecclesiae, aliquid mali probare potuerint. Vide utrum non potius etiam pro illo multa egerint et pluribus lectionibus, quas contra se protulerunt et recitaverunt, causam eius bonam omnino firmaverint. Lege ista vel legantur tibi. Considera omnia, retracta
diligenter, et elige quid sequaris, utrum nobiscum in Christi pace, in ecclesiae catholicae unitate, in fraterna caritate gaudere, an pro nefaria dissensione, pro Donati parte, pro sacrilega divisione importunitatem nostrae circa te dilectionis diutius sustinere.</p>
<p><span class="br"></span><span class="lineNumber">10</span><span class="br"></span>Adtendis enim et saepe repetis, sicut audio, quod in evangelio scriptum est recessisse a domino septuaginta



</p></section><notes></notes></section>