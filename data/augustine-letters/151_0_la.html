<section class="div1 language" lang="la"><section class="div2"><p class="noindent">
<span class="italic">locus, exi</span>, inquit, <span class="italic">in vias et saepes et compelle intrare.</span> Quapropter, si ambularetis quieti extra hoc convivium sanctae unitatis ecclesiae, tamquam in viis vos inveniremus;
nunc vero, quia per multa mala et saeva quae in nostros committitis, tamquam spinis et asperitate pleni estis, vos tamquam in saepibus invenimus et intrare compellimus. Qui compellitur, quo non vult cogitur, sed, cum intraverit, iam volens pascitur. Cohibe itaque iam iniquum et inpacatum animum, ut in vera ecclesia Christi invenias salutare convivium.</p>
</section>
<section class="div2">
<section class="opener">
No. 40 (Ep. CLXXIV)
<span class="salute"><span class="ac">Domino Beatissimo Et Sincerissima Caritate Venerando Sancto Fratri Et Consacerdoti Papae
Aurelio Augustinus in Domino Salutem</span></span>
</section>
<p>De trinitate, quae deus summus et verus est, libros iuvenis inchoavi, senex edidi. Omiseram quippe hoc opus, posteaquam comperi praereptos mihi esse sive subreptos, antequam eos absolverem et retractatos,
ut mea dispositio fuerat, expolirem. Non enim singillatim, sed omnes simul edere ea ratione decreveram, quoniam praecedentibus consequentes inquisitione proficiente nectuntur. Cum ergo per




</p></section><notes></notes></section>