<section class="div1 language" lang="la"><section class="div2"><p class="noindent">

debemus praecipientem ac dicentem: <span class="italic">Nemini quicquam
debeatis, nisi ut invicem diligatis.</span></p>
</section>
<section class="div2">
<section class="opener">
No. 45 (Ep. CC)
<span class="salute"><span class="ac">Domino Inlustri Et Merito Praestantissimo Atque In Christi Dilectione Carissimo Filio Valerio Augustinus In Domino Salutem</span></span>
</section>
<p><span class="br"></span><span class="lineNumber">1</span><span class="br"></span>Cum diu moleste haberem, quod aliquotiens scripserim et nulla tuae sublimitatis rescripta meruerim, repente epistulas tres tuae benignitatis accepi, unam non ad me solum datam per coepiscopum
meum Vindemialem et non longe post per conpresbyterum Firmum duas. Qui vir sanctus nobisque, ut ab illo scire potuisti, familiarissima caritate coniunctus, multa nobiscum de tua excellentia
conloquendo et veraciter insinuando, qualem te <span class="italic">in Christi visceribus</span> noverit, non solum eas quas memoratus episcopus vel quas ipse adtulit, sed etiam illas quas non accepisse nos querebamur, litteras vicit. Et ideo de te narratio eius suavior nobis erat,




</p></section><notes></notes></section>