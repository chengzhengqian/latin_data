<section class="div1 language" lang="la"><section class="div2"><p class="noindent">
	
memor mei meque, ut soles, diligas magnaeque gratulationi tibi sit, quicquid in me donorum suorum dominus conferre dignatus est misericordia sua, non meritis meis, missas munere tuae sanctitatis accepi. In quibus affectum in me paternum tuo benignissimo
corde non repentinum et novum hausi, sed expertum plane cognitumque repetivi, domine beatissime
et venerabiliter sincerissima caritate amplectende.</p>
<p><span class="br"></span><span class="lineNumber">2</span><span class="br"></span>Unde autem tanta exorta est felicitas litterario labori nostro quo in librorum quorundam conscriptione
sudavimus, ut a tua dignatione legerentur, nisi quia dominus, cui subdita est anima mea, consolari voluit curas meas et a timore recreare, quo me in talibus operibus necesse est esse sollicitum, necubi forte indoctior vel incautior quamvis in planissimo campo veritatis offendam? Cum enim tibi placet, quod scribo, novi cui placeat, quoniam quis te inhabitet
novi. Idem quippe omnium munerum spiritalium
distributor atque largitor per tuam sententiam confirmavit oboedientiam meam. Quicquid enim habent illa scripta delectatione tua dignum, in meo ministerio <span class="italic">dixit deus</span>: “<span class="italic">Fiat</span>,” <span class="italic">et factum est</span>; in tua vero approbatione <span class="italic">vidit deus</span>, <span class="italic">quia bonum est</span>.</p>
<p><span class="br"></span><span class="lineNumber">3</span><span class="br"></span>Quaestiunculas sane quas mihi enodandas iubere dignatus es, etsi mea tarditate implicatus non intellegerem,
tuis meritis adiutus aperirem. Tantum illud quaeso ut pro infirmitate mea depreceris deum et sive in his quibus me exercere benigne paterneque



</p></section><notes></notes></section>