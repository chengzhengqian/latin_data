<section class="div1 language" lang="la"><section class="div2"><p class="noindent">

aeternum <span class="italic">in adiutorio altissimi,</span> qui <span class="italic">habitatis unanimes in domo,</span> pater materque fratres filiorum et cuncti unius patris filii memores nostri.</p>
</section>
<section class="div2">
<section class="opener">
No. 29 (Ep. CX)
<span class="salute"><span class="ac">Domino Beatissimo Atque Dulcissimo
Venerabili Nimiumque Desiderabili
Fratri Et Consacerdoti Severo Et Qui
Tecum Sunt Fratribus Augustinus Et
Qui Mecum Sunt Fratres In Domino
Salutem</span></span>
</section>
<p><span class="br"></span><span class="lineNumber">1</span><span class="br"></span>Epistula mea, quam pervexit carissimus filius et condiaconus noster Timotheus, iam parata erat profecturo,
quando filii nostri Quodvultdeus et Gaudentius
ad nos venerunt cum litteris tuis. Inde factum est, ut continuo proficiscens non adferret responsionem meam, quoniam post illorum adventum quantulumcumque apud nos inmoratus est et profecturus
per horas singulas videbatur. Sed etsi per eum respondissem, adhuc debitor forem. Nam et nunc, quod videor respondisse, debitor sum, non dico caritatis, quam tanto magis debemus quanto amplius inpenderimus, cuius nos perpetuos debitores ostendit apostolus dicens: <span class="italic">Nemini quicquam debeatis, nisi ut</span>
</p></section><notes></notes></section>