<section class="div1 language" lang="la"><section class="div2"><p class="noindent">

scriptura: <span class="italic">Intellegite ergo, qui insipientes estis in populo; et stulti, aliquando sapite.</span> Eo ipso quippe, quo praeceptum
atque imperatum est ut intellegamus atque sapiamus, oboedientiam nostram requirit, quae nulla potest esse sine libero arbitrio. Sed si posset hoc ipsum sine adiutorio gratiae fieri per liberum arbitrium,
ut intellegeremus atque saperemus, non diceretur deo: <span class="italic">Da mihi intellectum, ut discam mandata tua,</span> neque in evangelio scriptum esset: <span class="italic">Tunc aperuit illis sensum, ut intellegerent scripturas,</span> nec Iacobus apostolus diceret: <span class="italic">Si quis autem vestrum indiget sapientia, postulet a deo, qui dat omnibus affluenter et non inproperat, et dabitur ei.</span> Potens est autem dominus, qui et vobis donet et nobis, ut de vestra pace et pia consensione nuntiis celerrimis gaudeamus. Saluto vos non solum meo nomine, sed etiam fratrum qui mecum sunt, et rogo ut pro nobis concorditer atque instanter oretis. Sit vobiscum dominus. Amen.</p>
</section>
<section class="div2">
<section class="opener">
No. 51 (Ep. CCXX)
<span class="salute"><span class="ac">Domino Filio In Praesentem Et In Aeternam
Salutem Dei Misericordia Protegendo
Et Regendo Bonifatio
Augustinus</span></span>
</section>
<p><span class="br"></span><span class="lineNumber">1</span><span class="br"></span>Fideliorem hominem et qui faciliores haberet







</p></section><notes></notes></section>