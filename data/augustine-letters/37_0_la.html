<section class="div1 language" lang="la"><section class="div2"><p class="noindent">

populum christianum a duritia Iudaeorum
epistulam suam <span class="italic">non in tabulis lapideis</span> scriptam <span class="italic">sed in tabulis cordis carnalibus</span>, cum Moyses famulus dei propter illos principes binas lapideas tabulas confregisset, quo modo non possemus istorum corda confringere, qui homines novi testamenti sanctorum diebus celebrandis ea vellent sollemniter exhibere, quae populus veteris testamenti et semel et idolo celebravit.</p>
<p><span class="br"></span><span class="lineNumber">5</span><span class="br"></span>Tunc reddito exodi codice crimen ebrietatis, quantum
tempus sinebat, exaggerans sumpsi apostolum Paulum et inter quae peccata posita esset, ostendi legens illum locum: <span class="italic">Si quis frater nominetur aut fornicator aut idolis serviens aut avarus aut maledicus aut ebriosus aut rapax</span>, <span class="italic">cum eius modi nec cibum sumere.</span> ingemescendo admonens cum quanto periculo convivaremur
cum eis qui vel in domibus inebriarentur. Legi etiam illud quod non longo intervallo sequitur: <span class="italic">Nolite errare</span>; <span class="italic">neque fornicatores neque idolis servientes neque adulteri neque molles neque masculorum concubitores
neque fures neque avari neque ebriosi neque maledici neque raptores regnum dei possidebunt. Et haec quidem fuistis</span>, <span class="italic">sed abluti estis, sed iustificati estis in nomine domini Iesu Christi et spiritu dei nostri.</span> Quibus lectis, dixi ut considerarent quo modo possent fideles audire <span class="italic">sed abluti estis</span>, qui adhuc talis concupiscentiae sordes, contra quas clauditur regnum caelorum, in corde suo, id est in interiore dei templo esse patiuntur.
Inde ventum est ad illud capitulum: <span class="italic">Convenientibus</span>
</p></section><notes></notes></section>