<section class="div1 language" lang="la"><section class="div2"><p class="noindent">

eos inponere, eisque saepe dixerit quod orationes eius exauditae essent de nostro adventu, quos non utique ad communem mortem vel spectaculum mortis illorum sed ad communem conatum in aeternam vitam ad se venisse laetatus est. Postremo etiam dixi certum esse me et fidere in eum qui mentiri nescit, qui per os prophetae sui pollicitus est de domino nostro Iesu Christo dicens: <span class="italic">Si reliquerint filii eius legem meam et in praeceptis meis non ambulaverint</span>, <span class="italic">si iustificationes meas profanaverint</span>, <span class="italic">visitabo in virga facinora eorum et in flagellis delicta eorum</span>; <span class="italic">misericordiam autem meam non auferam</span>, in eum ergo me fidere, quod, si haec tanta quae sibi essent lecta et dicta, contemnerent, visitaturus esset in virga et in flagello nec eos permissurus
cum hoc mundo damnari. In qua conquestione
sic actum ut pro negotii atque periculi magnitudine tutor et gubernator noster animos facultatemque
praebebat. Non ego illorum lacrimas meis lacrimis movi, sed cum talia dicerentur, fateor, eorum fletu praeventus meum abstinere non potui. Et cum iam pariter flevissemus, plenissima spe correctionis
illorum finis sermonis mei factus est.</p>
<p><span class="br"></span><span class="lineNumber">8</span><span class="br"></span>Postridie vero, cum inluxisset dies cui solebant fauces ventresque se parare, nuntiatur mihi nonnullos
eorum etiam, qui sermoni aderant, nondum a murmuratione cessasse tantumque in eis valere vim pessimae consuetudinis, ut eius tantum voce uterentur
et dicerent: â€œQuare modo? Non enim




</p></section><notes></notes></section>