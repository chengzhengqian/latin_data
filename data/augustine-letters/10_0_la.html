<section class="div1 language" lang="la"><section class="div2"><p class="noindent">

nervorum suorum luctamine nihil certi cuiquam re linquere nititur, ipsa re adprobes, qui sit iste deus, quem vobis Christiani quasi proprium vindicatis et in locis abditis praesentem vos videre componitis. Nos etenim deos nostros luce palam ante oculos atque aures omnium mortalium piis precibus adoramus et per suaves hostias propitios nobis efficimus et a cunctis haec cerni et probari contendimus.</p>
<p><span class="br"></span><span class="lineNumber">4</span><span class="br"></span>Sed ulterius huic certamini me senex invalidus subtraho et in sententiam Mantuani rhetoris libenter pergo:</p>
<blockquote><p><span class="line">trahat sua quemque voluptas.</span><span class="linebreak"></span></p></blockquote>
<p class="noindent">Post haec non dubito, vir eximie, qui a mea secta deviasti, hanc epistulam aliquorum furto detractam flammis vel quolibet pacto perituram. Quod si acciderit, erit damnum chartulae, non nostri sermonis, cuius exemplar penes omnes religiosos perpetuo retinebo. Dii te servent, per quos et eorum atque cunctorum mortalium communem patrem universi mortales, quos terra sustinet, mille modis concordi discordia veneramur et colimus.</p>
</section>
<section class="div2">
<section class="opener">
No. 6 (Ep. XVII)
<span class="salute"><span class="ac">[Maximo Augustinus]</span></span>
</section>
<p><span class="br"></span><span class="lineNumber">I</span><span class="br"></span>Seriumne aliquid inter nos agimus, an iocari libet? Nam sicut tua epistula loquitur, utrum causae ipsius infirmitate, an morum tuorum comitate sit factum, ut




</p></section><notes></notes></section>