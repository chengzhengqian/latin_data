<section class="div1 language" lang="la"><section class="div2"><p class="noindent">
<span class="italic">vestrae, sed cooperatores sumus gaudii vestri, hoc</span> ego etiam dico vobis quia <span class="italic">parcens vobis</span> non ad vos veni. Peperci etiam mihi, <span class="italic">ne tristitiam super tristitiam de vobis haberem,</span> et elegi non exhibere faciem meam vobis, sed effunderem cor meum deo pro vobis, et causam magis periculi vestri non apud vos verbis sed apud deum lacrimis agerem, ne convertat in luctum gaudium meum, quo soleo gaudere de vobis et inter tanta scandala, quibus ubique abundat hic mundus, aliquantulum consolari, cogitans copiosam congregationem et castam dilectionem et sanctam conversationem vestram et largiorem gratiam dei, quae data est vobis, ut non solum nuptias carnales contemneretis,
verum etiam eligeretis societatem in domo habitandi unanimes, ut sit vobis anima una et cor unum in deum.</p>
<p><span class="br"></span><span class="lineNumber">3</span><span class="br"></span>Haec in vobis bona, haec dei dona considerans inter multas tempestates, quibus ex aliis malis quatitur, cor meum solet utcumque requiescere. <span class="italic">Currebatis bene. Quis vos fascinavit? Suasio illa non est ex deo, qui vocavit vos. Modicum fermenti</span>â€”nolo dicere quod sequitur; hoc enim magis cupio et oro et hortor, ut ipsum fermentum revertatur in melius, non tota massa, sicut paene iam fecerat, convertatur in peius. Si ergo repullulastis sanum sapere, <span class="italic">orate, ne intretis in temptationem,</span> ne iterum in <span class="italic">contentiones, aemulationes, animositates, dissensiones, detractiones, seditiones, susurrationes.</span>
Non enim sic plantavimus et rigavimus









</p></section><notes></notes></section>