<section class="div1 language" lang="la"><section class="div2">
</section>
<section class="div2">
<section class="opener">
No. 11 (Ep. XXXIV)
<span class="salute"><span class="ac">Domino Eximio Meritoque Suscipiendo Atque Honorabili Fratri Eusebio Augustinus</span></span>
</section>
<p><span class="br"></span><span class="lineNumber">1</span><span class="br"></span>Scit deus, cui manifesta sunt arcana cordis humani, quantum pacem diligo Christianam, tantum me moveri sacrilegis eorum factis qui in eius dissensione indigne atque impie perseverant, eumque motum animi mei esse pacificum neque me id agere ut ad communionem catholicam quisquam cogatur invitus, sed ut omnibus errantibus aperta veritas declaretur et per nostrum ministerium deo iuvante manifestata se amplectendam atque sectandam satis ipsa persuadeat.</p>
<p><span class="br"></span><span class="lineNumber">2</span><span class="br"></span>Quid enim execrabilius, quaeso te, ut alia taceam, quam id quod nunc accidit? Corripitur ab episcopo suo iuvenis crebris caedibus matris insanus et impias manus nec illis diebus cum etiam severitas legum sceleratissimis parcit, a visceribus unde natus est, revocans; minatur eidem matri se in partem Donati translaturum et eam quam incredibili furore solet caedere, perempturum; minatur ei, transit ad partem
Donati, rebaptizatur furens et in maternum sanguinem fremens albis vestibus candidatur; constituitur
intra cancellos eminens atque conspicuus



</p></section><notes></notes></section>