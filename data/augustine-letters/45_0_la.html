<section class="div1 language" lang="la"><section class="div2"><p class="noindent">

est, dicta essent, acta sunt vespertina quae cotidie solent, nobisque cum episcopo recedentibus fratres eodem loco hymnos dixerunt non parva multitudine utriusque sexus<a class="footnoteLink" href="#note_LCL239_90_1" id="target_note_LCL239_90_1"><sup>1</sup></a> ad obscuratum diem manente atque psallente.</p>
<p><span class="br"></span><span class="lineNumber">12</span><span class="br"></span>Digessi vobis, quantum breviter potui, quod vos audire desiderasse quis dubitaverit? Orate ut a conatibus nostris omnia scandala et omnia taedia deus dignetur avertere. Magna sane ex parte vobiscum
requiescimus cum alacritate fervoris, quia spiritalis ecclesiae Tagastensium tam crebra nobis dona nuntiantur. Navis cum fratribus nondum venit. Apud Asnam, ubi est presbyter frater Argentius,
Circumcelliones invadentes basilicam nostram
altare comminuerunt. Causa nunc agitur, quae ut pacate agatur et ut ecclesiam catholicam decet ad opprimendas linguas haereseos inpacatae, multum vos petimus ut oretis. Epistulam Asiarchae misimus. Beatissimi perseveretis in domino memores nostri. Amen.</p>
</section><notes><section class="footnotes"><ul><li class="note" id="note_LCL239_90_1"><a class="footnoteCrossrefLink" href="#target_note_LCL239_90_1" title="Click to highlight in text"><sup class="lineRef">1</sup>sexus <span class="italic">addidit Goldbacher.</span></a></li><script type="text/javascript">document.getElementById('note_LCL239_90_1').style.display = "none";</script></ul></section></notes></section>