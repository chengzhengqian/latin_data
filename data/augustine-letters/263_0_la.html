<section class="div1 language" lang="la"><section class="div2"><p class="noindent">

omni malo et hic et in futuro saeculo, domini dilectissimi et desiderantissimi fratres.</p>
</section>
<section class="div2">
<section class="opener">
No. 62 (Ep. CCLXIX)
<span class="salute"><span class="ac">Beatissimo Ac Venerabili Fratri Et Consacerdoti Nobilio Augustinus</span></span>
</section>
<p>Tanta est sollemnitas ad quam me affectus tuae fraternitatis invitat, ut corpusculum meum ad vos traheret voluntas, nisi teneret infirmitas. Possem venire, si hiems non esset; possem hiemem contemnere, si iuvenis essem; aut enim ferret rigorem temporis fervor aetatis aut temperaret frigus aetatis fervor aestatis. Nunc hieme iter tam prolixum non suffero cum annositate algida, quam mecum fero, domine beatissime, sancte ac venerabilis frater et consacerdos. Salutationem debitam reddo meritis tuis; salutem vero meam commendo precibus tuis, poscens et ipse a domino, ut dedicationem tantae fabricae pacis prosperitas prosequatur.</p>
</section><notes></notes></section>