<section class="div1 language" lang="la"><section class="div2"><p class="noindent">
necessarium non esse arbitratus sum: et eius causae differat audientiam, quoniam nescio utrum in ea nocens an innocens sit, et, quod circa eundem leges non servatae sunt, ut sic raperetur neque, ut ab imperatore
praeceptum est, ad acta municipalia perduceretur
interrogandus utrum beneficium dilationis vellet accipere, non contemnat, ut per hoc possimus cum eius adversario rem finire.</p>
</section>
<section class="div2">
<section class="opener">
No. 31 (Ep. CXXII)
<span class="salute"><span class="ac">Dilectissimis Fratribus Conclericis et Universae Plebi Augustinus in Domino Salutem</span></span>
</section>
<p><span class="br"></span><span class="lineNumber">1</span><span class="br"></span>In primis peto caritatem vestram et per Iesum obsecro, ne vos mea contristet absentia corporalis. Nam spiritu et cordis affectu puto vos non dubitare nullo modo me a vobis posse discedere, quamvis me amplius contristet quam forte vos ipsos, quod infirmitas
mea sufficere non potest omnibus curis quas de me exigunt membra Christi, quibus me et timor eius et caritas servire compellit. Illud enim noverit vestra dilectio numquam me absentem fuisse licentiosa
libertate sed necessaria servitute, quae saepe sanctos fratres et collegas meos etiam labores marinos



</p></section><notes></notes></section>