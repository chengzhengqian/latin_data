<section class="div1 language" lang="la"><section class="div2"><p class="noindent">

vobis legatur, et ubi vos inveneritis ea quae scripta sunt facientes, agite gratias domino bonorum omnium largitori; ubi sibi autem quaecumque vestrum videt aliquid deesse, doleat de praeterito, caveat de futuro, orans ut sibi debitum dimittatur et in temptationem non inducatur.</p>
</section>
<section class="div2">
<section class="opener">
No. 50 (Ep. CCXIV)
<span class="salute"><span class="ac">Domino Dilectissimo Et In Christi Membris
Honorando Fratri Valentino Et Fratribus Qui Tecum Sunt, Augustinus
In Domino Salutem</span></span>
</section>
<p><span class="br"></span><span class="lineNumber">1</span><span class="br"></span>Venerunt ad nos duo iuvenes, Cresconius et Felix, de vestra congregatione se esse dicentes, qui nobis rettulerunt monasterium vestrum nonnulla dissensione
turbatum eo, quod quidam in vobis sic gratiam praedicent, ut negent hominis esse liberum arbitrium et, quod est gravius, dicant quod in die iudicii non sit redditurus deus unicuique secundum opera eius.




</p></section><notes></notes></section>