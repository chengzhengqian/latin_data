<section class="div1 language" lang="la"><section class="div2"><p class="noindent">

Unum enim corpus sub uno capite sumus, ut et vos in nobis negotiosi et nos in vobis otiosi simus, quia, <span class="italic">si patitur unum membrum</span>, <span class="italic">compatiuntur omnia membra et</span>, <span class="italic">si glorificatur unum membrum, congaudent omnia membra.</span> Admonemus ergo et petimus et obsecramus per Christi altissimam humilitatem et misericordissimam
celsitudinem, ut nostri memores sitis in sanctis orationibus vestris, quas vos vigilantiores et magis sobrias habere credimus; nostras enim saepe sauciat et debilitat caligo et tumultus saecularium actionum. Quas etsi nostras non habemus, eorum tamen, qui nos <span class="italic">angariant mille passus</span> et iubemur <span class="italic">ire cum eis alia duo</span>, tanta nobis ingeruntur, ut vix respirare possimus, credentes tamen, quod ille, <span class="italic">in cuius conspectu intrat gemitus compeditorum</span>, perseverantes nos in eo ministerio,
in quo conlocare dignatus est cum promissa mercede, adiuvantibus orationibus vestris ab omni angustia liberabit.</p>
<p><span class="br"></span><span class="lineNumber">2</span><span class="br"></span>Vos autem, fratres, exhortamur in domino, ut propositum vestrum custodiatis et usque in finem perseveretis ac, si qua opera vestra mater ecclesia desideraverit, nec elatione avida suscipiatis nec blandiente
desidia respuatis, sed miti corde obtemperetis deo, cum mansuetudine portantes eum qui vos regit, <span class="italic">qui dirigit mites in iudicio, docebit mansuetos vias suas.</span> Nec vestrum otium necessitatibus ecclesiae praeponatis,
cui parturienti si nulli boni ministrare vellent, quo modo nasceremini, non inveniretis. Sicut autem inter ignem et aquam tenenda est via, ut nec exuratur homo nec demergatur, sic inter apicem superbiae et voraginem desidiae iter nostrum temperare debemus,





</p></section><notes></notes></section>