<section class="div1 language" lang="la"><section class="div2"><p class="noindent">

episcopus erat, sed ab aliis quibusdam obiecta fuerant, probari minime potuissent, atque ab eis quae invidiosissime
iactabantur, videretur esse purgatus, tam miserandus factus est et nobis et aliis, ut, quicquid a castellanis et illius regionis hominibus de intolerabili dominatione, de rapinis et diversis oppressionibus
et contritionibus obiciebatur, nequaquam
nobis tale videretur, ut propter hoc vel propter simul cuncta congesta episcopatu eum putaremus esse privandum, sed restituenda quae probarentur ablata.</p>
<p><span class="br"></span><span class="lineNumber">5</span><span class="br"></span>Denique sententias nostras sic temperavimus, ut salvo episcopatu non tamen omnino inpunita relinquerentur,
quae non deberent vel eidem ipsi deinceps iterumque facienda vel ceteris imitanda proponi. Honorem itaque integrum servavimus iuveni
corrigendo, sed corripiendo minuimus potestatem,
ne scilicet eis praeesset ulterius, cum quibus sic egerat, ut dolore iusto eum sibi praeesse ferre omnino non possent et cum suo illiusque periculo in aliquod scelus forsitan erupturam inpatientiam sui doloris ostenderent. Quorum talis animus etiam tunc, quando cum eis de illo episcopi egerunt, evidenter
apparuit, cum iam vir spectabilis Celer, de cuius adversum se praepotenti administratione conquestus est, nullam gerat vel in Africa vel uspiam potestatem.</p>
<p><span class="br"></span><span class="lineNumber">6</span><span class="br"></span>Sed quid multis morer? Conlabora, obsecro, nobiscum, pietate venerabili domine beatissime et



</p></section><notes></notes></section>