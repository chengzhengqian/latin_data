<section class="div1 language" lang="la"><section class="div2"><p class="noindent">
potest; si autem non potest, quid se praecipitat de rarissimis aut inexpertis quasi definitam ferre sententiam, cum continua et cotidiana non solvat? Ego autem, quamvis quo modo fiant ista veluti corporea sine corpore, verbis prorsus explicare non possim, tamen sicut scio non ea corpore fieri, utinam sic scirem quo modo discernerentur, quae videntur aliquando per spiritum et per corpus videri putantur, quove modo distinguantur visa eorum, quos error vel impietas plerumque deludit, quando visis piorum atque sanctorum similia pleraque narrantur! Quorum exempla si commemorare voluissem, tempus mihi potius quam copia defuisset. Memor nostri in domini misericordia vegeteris, domine beatissime et venerabilis et desiderabilis frater.</p>
</section>
<section class="div2">
<section class="opener">
No. 39 (Ep. CLXXIII)
<span class="salute"><span class="ac">Donato Presbytero Partis Donati Augustinus
Episcopus Ecclesiae Catholicae</span></span>
</section>
<p><span class="br"></span><span class="lineNumber">1</span><span class="br"></span>Si posses videre dolorem cordis mei et sollicitudinem
pro salute tua, fortasse <span class="italic">miserereris animae tuae placens deo</span> in audiendo verbo non nostro, sed ipsius, nec eius scripturas sic in memoria tua figeres, ut contra eas cor clauderes. Displicet tibi quia




</p></section><notes></notes></section>