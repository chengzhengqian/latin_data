<section class="div1 language" lang="la"><section class="div2"><p class="noindent">

aliqua scripta nostra fert secum. Quibus legendis si dignationem adhibueris, etiam sinceram fraternamque
severitatem adhibeas quaeso. Non enim aliter intellego, quod scriptum est: <span class="italic">Emendabit me iustus in misericordia et arguet me</span>; <span class="italic">oleum autem peccatoris non inpinguet caput meum</span>, nisi quia magis amat obiurgator sanans quam adulator unguens caput. Ego autem difficillime bonus iudex lego, quod scripserim,
sed aut timidior recto aut cupidior. Video etiam interdum vitia mea, sed haec malo audire a melioribus, ne, cum me recte fortasse reprehendero, rursus mihi blandiar et meticulosam potius mihi videar in me quam iustam tulisse sententiam.</p>
</section>
<section class="div2">
<section class="opener">
No. 10 (Ep. XXIX)
<span class="salute"><span class="ac">Epistula Presbyteri Hipponiensium Regiorum Ad Alypium Episcopum Tagastensium De Die Natalis Leontii Quondam Episcopi Hipponiensis</span></span>
</section>
<p><span class="br"></span><span class="lineNumber">1</span><span class="br"></span>De negotio interim quod non curare non possum, nihil certum scribere potui absente fratre Macario, qui cito dicitur rediturus, et quod deo adiuvante peragi potuerit, peragetur. De nostra autem pro eis sollicitudine quamquam fratres nostri cives qui aderant, securos vos facere possent, tamen digna res




</p></section><notes></notes></section>