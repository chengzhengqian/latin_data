<section class="div1 language" lang="la"><section class="div2"><p class="noindent">
Neptuno vetitum legimus. Moneantur interim miseri, ut, si obtemperare nolunt praeceptis salubrioribus, saltem sacrilegia sua non defendant, ne maiore se scelere implicent. Quid autem cum eis agendum sit, si solvere inaures timent et corpus Christi cum signo diaboli accipere non timent?</p>
<p>De ordinando autem, qui in parte Donati baptizatus est, auctor tibi esse non possum; aliud est enim facere, si cogaris, aliud consulere ut facias.</p>
</section>
<section class="div2">
<section class="opener">
No. 57 (Ep. CCXLVI)
<span class="salute"><span class="ac">Lampadio Augustinus</span></span>
</section>
<p><span class="br"></span><span class="lineNumber">1</span><span class="br"></span>De quaestione fati ac fortunae, qua tuum animum non leviter moveri et, cum praesens essem, adverti et nunc tuis litteris gratius certiusque cognovi, rescriptum tibi non parvi voluminis debeo, quod dominus praestabit ut ita explicem, quem ad modum novit tibi congruere ac saluti fidei tuae. Non enim parvum malum est perversis opinionibus non solum ad committendum blandimento voluptatis adduci, sed etiam ad defendendum peccatum a medicamento confessionis averti.</p>
<p><span class="br"></span><span class="lineNumber">2</span><span class="br"></span>Illud sane quanto citius ac breviter noveris, omnes leges atque instituta omnia, disciplinae, laudes, vituperationes, exhortationes, terrores, praemia, supplicia,



</p></section><notes></notes></section>