<section class="div1 language" lang="la"><section class="div2"><p class="noindent">

gratuita ab illo quem contemnunt, enumerare quis potest? Inter quae illud magnum, quod exemplis interpositarum tribulationum, quas huius saeculi dulcedini tamquam bonus medicus miscet, admonet eos, si adtendere velint, fugere ab ira ventura, et cum in via sunt, id est in hac vita, concordare cum sermone dei, quem sibi adversarium male vivendo fecerunt. Quid ergo non misericorditer praestatur hominibus a domino deo, a quo etiam tribulatio beneficium est? Nam res prospera donum est consolantis, res autem adversa donum est admonentis dei. Et si haec praestat, ut dixi, etiam malis, quid praeparat sustinentibus se? Quorum in numero vos per illius gratiam congregatos esse gaudete, <span class="italic">sustinentes
invicem in dilectione, studentes servare unitatem spiritus in vinculo pacis.</span> Non enim deerit quod in vobis invicem sufferatis, nisi cum vos ita portaverit dominus absorpta morte in victoriam, <span class="italic">ut sit deus omnia in omnibus</span>.</p>
<p><span class="br"></span><span class="lineNumber">2</span><span class="br"></span>Dissensiones autem numquam debent amari. Sed aliquando tamen aut caritate nascuntur aut caritatem probant. Quis enim facile invenitur, qui velit reprehendi? Et ubi est ille sapiens, de quo dictum est: <span class="italic">Corripe sapientem et amabit te?</span> Numquid tamen ideo non debemus reprehendere et corripere fratrem,








</p></section><notes></notes></section>