<section class="div1 language" lang="la"><section class="div2"><p class="noindent">

commendare minime neglegatis. Deus omnipotens praestantiam tuam bonis omnibus augeat, domine eximie et merito insignis atque carissime fili.</p>
</section>
<section class="div2">
<section class="opener">
No. 35 (Ep. CXLIV)
<span class="salute"><span class="ac">Dominis Honorabilibus Et Merito Suscipiendis Carissimis ac Desiderantissimis Fratribus in Omni Honorum
Gradu Cirtensibus Augustinus Episcopus</span></span>
</section>
<p><span class="br"></span><span class="lineNumber">1</span><span class="br"></span>Si id quod in vestra civitate nos graviter contristabat, absumptum est, si duritia cordis humani resistens manifestissimae et quodam modo publicae veritati eiusdem potentia veritatis evicta est, si sapit dulcedo pacis unitatisque caritas non iam reverberat oculos saucios, sed sanos inlustrat ac vegetat, non sunt haec opera nostra sed dei, non haec humanis opibus omnino tribuerem nec si, cum apud vos essemus, tanta conversio multitudinis nobis loquentibus et hortantibus proveniret. Hoc agit ille et efficit, qui per ministros suos rerum signis extrinsecus admonet, rebus autem ipsis per se ipsum intrinsecus docet. Nec ideo pigrius moveri nos



</p></section><notes></notes></section>