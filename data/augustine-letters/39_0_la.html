<section class="div1 language" lang="la"><section class="div2"><p class="noindent">

verba interrogavi quo modo de fructu ebrietatis agnosceremur christiani, quos de fructibus agnosci dominus iussit. Adiunxi etiam legendum quod sequitur: <span class="italic">Fructus autem spiritus est caritas</span>, <span class="italic">gaudium</span>, <span class="italic">pax</span>, <span class="italic">longanimitas</span>, <span class="italic">benignitas</span>, <span class="italic">bonitas</span>, <span class="italic">fides</span>, <span class="italic">mansuetudo</span>, <span class="italic">continentia</span>, egique ut considerarent quam esset pudendum atque plangendum, quod de illis fructibus carnis non solum privatim vivere, sed etiam honorem ecclesiae deferre cuperent et, si potestas daretur, totum tam magnae basilicae spatium turbis epulantium
ebriorumque complerent; de spiritalibus autem fructibus ad quos et divinarum scripturarum auctoritate
et nostris gemitibus invitarentur, nolunt adferre deo munera et his potissimum celebrare festa sanctorum.</p>
<p><span class="br"></span><span class="lineNumber">7</span><span class="br"></span>Quibus peractis, codicem reddidi et imperata oratione,
quantum valui et quantum me ipsum periculum
urguebat et vires subministrare dominus dignabatur, constitui eis ante oculos commune periculum,
et ipsorum qui nobis commissi essent, et nostrum, qui de illis rationem reddituri essemus pastorum principi, per cuius humilitatem, insignes contumelias, alapas et sputus in faciem et palmas et spineam coronam et crucem ac sanguinem obsecravi ut, si se ipsi aliquid offendissent, vel nostri misere-rentur et cogitarent venerabilis senis Valerii circa me ineffabilem caritatem, qui mihi tractandi verba veritatis tam periculosum onus non dubitarit propter





</p></section><notes></notes></section>