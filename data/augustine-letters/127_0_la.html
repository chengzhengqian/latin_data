<section class="div1 language" lang="la"><section class="div2">
<p><span class="br"></span><span class="lineNumber">2</span><span class="br"></span>Imple, Christiane iudex, pii patris officium, sic suscense iniquitati, ut consulere humanitati memineris, nec in peccatorum atrocitatibus exerceas ulciscendi libidinem, sed peccatorum vulneribus curandi adhibeas voluntatem. Noli perdere paternam diligentiam, quam in ipsa inquisitione servasti, quando tantorum scelerum confessionem non extendente eculeo, non sulcantibus ungulis, non urentibus flammis, sed virgarum verberibus eruisti,â€”qui modus cohercitionis et a magistris artium liberalium et ab ipsis parentibus et saepe etiam in iudiciis solet ab episcopis haberi. Noli ergo atrocius vindicare quod lenius invenisti. Inquirendi quam puniendi neces-sitas maior est; ad hoc enim et mitissimi homines facinus occultatum diligenter atque instanter examinant, ut inveniant quibus parcant. Unde plerum-que necesse est, exerceatur acrius inquisitio, ut manifestato scelere, sit ubi appareat mansuetudo. Omnia quippe bona opera amant in luce constitui non propter humanam gloriam, sed <span class="italic">ut videant</span>, ait dominus, <span class="italic">bona opera vestra et glorificent patrem vestrum, qui in caelis est</span>. Et ideo non sufficit apostolo monere ut mansuetudinem servaremus, sed ut eam etiam notam omnibus faceremus: <span class="italic">Mansuetudo,</span> -inquit, <span class="italic">vestra nota sit omnibus hominibus,</span> et alio loco: <span class="italic">Mansuetudinem ostentantes ad omnes homines,</span> ut nec illa sancti David, quando inimico sibi in manus tradito clementer pepercit, praeclarissima lenitas emineret,






</p></section><notes></notes></section>