<section class="div1 language" lang="la"><section class="div2"><p class="noindent">

iniquitas in malis operibus exercetur, ut fiant; superbia vero etiam in bonis operibus insidiatur, ut pereant. Et quid prodest dispergere dando pauperibus
et pauperem fieri, cum anima misera superbior efficiatur divitias contemnendo, quam fuerat possidendo?
Omnes ergo unanimiter et concorditer vivite et honorate in vobis invicem deum, cuius templa factae estis.</p>
<p><span class="br"></span><span class="lineNumber">7</span><span class="br"></span>Orationibus instate horis et temporibus constitutis. In oratorio nemo aliquid agat, nisi ad quod est factum, unde et nomen accepit, ut, si aliquae etiam praeter horas constitutas, si eis vacat, et orare voluerint, non eis sint impedimento, quae ibi aliquid agendum putaverunt. Psalmis et hymnis cum oratis deum, hoc versetur in corde quod profertur in voce, et nolite cantare, nisi quod legitis esse cantandum; quod autem non ita scriptum est, ut cantetur, non cantetur.</p>
<p><span class="br"></span><span class="lineNumber">8</span><span class="br"></span>Carnem vestram domate ieiuniis et abstinentia escae et potus, quantum valitudo permittit. Quando autem aliqua non potest ieiunare, non tamen extra horam prandii aliquid alimentorum sumat, nisi cum aegrotat. Cum acceditis ad mensam, donec inde surgatis, quod vobis secundum consuetudinem legitur, sine tumultu et contentionibus audite nec solae vobis fauces sumant cibum, sed et aures esuriant dei verbum.</p>
<p><span class="br"></span><span class="lineNumber">9</span><span class="br"></span>Quae infirmae sunt ex pristina consuetudine, si aliter tractantur in victu, non debet aliis molestum esse nec iniustum videri, quas fecit alia consuetudo fortiores. Nec illas putent feliciores, quia sumunt




</p></section><notes></notes></section>