<section class="div1 language" lang="la"><section class="div2"><p class="noindent">

sicut scriptum est: <span class="italic">Non declinantes neque ad dexteram neque ad sinistram.</span> Sunt enim, qui, dum nimis timent, ne quasi in dexteram rapti extollantur, in sinistram lapsi demerguntur, et sunt rursus, qui, dum nimis se auferunt a sinistra, ne torpida vacationis mollitia sorbeantur, ex altera parte iactantiae fastu corrupti atque consumpti in fumum favillamque vanescunt. Sic ergo, dilectissimi, diligite otium, ut vos ab omni terrena delectatione refrenetis et memineritis nullum locum esse, ubi non possit laqueos tendere, qui timet, ne revolemus ad deum,et inimicum omnium bonorum, cuius captivi fuimus, iudicemus, nullamque esse nobis perfectam requiem cogitetis, <span class="italic">donec transeat iniquitas et in iudicium iustitia convertatur.</span></p>
<p><span class="br"></span><span class="lineNumber">3</span><span class="br"></span>Item cum aliquid strenue atque alacriter agitis et inpigre operamini sive in orationibus sive in ieiuniis sive in elemosynis vel tribuentes aliquid indigentibus vel <span class="italic">donantes</span> iniurias, <span class="italic">sicut et deus in Christo donavit nobis</span>, sive edomantes perniciosas consuetudines <span class="italic">castigantesque
corpus et servituti subicientes</span> sive sufferentes tribulationem et ante omnia vos ipsos invicem in dilectionem—quid enim sufferat, qui fratrem non suffert?—sive prospicientes astutiam atque insidias temptatoris et <span class="italic">scuto fidei iacula</span> eius <span class="italic">ignita</span> repellentes et <span class="italic">extinguentes</span> sive <span class="italic">cantantes et psallentes in cordibus vestris domino</span> vel vocibus a corde non dissonis: <span class="italic">omnia in gloriam dei facite, qui operatur omnia in omnibus</span>, atque ita <span class="italic">ferventes spiritu</span>, ut <span class="italic">in domino laudetur anima vestra.</span> Ipsa est enim actio recti itineris, quae <span class="italic">oculos</span>
</p></section><notes></notes></section>