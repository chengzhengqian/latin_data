<section class="div1 language" lang="la"><section class="div2"><p class="noindent">

nos tuis litteris maestificari noluisti. Prodest aliquid, quantum ego arbitror, etiam ista cognoscere, primo quia iniustum est <span class="italic">gaudere</span> velle <span class="italic">cum gaudentibus et flere</span> non velle <span class="italic">cum flentibus,</span> deinde quia <span class="italic">tribulatio patientiam operatur, patientia probationem, probatio spem, spes autem non confundit, quia caritas dei diffusa est in cordibus nostris per spiritum sanctum, qui datus est nobis.</span></p>
<p><span class="br"></span><span class="lineNumber">2</span><span class="br"></span>Absit itaque ut recusemus audire etiam quae amara et tristia sunt erga carissimos nostros. Nescio quo enim modo minus fit quod <span class="italic">patitur unum membrum,</span> si <span class="italic">compatiuntur alia membra.</span> Nec ipsa mali relevatio fit per communionem cladis sed per solatium
caritatis, ut, quamvis alii ferendo patiuntur, alii cognoscendo compatiuntur, communis sit tamen tribulatio, quibus probatio, spes, dilectio spiritusque communis est. Omnes autem nos dominus consolatur, qui et haec temporalia mala praedixit et post haec bona aeterna promisit. Nec debet, cum proeliatur, infringi, qui vult post proelium coronari, vires illo subministrante certantibus, qui praeparat ineffabilia dona victoribus.</p>
<p><span class="br"></span><span class="lineNumber">3</span><span class="br"></span>Rescripta illa nostra non tibi ad nos auferant scribendi fiduciam, praesertim quia timorem nostrum non inprobabili defensione lenisti. Parvulos tuos resalutamus et in Christo tibi grandescere optamus,





</p></section><notes></notes></section>