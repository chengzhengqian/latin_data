<section class="div1 language" lang="la"><section class="div2"><p class="noindent">

commune nomen est. Ita fit, ut, dum eius quasi quaedam membra carptim variis supplicationibus prosequimur, totum colere profecto videamur.</p>
<p><span class="br"></span><span class="lineNumber">2</span><span class="br"></span>Sed inpatientem me esse tanti erroris dissimulare non possum. Quis enim ferat Iovi fulmina vibranti praeferri Migginem, Iunoni, Minervae, Veneri Vestaeque
Sanamem et cunctis, pro nefas! diis inmortalibus
archimartyrem Namphamonem? Inter quos Lucitas etiam haud minore cultu suspicitur atque alii interminato numero, diis hominibusque odiosa nomina, qui conscientia nefandorum facinorum
specie gloriosae mortis scelera sua sceleribus cumulantes dignum moribus factisque suis exitum maculati reppererunt. Horum busta, si memoratu dignum est, relictis templis, neglectis maiorum suorum manibus stulti frequentant, ita ut praesagium vatis illius indigne ferentis emineat:</p>
<blockquote><p><span class="line">inque deum templis iurabit Roma per umbras.</span><span class="linebreak"></span></p></blockquote>
<p class="noindent">Sed mihi hac tempestate propemodum videtur bellum Actiacum rursus exortum, quo Aegyptia monstra in Romanorum deos audeant tela vibrare minime duratura.</p>
<p><span class="br"></span><span class="lineNumber">3</span><span class="br"></span>Sed illud quaeso, vir sapientissime, uti remoto facundiae robore atque exploso, qua cunctis clarus es, omissis etiam, quibus pugnare solebas, Chrysippeis argumentis postposita paululum dialectica, quae



</p></section><notes></notes></section>