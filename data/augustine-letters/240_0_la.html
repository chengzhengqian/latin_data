<section class="div1 language" lang="la"><section class="div2"><p class="noindent">

fallacia est, qua non dubito etiam ipsos maritos se nolle decipi, quibus solis permittendae sunt feminae ornari secundum veniam, non secundum imperium. Nam verus ornatus maxime Christianorum et Christianarum non tantum nullus fucus mendax verum ne auri quidem vestisque pompa, sed mores boni sunt.</p>
<p><span class="br"></span><span class="lineNumber">2</span><span class="br"></span>Execranda autem superstitio ligaturarum, in quibus etiam inaures virorum in summis ex una parte auriculis suspensae deputantur: non ad placendum hominibus sed ad serviendum daemonibus adhibentur. Quis autem possit speciales nefariarum superstitionum prohibitiones in scripturis invenire, cum generaliter apostolus dicat: <span class="italic">Nolo vos socios fieri daemoniorum,</span> et iterum: <span class="italic">Quae enim consonantia Christi ad Belial?</span> nisi forte, quia Belial nominavit et generalem societatem daemoniorum prohibuit, licet Christianis sacrificare Neptuno, quia nihil proprie de



</p></section><notes></notes></section>