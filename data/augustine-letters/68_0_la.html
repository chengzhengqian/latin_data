<section class="div1 language" lang="la"><section class="div2"><p class="noindent">

non permittit, donec eos tecum audiam in pristinum animum restitutos, quod cito faciendum est. Si enim de homine uno tantum sategit apostolus
dicens: <span class="italic">Ne maiore tristitia absorbeatur</span>, <span class="italic">qui eius modi est</span>, ubi etiam ait: <span class="italic">Ut non possideamur a satana</span>, <span class="italic">non enim ignoramus mentes eius</span>, quanto magis nos oportet vigilanter agere ne hoc in toto grege plangamus
et maxime in eis qui nunc catholicae paci accesserunt et quos nullo modo relinquere possum. Sed quia temporis non sivit angustia ut simul inde nobis diligenter deliberatam liceret eliquare sententiam,
quid mihi post digressum nostrum diu cogitanti
placuerit, accipiat sanctitas tua et si tibi quoque placet, iam litterae quas ad eos communi nomine scripsi, sine dilatione mittantur.</p>
<p><span class="br"></span><span class="lineNumber">2</span><span class="br"></span>Dixisti ut dimidium habeant et alterum dimidium eis a me undecumque provideretur. Ego autem puto quia, si totum eis auferretur, esset quod diceremur
non de pecunia nos sed de iustitia tantopere laborasse. Cum vero dimidium eis concedimus et eo modo cum eis pacem quandoque componimus, satis apparebit nostram curam nihil aliud quam pecuniariam
fuisse et vides quae pernicies consequatur. Et illis enim videbimur alienam rem dimidiam tulisse




</p></section><notes></notes></section>