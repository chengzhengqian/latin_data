<section class="div1 language" lang="la"><section class="div2"><p class="noindent">

non se dixisse quoniam inveniatur quis ab infantia usque ad senectutem qui non peccaverit, sed quoniam a peccatis conversus labore proprio et gratia dei adiutus potest absque peccato esse. Cum enim dicit “a peccatis conversus,” ostendit priorem vitam in peccatis agi. Fateatur ergo quod peccaverit Abel, cuius prima vita fuit in saeculo, quam fatetur non carere peccatis, et respiciat librum suum, ubi eum dixisse constat quod ait in hac defensione: “Non diximus.”</p>
<p><span class="br"></span><span class="lineNumber">10</span><span class="br"></span>Si autem et hunc librum vel hunc in eo libro locum esse negaverit suum, ego quidem idoneos testes habeo honestos et fideles viros et eius sine dubio dilectores, quibus adtestantibus purgare me possum quod eundem librum ipsi mihi dederint et ibi hoc legatur eumque Pelagii esse dixerint, ut saltem hoc mihi sufficiat, ne dicat a me fuisse sive conscriptum sive falsatum. Iam inter illos eligat quisque cui credat. Meum non est de hac re diutius disputare. Rogamus, ut certe transmittas sibi, si<a class="footnoteLink" href="#note_LCL239_320_1" id="target_note_LCL239_320_1"><sup>1</sup></a> negaverit se ista sentire, quae illi obiciuntur inimica gratiae Christi. Tam quippe aperta est eius defensio, ut, si vestram sanctam prudentiam, qui eius alia scripta non nostis, nulla verborum ambiguitate fefellerit,




</p></section><notes><section class="footnotes"><ul><li class="note" id="note_LCL239_320_1"><a class="footnoteCrossrefLink" href="#target_note_LCL239_320_1" title="Click to highlight in text"><sup class="lineRef">1</sup><span class="italic">The Benedictine edition here reads</span> transmittas ipsi si, <span class="italic">the manuscripts, two of the fifteenth century,</span> transmittas sibi si. <span class="italic">Goldbacher marks a lacuna, which is hardly necessary;</span> sibi <span class="italic">is probably a corruption of</span> illi <span class="italic">or</span> ei.</a></li><script type="text/javascript">document.getElementById('note_LCL239_320_1').style.display = "none";</script></ul></section></notes></section>