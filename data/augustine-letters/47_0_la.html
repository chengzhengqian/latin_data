<section class="div1 language" lang="la"><section class="div2"><p class="noindent">

et omnium gementium oculis matricidii meditator tamquam renovatus opponitur.</p>
<p><span class="br"></span><span class="lineNumber">3</span><span class="br"></span>Haecine tandem tibi placent, vir gravissime? Nequaquam hoc de te crediderim; novi considerationem
tuam. Caeditur mater carnalis in membris, quibus genuit et nutrivit ingratum; prohibet hoc ecclesia, mater spiritalis; caeditur et ipsa in sacramentis,
quibus genuit et nutrivit ingratum. Nonne tibi videtur dixisse parricidaliter frendens: “Quid faciam ecclesiae, quae me prohibet caedere matrem meam? Inveni quid faciam: iniuriis, quibus potest, etiam ipsa feriatur; fiat in me aliquid unde membra eius doleant; eundum<a class="footnoteLink" href="#note_LCL239_94_1" id="target_note_LCL239_94_1"><sup>1</sup></a> mihi ad eos qui noverunt exsufflare
gratiam in qua ibi natus sum, destruere formam
quam in utero eius accepi; ambas matres meas saevis cruciatibus torqueam; quae me posterior peperit, efferat prior; ad huius dolorem spiritaliter moriar, ad illius caedem carnaliter vivam.” Quid aliud expectamus, vir honorabilis Eusebi, nisi ut in miseram mulierem senectute decrepitam, viduitate destitutam, a cuius caedibus in catholica prohibebatur, iam Donatista securus armetur? Quid enim aliud furibundo corde concepit, cum diceret matri: “Transferam
me in partem Donati et bibam sanguinem tuum”? Ecce iam conscientia cruentus, veste dealbatus
perficit partem pollicitationis suae; restat pars altera, ut matris sanguinem bibat. Si ergo

</p></section><notes><section class="footnotes"><ul><li class="note" id="note_LCL239_94_1"><a class="footnoteCrossrefLink" href="#target_note_LCL239_94_1" title="Click to highlight in text"><sup class="lineRef">1</sup>eundum <span class="italic">scripsi</span>: vadam <span class="italic"><span class="sc">mss.</span></span></a></li><script type="text/javascript">document.getElementById('note_LCL239_94_1').style.display = "none";</script></ul></section></notes></section>