<section class="div1 language" lang="la"><section class="div2"><p class="noindent">

etiam de illis scriptum est quod <span class="italic">tradiderunt corpora sua, ut neque servirent neque adorarent ullum deum sed deum suum.</span> Ecce quo modo dixit apostolus: <span class="italic">Si tradidero corpus meum, ut ardeam.</span></p>
<p><span class="br"></span><span class="lineNumber">6</span><span class="br"></span>Quod autem sequitur, vide: <span class="italic">Si caritatem non habeam, nihil mihi prodest.</span> Ad istam caritatem vocaris, ab ista caritate perire non sineris et putas tibi aliquid prodesse, si te ipse praecipites in interitum, cum tibi nihil prodesset, etiamsi alter te occideret caritatis inimicum. Foris autem ab ecclesia constitutus et separatus a compage unitatis et vinculo caritatis aeterno supplicio punireris, etiamsi pro Christi nomine vivus incendereris. Hoc est enim quod ait apostolus: <span class="italic">Et si tradidero corpus meum, ut ardeam, caritatem autem non habeam, nihil mihi prodest.</span> Revoca ergo animum ad sanam considerationem et sobriam cogitationem; adtende diligenter utrum ad errorem et impietatem voceris, et patere pro veritate quaslibet molestias. Si autem tu potius in errore atque in impietate versaris, quo autem vocaris ibi est veritas et pietas, quia ibi Christiana unitas et sancti spiritus caritas, quid adhuc tibi esse conaris inimicus?</p>
<p><span class="br"></span><span class="lineNumber">7</span><span class="br"></span>Ideo praestitit misericordia dei, ut et nos et episcopi
vestri tam frequenti numerosoque conventu Carthaginem veniremus atque inter nos de ipsa





</p></section><notes></notes></section>