<section class="div1 language" lang="la"><header><hgroup><h1>The Three Gordians</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>vixit in deliciis, in hortis, in balneis, in amoenissimis nemoribus, nec pater aspernatus est, saepissime dicens illum quandoque in summa claritate cito esse <span class="br"></span><span class="lineNumber">6</span><span class="br"></span>moriturum. nec tamen vita sua fortitudine a bonis<a class="footnoteLink" href="#note_LCL140_414_1" id="target_note_LCL140_414_1"><sup>1</sup></a> umquam degeneravit, semperque inter inlustrissimos fuit cives nec rei publicae ad consultationem defuit. <span class="br"></span><span class="lineNumber">7</span><span class="br"></span>denique etiam senatus libentissime illum Augustum <span class="br"></span><span class="lineNumber">8</span><span class="br"></span>appellavit atque in eo spem publicam posuit. vestitu <span class="br"></span><span class="lineNumber">9</span><span class="br"></span>cultissimus, servis et omnibus suis carus. Cordus dicit uxorem eum numquam habere voluisse. contra Dexippus putat eius filium esse Gordianum tertium, qui post hoc cum Balbino et Pupieno sive Maximo puerulus est adeptus imperium.</p>
</section>
<section class="div2">
<p>XX. Cum senior Gordianus mathematicum aliquando consuleret de genitura huius, respondisse ille dicitur hunc et filium imperatoris et patrem et<a class="footnoteLink" href="#note_LCL140_414_2" id="target_note_LCL140_414_2"><sup>2</sup></a> ipsum <span class="br"></span><span class="lineNumber">2</span><span class="br"></span>imperatorem futurum. et cum senior Gordianus rideret, ostendisse constellationem mathematicum ferunt et de libris veteribus dictasse, ita ut probaret se vera dixisse. qui quidem et seni et iuveni et diem et genus mortis et loca, quibus essent perituri, <span class="br"></span><span class="lineNumber">4</span><span class="br"></span>obstinata constantia e veritate praedixit. quae omnia postea Gordianus senior in Africa, iam imperator et quando nihil timebat, narrasse perhibetur, de morte quin etiam sua filiique et de genere mortis dixisse. <span class="br"></span><span class="lineNumber">5</span><span class="br"></span>cantabat praeterea versus senex, cum Gordianum filium vidisset, hos saepissime:</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL140_414_1"><a class="footnoteCrossrefLink" href="#target_note_LCL140_414_1" title="Click to highlight in text"><sup class="lineRef">1</sup>So (in general) Salm.; <span class="italic">uita sua nec tamen fortitudinem bonis</span> P, regarded as corrupt by Peter<sup>2</sup>.</a></li><script type="text/javascript">document.getElementById('note_LCL140_414_1').style.display = "none";</script><li class="note inline" id="note_LCL140_414_2"><a class="footnoteCrossrefLink" href="#target_note_LCL140_414_2" title="Click to highlight in text"><sup class="lineRef">2</sup><span class="italic">et</span> om. in P.</a></li><script type="text/javascript">document.getElementById('note_LCL140_414_2').style.display = "none";</script></ul></section></notes></section>