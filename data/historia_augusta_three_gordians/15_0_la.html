<section class="div1 language" lang="la"><header><hgroup><h1>The Three Gordians</h1></hgroup></header><section class="div2"><p class="noindent">
Mauris et tumultuaria manu accepto a Gordiano successore Carthaginem petiit, ad quem omnis fide Punica</p>
<span class="br"></span><span class="lineNumber">2</span><span class="br"></span><p>Carthaginiensium populus inclinavit. Gordianus tamen fortunam belli experiri cupiens filium suum iam natu grandiorem, quadraginta et sex annos agentem, quem tunc legati loco, ut diximus, habuerat, contra Capelianum et Maximinianos misit, virum de cuius moribus <span class="br"></span><span class="lineNumber">3</span><span class="br"></span>suo loco dicemus. sed cum in re militari et Capelianus esset audacior et Gordianus iunior non tam exercitatus, quippe qui nobilitatis deliciis tardabatur, pugna commissa vincitur et in eodem bello interficitur.</p>
</section>
<section class="div2">
<p>XVI. Fertur autem tanta multitudo Gordiani partium in bello cecidisse, ut, cum diu quaesitum sit <span class="br"></span><span class="lineNumber">2</span><span class="br"></span>corpus Gordiani iunioris, non potuerit inveniri. fuit praeterea ingens, quae raro in Africa est, tempestas, quae Gordiani exercitum ante bellum ita dissipavit ut minus idonei milites proelio fierent, atque ita facilis esset Capelani victoria.</p>
<span class="br"></span><span class="lineNumber">3</span><span class="br"></span><p>Haec ubi comperit senior Gordianus, cum in Africa nihil praesidii, et a Maximino multum timoris et fides Punica perurgueret, et acerrime Capelianus instaret, luctus deinde mentem atque animum fatigaret, laqueo vitam finivit.</p>
<span class="br"></span><span class="lineNumber">4</span><span class="br"></span><p>Hic exitus duorum Gordianorum fuit, quos ambos senatus Augustos appellavit et postea inter divos rettulit.</p>
<span class="br"></span><span class="lineNumber"></span><span class="br"></span>
</section><notes></notes></section>