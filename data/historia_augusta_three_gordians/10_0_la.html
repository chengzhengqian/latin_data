<section class="div1 language" lang="la"><header><hgroup><h1>The Three Gordians</h1></hgroup></header><section class="div2"><p class="noindent">
viginti senatus ad hoc creaverat, ut divideret his Italicas regiones contra Maximinum pro Gordianis <span class="br"></span><span class="lineNumber">3</span><span class="br"></span>tuendas. tunc legationes a Maximino Romam <span class="br"></span><span class="lineNumber">4</span><span class="br"></span>venerunt abolitionem praeteritorum spondentes. sed vicit Gordianorum legatio, quae bona omnia pollicebatur, ita ut eidem crederetur et ingens militibus stipendium et populo agros atque congiaria promittenti. <span class="br"></span><span class="lineNumber">5</span><span class="br"></span>usque adeo autem magis Gordianis quam Maximinis est creditum, ut Vitalianus quidam, qui praetorianis militibus praeerat, per audacissimos quaestorem et milites iussu senatus occideretur, quod se antea crudeliter egerat, et tunc eius magis inmanitas timebatur, amica et familiaris moribus</p>
<span class="br"></span><span class="lineNumber">6</span><span class="br"></span><p>Maximini. de cuius morte haec fabella fertur. fictae sunt litterae Maximini, signatae quasi eiusdem anulo, et missi cum quaestore milites, qui eas ferrent, addentes quaedam praeter litteras secreto esse dicenda. <span class="br"></span><span class="lineNumber">7</span><span class="br"></span>longam igitur porticum petiverunt, et cum ille ea quae sibi erant secreto dicenda perquireret, hortantibus ut prius signum inspiceret epistulae, dum considerat, <span class="br"></span><span class="lineNumber">8</span><span class="br"></span>interemptus est. persuasum deinde est militibus iussu Maximini Vitalianum interemptum. peractisque rebus in Castris Gordianorum et litterae et vultus sunt propositi.</p>
</section>
<section class="div2">
<p>XI. Interest, ut senatus consultum, quo<a class="footnoteLink" href="#note_LCL140_398_1" id="target_note_LCL140_398_1"><sup>1</sup></a> Gordiani imperatores appellati sunt et Maximinus hostis, litteris

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_398_1"><a class="footnoteCrossrefLink" href="#target_note_LCL140_398_1" title="Click to highlight in text"><sup class="lineRef">1</sup><span class="italic">quo</span> om. in P.</a></li><script type="text/javascript">document.getElementById('note_LCL140_398_1').style.display = "none";</script></ul></section></notes></section>