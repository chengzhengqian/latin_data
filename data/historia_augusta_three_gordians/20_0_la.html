<section class="div1 language" lang="la"><header><hgroup><h1>The Three Gordians</h1></hgroup></header><section class="div2">
<span class="br"></span><span class="lineNumber">5</span><span class="br"></span><p>Sane quod praetermittendum esse non censui, quia mirabile visum est, lectum apud Vulcatium Terentianum, qui et ipse historiam sui temporis scripsit, in litteras misi, Gordianum seniorem Augusti vultum sic repraesentasse ut et vocem et morem et staturam eiusdem ostentare videretur, filium vero Pompeio simillimum visum, quamvis Pompeius obesi corporis fuisse denegetur; nepotem autem, cuius etiam nunc imagines videmus, Scipionis Asiatici faciem rettulisse. quod pro sui admiratione tacendum esse non credidi.</p>
</section>
<section class="div2">
<h2>Gordianus Tertius</h2>
<p>XXII. Post mortem duorum Gordianorum senatus trepidus et Maximinum vehementius timens ex viginti viris, quos ad rem publicam tuendam delegerat, Pupienum sive Maximum et Clodium Balbinum <span class="br"></span><span class="lineNumber">2</span><span class="br"></span>Augustos appellavit, ambos ex consulibus. tunc populus et milites Gordianum parvulum, annos agentem, ut plerique adserunt, undecim, ut nonnulli, tredecim, ut Iunius Cordus dicit, sedecim (nam vicensimo et secundo anno eum perisse adserit), petiverunt, <span class="br"></span><span class="lineNumber">3</span><span class="br"></span>ut Caesar appellaretur; raptusque ad senatum atque inde<a class="footnoteLink" href="#note_LCL140_418_1" id="target_note_LCL140_418_1"><sup>1</sup></a> in contione positus indumento imperatorio tectus Caesar est nuncupatus.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL140_418_1"><a class="footnoteCrossrefLink" href="#target_note_LCL140_418_1" title="Click to highlight in text"><sup class="lineRef">1</sup><span class="italic">inde</span> ins. by Jordan and Peter; om. in P.</a></li><script type="text/javascript">document.getElementById('note_LCL140_418_1').style.display = "none";</script></ul></section></notes></section>