<section class="div1 language" lang="la"><header><hgroup><h1>The Three Gordians</h1></hgroup></header><section class="div2"><p class="noindent">
senatu di conservent, imperatores nobiles victores videamus, imperatores nostros Roma videat. hostes publicos qui occiderit, praemium meretur.‚Äù</p>
</section>
<section class="div2">
<p>XII. Dicit Iunius Cordus tacitum senatus consultum fuisse. quod quale sit aut quare sic appellatum, <span class="br"></span><span class="lineNumber">2</span><span class="br"></span>brevi exponam: omnino exemplum senatus consulti taciti non aliud est hodie, quam quo vestra Clementia convocatis ad interiora maioribus ea disponit quae non sunt omnibus publicanda. de quibus adiurare etiam soletis, ne quis ante rem completam <span class="br"></span><span class="lineNumber">3</span><span class="br"></span>quicquam vel audiat vel intellegat. hunc autem morem apud veteres necessitates publicae reppererunt, ut, si forte aliqua vis ab hostibus inmineret, quae cogeret vel humilia captare consilia vel aliqua constituere, quae non prius oporteret dici quam effici, vel si nollent ad amicos aliqua permanare, senatus consultum tacitum fieret, ita ut non scribae, non servi publici, non censuales illis actibus interessent, senatores exciperent, senatores omnium officia censualium scribarumque complerent, ne quid forte <span class="br"></span><span class="lineNumber">4</span><span class="br"></span>proderetur. factum est ergo senatus consultum tacitum, ne res ad Maximinum perveniret.</p>
</section>
<section class="div2">
<p>XIII. Sed statim illa, ut se habent hominum mentes, eorum dumtaxat qui erubescunt per se ea non agnosci quae sciunt, et qui humiles se putant, si commissa non prodant, omnia comperit Maximinus, ita ut exemplum senatus consulti taciti acciperet,
<span class="br"></span><span class="lineNumber"></span><span class="br"></span>
</p></section><notes></notes></section>