<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

eamque consuetudinem adduxit ut, cum proelii signum ab imperatore esset datum, sine ducis opera sic ordinatae consisterent, ut singuli peritissimo ab
<span class="br"></span><span class="lineNumber">3</span><span class="br"></span>imperatore dispositi viderentur. Hoc exercitu moram Lacedaemoniorum interfecit, quod maxime tota celebratum est Graecia. Iterum eodem bello omnes copias eorum fugavit, quo facto magnam adeptus est
<span class="br"></span><span class="lineNumber">4</span><span class="br"></span>gloriam. Cum Artaxerxes Aegyptio regi bellum inferre voluit, Iphicraten ab Atheniensibus ducem petivit, quem praeficeret exercitui conducticio, cuius numerus duodecim milium fuit. Quem quidem sic omni disciplina militari erudivit, ut quemadmodum quondam Fabiani milites vere<a class="footnoteLink" href="#note_LCL467_128_1" id="target_note_LCL467_128_1"><sup>1</sup></a> Romani appellati sunt, sic Iphicratenses apud Graecos in summa
<span class="br"></span><span class="lineNumber">5</span><span class="br"></span>laude fuerint. Idem subsidio Lacedaemoniis profectus, Epaminondae retardavit impetus; nam nisi eius adventus appropinquasset, non prius Thebani Sparta abscessissent, quam captam incendio delessent.</p>
<p><span class="bold">3.</span> Fuit autem et animo magno et corpore imperatoriaque
forma, ut ipso aspectu cuivis iniceret
<span class="br"></span><span class="lineNumber">2</span><span class="br"></span>admirationem sui, sed in labore nimis remissus parumque patiens, ut Theopompus memoriae prodidit;
bonus vero civis fideque magna. Quod cum in aliis rebus declaravit, tum maxime in Amyntae Macedonis liberis tuendis. Namque Eurydice, mater Perdiccae et Philippi, cum his duobus pueris, Amynta




</p></section><notes><section class="footnotes"><ul><li class="note" id="note_LCL467_128_1"><a class="footnoteCrossrefLink" href="#target_note_LCL467_128_1" title="Click to highlight in text"><sup class="lineRef">1</sup>vere, <span class="italic">added by Wagner.</span></a></li><script type="text/javascript">document.getElementById('note_LCL467_128_1').style.display = "none";</script></ul></section></notes></section>