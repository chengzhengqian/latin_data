<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
quoque adopertis inferioribus fenestris tantum umbrae quantum luminis habet. Sic paulatim lucem <span class="br"></span><span class="lineNumber">3</span><span class="br"></span> ferre condisco. Balineum adsumo quia prodest, vinum quia non nocet, parcissime tamen. Ita adsuevi, et nunc custos adest. <span class="br"></span><span class="lineNumber">4</span><span class="br"></span> Gallinam ut a te missam libenter accepi; quam satis acribus oculis, quamquam adhuc lippus, pinguissimam vidi. Vale.</p>
<h3>XXII</h3>
<span class="label"><span class="sc">C. Plinius Falconi Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Minus</span> miraberis me tam instanter petisse, ut in amicum meum conferres tribunatum, cum scieris quis ille qualisque. Possum autem iam tibi et nomen indicare et describere ipsum, postquam polliceris. <span class="br"></span><span class="lineNumber">2</span><span class="br"></span> Est Cornelius Minicianus, ornamentum regionis meae seu dignitate seu moribus. Natus splendide abundat facultatibus, amat studia ut solent pauperes. Idem rectissimus iudex, fortissimus advocatus, amicus <span class="br"></span><span class="lineNumber">3</span><span class="br"></span> fidelissimus. Accepisse te beneficium credes, cum propius inspexeris hominem omnibus honoribus, omnibus titulis (nihil volo elatius de modestissimo viro dicere) parem. Vale.</p>
</section><notes></notes></section>