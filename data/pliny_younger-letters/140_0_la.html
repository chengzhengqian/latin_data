<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<blockquote><p>
<span class="line">Nam castum esse decet pium poetam</span><span class="linebreak"></span>
<span class="line">ipsum, versiculos nihil necesse est,</span><span class="linebreak"></span>
<span class="line">qui tunc denique habent salem et leporem</span><span class="linebreak"></span>
<span class="line">si sunt molliculi et parum pudici.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">6</span><span class="br"></span>Ego quanti faciam iudicium tuum, vel ex hoc potes aestimare, quod malui omnia a te pensitari quam electa laudari. Et sane quae sunt commodissima <span class="br"></span><span class="lineNumber">7</span><span class="br"></span> desinunt videri, cum paria esse coeperunt. Praeterea sapiens subtilisque lector debet non diversis conferre diversa, sed singula expendere, nec deterius <span class="br"></span><span class="lineNumber">8</span><span class="br"></span> alio putare quod est in suo genere perfectum. Sed quid ego plura? Nam longa praefatione vel excusare vel commendare ineptias ineptissimum est. Unum illud praedicendum videtur, cogitare me has meas nugas<a class="footnoteLink" href="#note_LCL055_284_1" id="target_note_LCL055_284_1"><sup>1</sup></a> ita inscribere “hendecasyllabi” qui <span class="br"></span><span class="lineNumber">9</span><span class="br"></span> titulus sola metri lege constringitur. Proinde, sive epigrammata sive idyllia sive eclogas sive, ut multi, poematia seu quod aliud vocare malueris, licebit <span class="br"></span><span class="lineNumber">10</span><span class="br"></span> voces; ego tantum hendecasyllabos praesto. A simplicitate tua peto, quod de libello meo dicturus es alii, mihi dicas; neque est difficile quod postulo. Nam si hoc opusculum nostrum aut potissimum esset aut solum fortasse posset durum videri dicere: “Quaere quod agas”; molle et humanum est: “Habes quod agas.” Vale.</p>
<h3>XV</h3>
<span class="label"><span class="sc">C. Plinius Minicio Fundano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Si</span> quid omnino, hoc certe iudicio facio, quod Asinium Rufum singulariter amo. Est homo eximius



</p></section><notes><section class="footnotes"><ul><li class="note" id="note_LCL055_284_1"><a class="footnoteCrossrefLink" href="#target_note_LCL055_284_1" title="Click to highlight in text"><sup class="lineRef">1</sup>An allusion to Catullus, I. 1–4</a></li><script type="text/javascript">document.getElementById('note_LCL055_284_1').style.display = "none";</script></ul></section></notes></section>