<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">11</span><span class="br"></span> adferret. Aderat matri Iulius Africanus, nepos illius oratoris, quo audito Passienus Crispus dixit: “Bene mehercule, bene; sed quo tam bene?” Huius nepos, iuvenis ingeniosus sed non<a class="footnoteLink" href="#note_LCL055_498_1" id="target_note_LCL055_498_1"><sup>1</sup></a> parum callidus, cum multa dixisset adsignatumque tempus implesset, “Rogo” inquit, “Suburane, permittas mihi <span class="br"></span><span class="lineNumber">12</span><span class="br"></span> unum verbum adicere.” Tum ego, cum omnes me ut diu responsurum intuerentur, “Respondissem” inquam “si unum illud verbum Africanus adiecisset, <span class="br"></span><span class="lineNumber">13</span><span class="br"></span> in quo non dubito omnia nova fuisse.” Non facile me repeto tantum adsensum agendo consecutum, quantum tunc non agendo.</p>
<p>Similiter nunc et probatum et exceptum est, quod <span class="br"></span><span class="lineNumber">14</span><span class="br"></span> pro Vareno hactenus [non] tacui.<a class="footnoteLink" href="#note_LCL055_498_2" id="target_note_LCL055_498_2"><sup>2</sup></a> Consules, ut Polyaenus postulabat, omnia integra principi servaverunt; cuius cognitionem suspensus exspecto. Nam dies ille nobis pro Vareno aut securitatem et otium dabit aut intermissum laborem renovata sollicitudine iniunget. Vale.</p>
<h3>VII</h3>
<span class="label"><span class="sc">C. Plinius Saturnino Suo S.</span></span>
<p><span class="sc">Et</span> proxime Prisco nostro et rursus, quia ita iussisti, gratias egi. Libentissime quidem: est enim mihi periucundum, quod viri optimi mihique amicissimi adeo cohaesistis, ut invicem vos obligari putetis.


</p></section><notes><section class="footnotes"><ul><li class="note" id="note_LCL055_498_1"><a class="footnoteCrossrefLink" href="#target_note_LCL055_498_1" title="Click to highlight in text"><sup class="lineRef">1</sup>sed <span class="italic">Mγ</span>: et <span class="italic">θ:</span> non <span class="italic">Mγ: del. R. Agricola, Guillemin</span>.</a></li><script type="text/javascript">document.getElementById('note_LCL055_498_1').style.display = "none";</script><li class="note" id="note_LCL055_498_2"><a class="footnoteCrossrefLink" href="#target_note_LCL055_498_2" title="Click to highlight in text"><sup class="lineRef">2</sup>tacui <span class="italic">R. Agricola:</span> non tacui <span class="italic">Mγ, Stout</span>.</a></li><script type="text/javascript">document.getElementById('note_LCL055_498_2').style.display = "none";</script></ul></section></notes></section>