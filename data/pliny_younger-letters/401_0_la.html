<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
ego in re praesenti invenisse videor, quem ad <span class="br"></span><span class="lineNumber">2</span><span class="br"></span> modum huic periculo occurrerem. Potest enim lacus fossa usque ad flumen adduci nec tamen in flumen emitti, sed relicto quasi margine contineri pariter et dirimi. Sic consequemur, ut neque aqua viduetur flumini mixtus,<a class="footnoteLink" href="#note_LCL059_244_1" id="target_note_LCL059_244_1"><sup>1</sup></a> et sit perinde ac si misceatur. Erit enim facile per illam brevissimam terram, quae interiacebit, advecta fossa onera transponere <span class="br"></span><span class="lineNumber">3</span><span class="br"></span> in flumen. Quod ita fiet si necessitas coget, et (spero) non coget. Est enim et lacus ipse satis altus et nunc in contrariam partem flumen emittit, quod interclusum inde et quo volumus aversum, sine ullo detrimento lacus tantum aquae quantum nunc portat effundet. Praeterea per id spatium, per quod fossa fodienda est, incidunt rivi; qui si diligenter colligantur, augebunt illud quod lacus dederit. <span class="br"></span><span class="lineNumber">4</span><span class="br"></span> Enimvero, si placeat fossam longius ducere et altius<a class="footnoteLink" href="#note_LCL059_244_2" id="target_note_LCL059_244_2"><sup>2</sup></a> pressam mari aequare nec in flumen, sed in ipsum mare emittere, repercussus maris servabit et reprimet, quidquid e lacu veniet. Quorum si nihil nobis loci natura praestaret, expeditum tamen erat <span class="br"></span><span class="lineNumber">5</span><span class="br"></span> cataractis aquae cursum temperare. Verum et haec et alia multo sagacius conquiret explorabitque librator, quem plane, domine, debes mittere, ut polliceris. Est enim res digna et magnitudine tua et cura. Ego interim Calpurnio Macro clarissimo viro auctore te scripsi, ut libratorem quam maxime idoneum mitteret.</p>
</section><notes><section class="footnotes"><ul><li class="note" id="note_LCL059_244_1"><a class="footnoteCrossrefLink" href="#target_note_LCL059_244_1" title="Click to highlight in text"><sup class="lineRef">1</sup>neque aqua viduetur fl. immixtus <span class="italic">Sherwin-White:</span> nec vacue videatur fl. mixtus <span class="italic">Aa:</span> nec lacus videatur <span class="italic">Stout.</span></a></li><script type="text/javascript">document.getElementById('note_LCL059_244_1').style.display = "none";</script><li class="note" id="note_LCL059_244_2"><a class="footnoteCrossrefLink" href="#target_note_LCL059_244_2" title="Click to highlight in text"><sup class="lineRef">2</sup>altius <span class="italic">Gierig:</span> artius <span class="italic">Aa.</span></a></li><script type="text/javascript">document.getElementById('note_LCL059_244_2').style.display = "none";</script></ul></section></notes></section>