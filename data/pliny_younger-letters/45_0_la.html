<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
subicietur. Inde et liber crevit, dum ornare patriam et amplificare gaudemus, pariterque et defensioni <span class="br"></span><span class="lineNumber">4</span><span class="br"></span> eius servimus et gloriae. Tu tamen haec ipsa quantum ratio exegerit reseca. Quotiens enim ad fastidium legentium deliciasque respicio, intellego nobis commendationem et ex ipsa mediocritate libri <span class="br"></span><span class="lineNumber">5</span><span class="br"></span> petendam. Idem tamen qui a te hanc austeritatem exigo, cogor id quod diversum est postulare, ut in plerisque frontem remittas. Sunt enim quaedam adulescentium auribus danda, praesertim si materia non refragetur; nam descriptiones locorum, quae in hoc libro frequentiores erunt, non historice tantum sed <span class="br"></span><span class="lineNumber">6</span><span class="br"></span> prope poetice prosequi fas est. Quod tamen si quis exstiterit, qui putet nos laetius fecisse quam orationis severitas exigat, huius (ut ita dixerim) tristitiam reliquae <span class="br"></span><span class="lineNumber">7</span><span class="br"></span> partes actionis exorare debebunt. Adnisi certe sumus, ut quamlibet diversa genera lectorum per plures dicendi species teneremus, ac sicut veremur, ne quibusdam pars aliqua secundum suam cuiusque naturam non probetur, ita videmur posse confidere, ut universitatem omnibus varietas ipsa commendet. <span class="br"></span><span class="lineNumber">8</span><span class="br"></span> Nam et in ratione conviviorum, quamvis a plerisque cibis singuli temperemus, totam tamen cenam laudare omnes solemus, nec ea quae stomachus noster recusat, <span class="br"></span><span class="lineNumber">9</span><span class="br"></span> adimunt gratiam illis quibus capitur. Atque haec ego sic accipi volo, non tamquam adsecutum esse me credam, sed tamquam adsequi laboraverim, fortasse non frustra, si modo tu curam tuam admoveris <span class="br"></span><span class="lineNumber">10</span><span class="br"></span> interim istis, mox iis quae sequuntur. Dices te non </p></section><notes></notes></section>