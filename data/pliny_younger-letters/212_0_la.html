<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
propiusque noscendum ut eruditissimo viro visum. Iubet liburnicam aptari; mihi si venire una vellem facit copiam; respondi studere me malle, et <span class="br"></span><span class="lineNumber">8</span><span class="br"></span> forte ipse quod scriberem dederat. Egrediebatur domo; accipit codicillos Rectinae Tasci<a class="footnoteLink" href="#note_LCL055_428_1" id="target_note_LCL055_428_1"><sup>1</sup></a> imminenti! periculo exterritae (nam villa eius subiacebat, nec ulla nisi navibus fuga): ut se tanto discrimini eriperet <span class="br"></span><span class="lineNumber">9</span><span class="br"></span> orabat. Vertit ille consilium et quod studioso animo incohaverat obit maximo. Deducit quadriremes. ascendit ipse non Rectinae modo sed multis (erat enim frequens amoenitas orae) laturus auxilium. <span class="br"></span><span class="lineNumber">10</span><span class="br"></span> Properat illuc unde alii fugiunt, rectumque cursum recta gubernacula in periculum tenet adeo solutus metu, ut omnes illius mali motus omnes figuras ut deprenderat oculis dictaret enotaretque.</p>
<p><span class="br"></span><span class="lineNumber">11</span><span class="br"></span>Iam navibus cinis incidebat, quo propius accederent, calidior et densior; iam pumices etiam nigrique et ambusti et fracti igne lapides; iam vadum subitum ruinaque montis litora obstantia. Cunctatus paulum an retro flecteret, mox gubernatori ut ita faceret monenti “Fortes” inquit “fortuna iuvat: <span class="br"></span><span class="lineNumber">12</span><span class="br"></span> Pomponianum pete.” Stabiis erat diremptus sinu medio (nam sensim circumactis curvatisque litoribus




</p></section><notes><section class="footnotes"><ul><li class="note" id="note_LCL055_428_1"><a class="footnoteCrossrefLink" href="#target_note_LCL055_428_1" title="Click to highlight in text"><sup class="lineRef">1</sup>recti netasci <span class="italic">M</span>: recti necasci <span class="italic">γ</span>: Rectinae Nasci <span class="italic">a</span>.</a></li><script type="text/javascript">document.getElementById('note_LCL055_428_1').style.display = "none";</script></ul></section></notes></section>