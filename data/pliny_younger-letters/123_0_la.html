<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span> idoneum debitorem quam nos putas. Multa beneficia in multos contulisti: ausim contendere nullum te melius, aeque bene unum aut alterum collocasse. Vale.</p>
<h3>V</h3>
<span class="label"><span class="sc">C. Plinius Iulio Sparso Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Aeschinen</span> aiunt petentibus Rhodiis legisse orationem suam, deinde Demosthenis, summis <span class="br"></span><span class="lineNumber">2</span><span class="br"></span>utramque clamoribus. Quod tantorum virorum scriptis contigisse non miror, cum orationem meam proxime doctissimi homines hoc studio, hoc adsensu, hoc etiam labore per biduum audierint, quamvis intentionem eorum nulla hinc et inde collatio, nullum <span class="br"></span><span class="lineNumber">3</span><span class="br"></span> quasi certamen accenderet. Nam Rhodii cum ipsis orationum virtutibus tum etiam comparationis aculeis excitabantur, nostra oratio sine aemulationis gratia probabatur. An merito, scies cum legeris librum, cuius amplitudo non sinit me longiore epistula <span class="br"></span><span class="lineNumber">4</span><span class="br"></span> praeloqui. Oportet enim nos in hac certe in qua possumus breves esse, quo sit excusatius quod librum ipsum, non tamen ultra causae amplitudinem, extendimus. Vale.</p>
</section><notes></notes></section>