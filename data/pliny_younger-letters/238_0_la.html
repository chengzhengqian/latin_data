<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
dedimus dolori, et in amplissima causa quasi magno <span class="br"></span><span class="lineNumber">11</span><span class="br"></span> mari pluribus ventis sumus vecti. In summa solent quidam ex contubernalibus nostris existimare hanc orationem (iterum dicam) ut inter meas <span class="italic">ὑπὲρ</span> K<span class="italic">τησιϕῶντoς</span> esse: an vere, tu facillime iudicabis, qui tam memoriter tenes omnes, ut conferre cum hac dum hanc legis possis. Vale.</p>
<h3>XXXIV</h3>
<span class="label"><span class="sc">C. Plinius Maximo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Recte</span> fecisti quod gladiatorium munus Veronensibus nostris promisisti, a quibus olim amaris suspiceris ornaris. Inde etiam uxorem carissimam tibi et probatissimam habuisti, cuius memoriae aut opus aliquod aut spectaculum atque hoc potissimum, quod <span class="br"></span><span class="lineNumber">2</span><span class="br"></span> maxime funeri, debebatur. Praeterea tanto consensu rogabaris, ut negare non constans, sed durum videretur. Illud quoque egregie, quod tam facilis tam liberalis in edendo fuisti; nam per haec etiam <span class="br"></span><span class="lineNumber">3</span><span class="br"></span> magnus animus ostenditur Vellem Africanae, quas coemeras plurimas, ad praefinitum diem occurrissent: sed licet cessaverint illae tempestate detentae, tu tamen meruisti ut acceptum tibi fieret, quod quo minus exhiberes, non per te stetit. Vale.</p>
</section><notes></notes></section>