<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> Simul militavimus, simul quaestores Caesaris fuimus. Ille me in tribunatu liberorum iure praecessit, ego illum in praetura sum consecutus, cum mihi Caesar annum remisisset. Ego in villas eius saepe secessi, <span class="br"></span><span class="lineNumber">3</span><span class="br"></span> ille in domo mea saepe convaluit. Hic nunc pro consule provinciam Baeticam per Ticinum est petiturus. <span class="br"></span><span class="lineNumber">4</span><span class="br"></span> Spero, immo confido facile me impetraturum, ex itinere deflectat ad te, si voles vindicta liberare, quos proxime inter amicos manumisisti. Nihil est quod verearis ne sit hoc illi molestum, cui orbem terrarum <span class="br"></span><span class="lineNumber">5</span><span class="br"></span> circumire non erit longum mea causa. Proinde nimiam istam verecundiam pone, teque quid velis consule. Illi tam iucundum quod ego, quam mihi quod tu iubes. Vale.</p>
<h3>XVII</h3>
<span class="label"><span class="sc">C. Plinius Celeri Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Sua</span> cuique ratio recitandi; mihi quod saepe iam dixi, ut si quid me fugit (ut certe fugit) admonear. <span class="br"></span><span class="lineNumber">2</span><span class="br"></span> Quo magis miror, quod scribis fuisse quosdam qui reprehenderent quod orationes omnino recitarem;



</p></section><notes></notes></section>