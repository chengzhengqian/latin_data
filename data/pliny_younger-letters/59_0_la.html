<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
legatione turpiter gesserat, de proconsulibus iudicare, damnatumque sordium vel damnare alios vel <span class="br"></span><span class="lineNumber">5</span><span class="br"></span> absolvere! Sed hoc pluribus visum est. Numerantur enim sententiae, non ponderantur; nec aliud in publico consilio potest fieri, in quo nihil est tam inaequale quam aequalitas ipsa. Nam cum sit impar <span class="br"></span><span class="lineNumber">6</span><span class="br"></span> prudentia, par omnium ius est. Implevi promissum priorisque epistulae fidem exsolvi, quam ex spatio temporis iam recepisse te colligo; nam et festinanti et diligenti tabellario dedi, nisi quid impedimenti in <span class="br"></span><span class="lineNumber">7</span><span class="br"></span> via passus est. Tuae nunc partes, ut primum illam, deinde hanc remunereris litteris, quales istinc redire uberrimae possunt. Vale.</p>
<h3>XIII</h3>
<span class="label"><span class="sc">C. Plinius Prisco Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Et</span> tu occasiones obligandi me avidissime amplecteris, <span class="br"></span><span class="lineNumber">2</span><span class="br"></span> et ego nemini libentius debeo. Duabus ergo de causis a te potissimum petere constitui, quod impetratum maxime cupio. Regis exercitum amplissimum: hinc tibi beneficiorum larga materia, longum praeterea tempus, quo amicos tuos exornare potuisti. <span class="br"></span><span class="lineNumber">3</span><span class="br"></span> Convertere ad nostros nec hos multos. Malles tu quidem multos; sed meae verecundiae sufficit unus


</p></section><notes></notes></section>