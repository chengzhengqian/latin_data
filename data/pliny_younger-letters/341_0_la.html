<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">ex sermone Corneli Taciti. Narrabat sedisse secum circensibus proximis equitem Romanum. Hunc post varios eruditosque sermones requisisse: “Italicus es <span class="br"></span><span class="lineNumber">3</span><span class="br"></span> an provincialis?” Se respondisse: “Nosti me, et quidem ex studiis.” Ad hoc illum: “Tacitus es an Plinius?” Exprimere non possum, quam sit iucundum mihi quod nomina nostra quasi litterarum propria, non hominum, litteris redduntur, quod uterque nostrum his etiam ex studiis notus, quibus aliter ignotus est.</p>
<p><span class="br"></span><span class="lineNumber">4</span><span class="br"></span>Accidit aliud ante pauculos dies simile. Recumbebat mecum vir egregius, Fadius<a class="footnoteLink" href="#note_LCL059_124_1" id="target_note_LCL059_124_1"><sup>1</sup></a> Rufinus, super eum municeps ipsius, qui illo die primum venerat in urbem; cui Rufinus demonstrans me: “Vides hunc?” Multa deinde de studiis nostris; et ille <span class="br"></span><span class="lineNumber">5</span><span class="br"></span> “Plinius est” inquit. Verum fatebor, capio magnum laboris mei fructum. An si Demosthenes iure laetatus est, quod illum anus Attica ita noscitavit: Οὗτóς ἐστι Δηµοσθένης, ego celebritate nominis mei gaudere non debeo? Ego vero et gaudeo et <span class="br"></span><span class="lineNumber">6</span><span class="br"></span> gaudere me dico. Neque enim vereor ne iactantior videar, cum de me aliorum iudicium non meum profero, praesertim apud te qui nec ullius invides laudibus et faves nostris. Vale.</p>
</section><notes><section class="footnotes"><ul><li class="note" id="note_LCL059_124_1"><a class="footnoteCrossrefLink" href="#target_note_LCL059_124_1" title="Click to highlight in text"><sup class="lineRef">1</sup>fadius <span class="italic">M</span>: fidius <span class="italic">a:</span> fabius γ.</a></li><script type="text/javascript">document.getElementById('note_LCL059_124_1').style.display = "none";</script></ul></section></notes></section>