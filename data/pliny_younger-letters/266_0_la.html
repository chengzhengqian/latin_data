<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
deus adnuisset pater. Vixit in contubernio aviae delicatae severissime, et tamen obsequentissime. <span class="br"></span><span class="lineNumber">4</span><span class="br"></span> Habebat illa pantomimos fovebatque, effusius quam principi feminae convenit. Hos Quadratus non in theatro, non domi spectabat, nec illa exigebat. <span class="br"></span><span class="lineNumber">5</span><span class="br"></span> Audivi ipsam cum mihi commendaret nepotis sui studia, solere se, ut feminam in illo otio sexus, laxare animum lusu calculorum, solere spectare pantomimos suos, sed cum factura esset alterutrum, semper se nepoti suo praecepisse abiret studeretque; quod mihi non amore eius magis facere quam reverentia videbatur. <span class="br"></span><span class="lineNumber">6</span><span class="br"></span> Miraberis, et ego miratus sum. Proximis sacerdotalibus ludis, productis in commissione pantomimis, cum simul theatro ego et Quadratus egrederemur, ait mihi: “Scis me hodie primum vidisse saltantem <span class="br"></span><span class="lineNumber">7</span><span class="br"></span> aviae meae libertum?” Hoc nepos. At hercule alienissimi homines in honorem Quadratillae (pudet me dixisse honorem) per adulationis officium in theatrum cursitabant exsultabant plaudebant mirabantur ac deinde singulos gestus dominae cum canticis reddebant; qui nunc exiguissima legata, theatralis operae corollarium, accipient ab herede, qui non <span class="br"></span><span class="lineNumber">8</span><span class="br"></span> spectabat. Haec, quia soles si quid incidit novi non invitus audire, deinde quia iucundum est mihi quod ceperam gaudium scribendo retractare. Gaudeo </p></section><notes></notes></section>