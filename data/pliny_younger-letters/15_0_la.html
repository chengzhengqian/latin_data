<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>X</h3>
<span class="label"><span class="sc">C. Plinius Attio Clementi Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Si</span> quando urbs nostra liberalibus studiis floruit, <span class="br"></span><span class="lineNumber">2</span><span class="br"></span> nunc maxime floret. Multa claraque exempla sunt; sufficeret unum, Euphrates philosophus. Hunc ego in Syria, cum adulescentulus militarem, penitus et domi inspexi, amarique ab eo laboravi, etsi non erat laborandum. Est enim obvius et expositus, plenusque <span class="br"></span><span class="lineNumber">3</span><span class="br"></span> humanitate quam praecipit. Atque utinam sic ipse quam spem tunc ille de me concepit impleverim, ut ille multum virtutibus suis addidit! aut ego <span class="br"></span><span class="lineNumber">4</span><span class="br"></span> nunc illas magis miror quia magis intellego. Quamquam ne nunc quidem satis intellego; ut enim de pictore scalptore fictore nisi artifex iudicare, ita <span class="br"></span><span class="lineNumber">5</span><span class="br"></span> nisi sapiens non potest perspicere sapientem. Quantum tamen mihi cernere datur, multa in Euphrate sic eminent et elucent, ut mediocriter quoque doctos advertant et adficiant. Disputat subtiliter graviter ornate, frequenter etiam Platonicam illam sublimitatem et latitudinem effingit. Sermo est copiosus et varius, dulcis in primis, et qui repugnantes quoque <span class="br"></span><span class="lineNumber">6</span><span class="br"></span> ducat impellat. Ad hoc proceritas corporis, decora facies, demissus capillus, ingens et cana barba; quae licet fortuita et inania putentur, illi tamen plurimum


</p></section><notes></notes></section>