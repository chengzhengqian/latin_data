<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
quasi semper victurus occiderit, quamvis ipse plurima opera et mansura condiderit, multum tamen perpetuitati eius scriptorum tuorum aeternitas addet. <span class="br"></span><span class="lineNumber">3</span><span class="br"></span> Equidem beatos puto, quibus deorum munere datum est aut facere scribenda aut scribere legenda, beatissimos vero quibus utrumque. Horum in numero avunculus meus et suis libris et tuis erit. Quo libentius suscipio, deposco etiam quod iniungis.</p>
<p><span class="br"></span><span class="lineNumber">4</span><span class="br"></span>Erat Miseni classemque imperio praesens regebat. Nonum kal. Septembres hora fere septima mater mea indicat ei adparere nubem inusitata et magnitudine <span class="br"></span><span class="lineNumber">5</span><span class="br"></span> et specie. Usus ille sole, mox frigida, gustaverat iacens studebatque; poscit soleas, ascendit locum ex quo maxime miraculum illud conspici poterat. Nubes—incertum procul intuentibus ex quo monte (Vesuvium fuisse postea cognitum est)—oriebatur, cuius similitudinem et formam non alia magis arbor <span class="br"></span><span class="lineNumber">6</span><span class="br"></span> quam pinus expresserit. Nam longissimo velut trunco elata in altum quibusdam ramis diffundebatur, credo quia recenti spiritu evecta, dein senescente eo destituta aut etiam pondere suo victa in latitudinem vanescebat, candida interdum, interdum sordida et <span class="br"></span><span class="lineNumber">7</span><span class="br"></span> maculosa prout terram cineremve sustulerat. Mag­num



</p></section><notes></notes></section>