<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">variis mutatisque seminibus, ita ingenia nostra nunc <span class="br"></span><span class="lineNumber">8</span><span class="br"></span> hac nunc illa meditatione recoluntur. Volo interdum aliquem ex historia locum adprendas, volo epistulam diligentius scribas. Nam saepe in oratione quoque non historica modo sed prope poetica descriptionum necessitas incidit, et pressus sermo <span class="br"></span><span class="lineNumber">9</span><span class="br"></span> purusque ex epistulis petitur. Fas est et carmine remitti, non dico continuo et longo (id enim perfici nisi in otio non potest), sed hoc arguto et brevi, quod apte quantas libet occupationes curasque distinguit. <span class="br"></span><span class="lineNumber">10</span><span class="br"></span> Lusus vocantur; sed hi lusus non minorem interdum gloriam quam seria consequuntur. Atque adeo (cur enim te ad versus non versibus adhorter?)<span class="br"></span><span class="lineNumber">11</span><span class="br"></span></p>
<blockquote><p>
<span class="line">ut laus est cerae, mollis cedensque sequatur</span><span class="linebreak"></span>
<span class="line">si doctos digitos iussaque fiat opus</span><span class="linebreak"></span>
<span class="line">et nunc informet Martem castamve Minervam,</span><span class="linebreak"></span>
<span class="line">nunc Venerem effingat, nunc Veneris puerum;</span><span class="linebreak"></span>
<span class="line">utque sacri fontes non sola incendia sistunt,</span><span class="linebreak"></span>
<span class="line">saepe etiam flores vernaque prata iuvant,</span><span class="linebreak"></span>
<span class="line">sic hominum ingenium flecti ducique per artes</span><span class="linebreak"></span>
<span class="line">non rigidas docta mobilitate decet.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">12</span><span class="br"></span>Itaque summi oratores, summi etiam viri sic se aut exercebant aut delectabant, immo delectabant exercebantque. <span class="br"></span><span class="lineNumber">13</span><span class="br"></span> Nam mirum est ut his opusculis animus intendatur remittatur. Recipiunt enim amores odia iras misericordiam urbanitatem, omnia denique quae <span class="br"></span><span class="lineNumber">14</span><span class="br"></span> in vita atque etiam in foro causisque versantur. Inest </p></section><notes></notes></section>