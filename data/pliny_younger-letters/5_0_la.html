<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> irascebar. Rustici Aruleni periculum foverat, exsultaverat morte; adeo ut librum recitaret publicaretque, in quo Rusticum insectatur atque etiam “Stoicorum simiam” adpellat, adicit “Vitelliana cicatrice stigmosum” (agnoscis eloquentiam Reguli), <span class="br"></span><span class="lineNumber">3</span><span class="br"></span> lacerat Herennium Senecionem tam intemperanter quidem, ut dixerit ei Mettius Carus “Quid tibi cum meis mortuis? Numquid ego Crasso aut Camerino molestus sum?” quos ille sub Nerone accusaverat. <span class="br"></span><span class="lineNumber">4</span><span class="br"></span> Haec me Regulus dolenter tulisse credebat, ideoque etiam cum recitaret librum non adhibuerat. Praeterea reminiscebatur, quam capitaliter ipsum me <span class="br"></span><span class="lineNumber">5</span><span class="br"></span> apud centumviros lacessisset. Aderam Arrionillae Timonis uxori, rogatu Aruleni Rustici; Regulus contra. Nitebamur nos in parte causae sententia Metti Modesti optimi viri: is tunc in exsilio erat, a Domitiano relegatus. Ecce tibi Regulus “Quaero,” inquit, “Secunde, quid de Modesto sentias.” Vides quod periculum, si respondissem “bene”; quod flagitium si “male”. Non possum dicere aliud tunc mihi quam deos adfuisse. “Respondebo” inquam “si de hoc centumviri iudicaturi sunt.” Rursus ille: “Quaero, quid de Modesto sentias.” Iterum ego: <span class="br"></span><span class="lineNumber">6</span><span class="br"></span> “Solebant testes in reos, non in damnatos interrogari.” Tertio ille: “Non iam quid de Modesto, sed <span class="br"></span><span class="lineNumber">7</span><span class="br"></span> quid de pietate Modesti sentias quaero.” “Quaeris”



</p></section><notes></notes></section>