<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
tibi scripsi, ut te sortitum provinciam praemonerem, plurimum tibi credas, nec cuiquam satis fidas, deinde scias si quis forte te (quod abominor) fallat, paratam ultionem. Qua tamen ne sit opus, etiam atque etiam <span class="br"></span><span class="lineNumber">8</span><span class="br"></span> attende: neque enim tam iucundum est vindicari quam decipi miserum. Vale.</p>
<h3>XXIII</h3>
<span class="label"><span class="sc">C. Plinius Triario Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Impense</span> petis ut agam causam pertinentem ad curam tuam, pulchram alioqui et famosam. Faciam, sed non gratis. “Qui fieri potest” inquis “ut non gratis tu?” Potest:<a class="footnoteLink" href="#note_LCL055_452_1" id="target_note_LCL055_452_1"><sup>1</sup></a> exigam enim mercedem <span class="br"></span><span class="lineNumber">2</span><span class="br"></span> honestiorem gratuito patrocinio. Peto atque etiam paciscor ut simul agat Cremutius Ruso. Solitum hoc mihi et iam in pluribus claris adulescentibus factitatum; nam mire concupisco bonos iuvenes <span class="br"></span><span class="lineNumber">3</span><span class="br"></span> ostendere foro, adsignare famae. Quod si cui, praestare Rusoni meo debeo, vel propter natales ipsius vel propter eximiam mei caritatem; quem magni aestimo in isdem iudiciis, ex isdem etiam partibus <span class="br"></span><span class="lineNumber">4</span><span class="br"></span> conspici audiri. Obliga me, obliga ante quam dicat; nam cum dixerit gratias ages. Spondeo sollicitudini tuae, spei meae, magnitudini causae suffecturum. Est indolis optimae brevi producturus



</p></section><notes><section class="footnotes"><ul><li class="note" id="note_LCL055_452_1"><a class="footnoteCrossrefLink" href="#target_note_LCL055_452_1" title="Click to highlight in text"><sup class="lineRef">1</sup>tu? potest <span class="italic">R. Agricola</span>: tu potes <span class="italic">My Stout</span>.</a></li><script type="text/javascript">document.getElementById('note_LCL055_452_1').style.display = "none";</script></ul></section></notes></section>