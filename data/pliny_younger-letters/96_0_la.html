<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
crimina ingrederer, necessarium credidi elaborare, ut constaret ministerium crimen esse: quod nisi <span class="br"></span><span class="lineNumber">15</span><span class="br"></span> fecissem, frustra ministros probassem. Neque enim ita defendebantur, ut negarent, sed ut necessitati veniam precarentur; esse enim se provinciales et ad <span class="br"></span><span class="lineNumber">16</span><span class="br"></span> omne proconsulum imperium metu cogi. Solet dicere Claudius Restitutus, qui mihi respondit, vir exercitatus et vigilans et quamlibet subitis paratus, numquam sibi tantum caliginis tantum perturbationis offusum, quam cum praerepta ex extorta defensioni suae cerneret, in quibus omnem fiduciam reponebat. <span class="br"></span><span class="lineNumber">17</span><span class="br"></span> Consilii nostri exitus fuit: bona Classici, quae habuisset ante provinciam, placuit senatui a reliquis separari, illa filiae haec spoliatis relinqui. Additum est, ut pecuniae quas creditoribus solverat revocarentur. Hispanus et Probus in quinquennium relegati; adeo grave visum est, quod initio dubitabatur an omnino crimen esset.</p>
<p><span class="br"></span><span class="lineNumber">18</span><span class="br"></span>Post paucos dies Claudium Fuscum, Classici generum, et Stilonium Priscum, qui tribunus cohortis sub Classico fuerat, accusavimus dispari eventu: Prisco in biennium Italia interdictum, absolutus est Fuscus.</p>
<p><span class="br"></span><span class="lineNumber">19</span><span class="br"></span>Actione tertia commodissimum putavimus plures congregare, ne si longius esset extracta cognitio, satietate et taedio quodam iustitia cognoscentium severitasque languesceret; et alioqui supererant minores rei data opera hunc in locum reservati, </p></section><notes></notes></section>