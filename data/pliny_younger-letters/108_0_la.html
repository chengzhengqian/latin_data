<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
mirabilia legenti fore, quam mihi audienti fuerunt. <span class="br"></span><span class="lineNumber">3</span><span class="br"></span> Aegrotabat Caecina Paetus maritus eius, aegrotabat et filius, uterque mortifere, ut videbatur. Filius decessit; eximia pulchritudine pari verecundia, et parentibus non minus ob alia carus quam quod filius <span class="br"></span><span class="lineNumber">4</span><span class="br"></span> erat. Huic illa ita funus paravit, ita duxit exsequias, ut ignoraret maritus; quin immo quotiens cubiculum eius intraret, vivere filium atque etiam commodiorem esse simulabat, ac persaepe interroganti, quid ageret puer, respondebat: “Bene quievit, libenter cibum <span class="br"></span><span class="lineNumber">5</span><span class="br"></span> sumpsit.” Deinde, cum diu cohibitae lacrimae vincerent prorumperentque, egrediebatur; tunc se dolori dabat; satiata siccis oculis composito vultu <span class="br"></span><span class="lineNumber">6</span><span class="br"></span> redibat, tamquam orbitatem foris reliquisset. Praeclarum quidem illud eiusdem, ferrum stringere, perfodere pectus, extrahere pugionem, porrigere marito, addere vocem immortalem ac paene divinam: “Paete, non dolet.” Sed tamen ista facienti, ista dicenti, gloria et aeternitas ante oculos erant; quo maius est sine praemio acternitatis, sine praemio gloriae, abdere lacrimas operire luctum, amissoque filio matrem adhuc agere.</p>
<p><span class="br"></span><span class="lineNumber">7</span><span class="br"></span>Scribonianus arma in Illyrico contra Claudium moverat; fuerat Paetus in partibus, et occiso Scriboniano <span class="br"></span><span class="lineNumber">8</span><span class="br"></span> Romam trahebatur. Erat ascensurus navem; Arria milites orabat, ut simul imponeretur. “Nempe



</p></section><notes></notes></section>