<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
postulaverat simul et oppresserat. Ego et modestius et constantius arbitratus immanissimum reum non communi temporum invidia, sed proprio crimine urgere, cum iam satis primus ille impetus defremuisset<a class="footnoteLink" href="#note_LCL059_100_1" id="target_note_LCL059_100_1"><sup>1</sup></a> et languidior in dies ira ad iustitiam redisset, quamquam turn maxime tristis amissa nuper uxore, mitto ad Anteiam (nupta haec Helvidio fuerat); rogo ut veniat, quia me recens adhuc luctus limine contineret. <span class="br"></span><span class="lineNumber">5</span><span class="br"></span> Ut venit, “Destinatum est” inquam “mihi maritum tuum non inultum pati. Nuntia Arriae et Fanniae” (ab exsilio redierant), “consule te, consule illas, an velitis adscribi facto, in quo ego comite non egeo; sed non ita gloriae meae faverim, ut vobis societate eius invideam.” Perfert Anteia mandata, nec illae morantur.</p>
<p><span class="br"></span><span class="lineNumber">6</span><span class="br"></span>Opportune senatus intra diem tertium. Omnia ego semper ad Corellium rettuli, quem providentissimum aetatis nostrae sapientissimumque cognovi: in hoc tamen contentus consilio meo fui veritus ne vetaret; erat enim cunctantior cautiorque. Sed non sustinui inducere in animum, quominus illi eodem die facturum me indicarem, quod an facerem non deliberabam, expertus usu de eo quod destinaveris non esse consulendos quibus consultis obsequi <span class="br"></span><span class="lineNumber">7</span><span class="br"></span> debeas. Venio in senatum, ius dicendi peto, dico




</p></section><notes><section class="footnotes"><ul><li class="note" id="note_LCL059_100_1"><a class="footnoteCrossrefLink" href="#target_note_LCL059_100_1" title="Click to highlight in text"><sup class="lineRef">1</sup>defremuisset <span class="italic">M:</span> defervisset γ.</a></li><script type="text/javascript">document.getElementById('note_LCL059_100_1').style.display = "none";</script></ul></section></notes></section>