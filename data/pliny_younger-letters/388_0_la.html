<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> Est in Nicomedensium finibus amplissimus lacus. Per hunc marmora fructus ligna materiae et sumptu modico et labore usque ad viam navibus, inde magno labore maiore impendio vehiculis ad mare devehuntur . . .<a class="footnoteLink" href="#note_LCL059_218_1" id="target_note_LCL059_218_1"><sup>1</sup></a> hoc opus multas manus poscit. At eae porro non desunt. Nam et in agris magna copia est hominum et maxima in civitate, certaque spes omnes libentissime adgressuros opus omnibus fructuosum. <span class="br"></span><span class="lineNumber">3</span><span class="br"></span> Superest ut tu libratorem vel architectum si tibi videbitur mittas, qui diligenter exploret, sitne lacus altior mari, quem artifices regionis huius <span class="br"></span><span class="lineNumber">4</span><span class="br"></span> quadraginta cubitis altiorem esse contendunt. Ego per eadem loca invenio fossam a rege percussam, sed incertum utrum ad colligendum umorem circumiacentium agrorum an ad committendum flumini lacum; est enim imperfecta. Hoc quoque dubium, intercepto rege mortalitate an desperato operis <span class="br"></span><span class="lineNumber">5</span><span class="br"></span> effectu. Sed hoc ipso (feres enim me ambitiosum pro tua gloria) incitor et accendor, ut cupiam peragi a te quae tantum coeperant reges.</p>
<h3>XLII</h3>
<span class="label"><span class="sc">Traianus Plinio</span></span>
<p><span class="br"></span><span class="lineNumber">1</span><span class="br"></span><span class="sc">Potest</span> nos sollicitare lacus iste, ut committere illum mari velimus; sed plane explorandum est



</p></section><notes><section class="footnotes"><ul><li class="note" id="note_LCL059_218_1"><a class="footnoteCrossrefLink" href="#target_note_LCL059_218_1" title="Click to highlight in text"><sup class="lineRef">1</sup><span class="italic">Post</span> devehuntur <span class="italic">lacunam statuit Ernesti: negant Durry, Stout.</span></a></li><script type="text/javascript">document.getElementById('note_LCL059_218_1').style.display = "none";</script></ul></section></notes></section>