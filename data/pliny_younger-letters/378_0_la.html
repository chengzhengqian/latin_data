<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XXVI</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Rosianum</span> <span class="sc">Geminum,</span> domine, artissimo vinculo mecum tua in me beneficia iunxerunt; habui enim illum quaestorem in consulatu. Mei sum<a class="footnoteLink" href="#note_LCL059_198_1" id="target_note_LCL059_198_1"><sup>1</sup></a> observantissimum expertus; tantam mihi post consulatum reverentiam praestat, et publicae necessitudinis <span class="br"></span><span class="lineNumber">2</span><span class="br"></span> pignera privatis cumulat officiis. Rogo ergo, ut ipse apud te pro dignitate eius precibus meis faveas. Cui et, si quid mihi credis, indulgentiam tuam dabis; dabis ipse operam ut in iis, quae ei mandaveris, maiora mereatur. Parciorem me in laudando facit, quod spero tibi et integritatem eius et probitatem et industriam non solum ex eius honoribus, quos in urbe sub oculis tuis gessit, verum etiam ex commilitio esse <span class="br"></span><span class="lineNumber">3</span><span class="br"></span> notissimam. Illud unum, quod propter caritatem eius nondum mihi videor satis plene fecisse, etiam atque etiam facio teque, domine, rogo, gaudere me exornata quaestoris mei dignitate, id est per illum mea, quam maturissime velis.</p>
<h3>XXVII</h3>
<span class="label"><span class="sc">C. Plinius Traiano Imperatori</span></span>
<p><span class="sc">Maximus</span> libertus et procurator tuus, domine, praeter decem beneficiarios, quos adsignari a me



</p></section><notes><section class="footnotes"><ul><li class="note" id="note_LCL059_198_1"><a class="footnoteCrossrefLink" href="#target_note_LCL059_198_1" title="Click to highlight in text"><sup class="lineRef">1</sup>sum <span class="italic">Gronovius:</span> summe <span class="italic">Ia.</span></a></li><script type="text/javascript">document.getElementById('note_LCL059_198_1').style.display = "none";</script></ul></section></notes></section>