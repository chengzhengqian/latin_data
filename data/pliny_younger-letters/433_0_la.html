<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>CXVI</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Qui</span> virilem togam sumunt vel nuptias faciunt vel ineunt magistratum vel opus publicum dedicant, solent totam bulen atque etiam e plebe non exiguum numerum vocare binosque denarios vel singulos dare. Quod an celebrandum et quatenus putes, rogo scribas. <span class="br"></span><span class="lineNumber">2</span><span class="br"></span> Ipse enim, sicut arbitror, praesertim ex sollemnibus causis, concedendum ius istud invitationis,<a class="footnoteLink" href="#note_LCL059_308_1" id="target_note_LCL059_308_1"><sup>1</sup></a> ita vereor ne ii qui mille homines, interdum etiam plures vocant, modum excedere et in speciem διανομῆς incidere videantur.</p>
<h3>CXVII</h3>
<span class="label"><span class="sc">Traianus Plinio</span></span>
<p><span class="sc">Merito</span> vereris, ne in speciem διανομῆς incidat invitatio, quae et in numero modum excedit et quasi per corpora, non viritim singulos ex notitia ad sollemnes sportulas contrahit. Sed ego ideo prudentiam tuam elegi, ut formandis istius provinciae moribus ipse moderareris et ea constitueres, quae ad perpetuam eius provinciae quietem essent profutura.</p>
</section><notes><section class="footnotes"><ul><li class="note" id="note_LCL059_308_1"><a class="footnoteCrossrefLink" href="#target_note_LCL059_308_1" title="Click to highlight in text"><sup class="lineRef">1</sup>ius (istud <span class="italic">add. Postgate)</span> invitationis <span class="italic">Scheffer:</span> iussi invitationes <span class="italic">Ber. ai:</span> iussi immutationes <span class="italic">A.</span></a></li><script type="text/javascript">document.getElementById('note_LCL059_308_1').style.display = "none";</script></ul></section></notes></section>