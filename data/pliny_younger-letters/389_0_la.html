<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
diligenter, ne si emissus<a class="footnoteLink" href="#note_LCL059_220_1" id="target_note_LCL059_220_1"><sup>1</sup></a> in mare fuerit totus effluat certe, quantum aquarum et unde accipiat. Poteris a Calpurnio Macro petere libratorem, et ego hinc aliquem tibi peritum eius modi operum mittam.</p>
<h3>XLIII</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Requirenti</span> mihi Byzantiorum rei publicae impendia, quae maxima fecit, indicatum est, domine, legatum ad te salutandum annis omnibus cum psephismate mitti, eique dari nummorum duodena <span class="br"></span><span class="lineNumber">2</span><span class="br"></span> milia. Memor ergo propositi tui legatum quidem retinendum, psephisma autem mittendum putavi, ut simul et sumptus levaretur et impleretur publicum <span class="br"></span><span class="lineNumber">3</span><span class="br"></span> officium. Eidem civitati imputata sunt terna milia, quae viatici nomine annua dabantur legato eunti ad eum qui Moesiae praeest publice salutandum. Haec ego in posterum circumcidenda existimavi. <span class="br"></span><span class="lineNumber">4</span><span class="br"></span> Te, domine, rogo ut quid sentias rescribendo aut consilium meum confirmare aut errorem emendare digneris.</p>
</section><notes><section class="footnotes"><ul><li class="note" id="note_LCL059_220_1"><a class="footnoteCrossrefLink" href="#target_note_LCL059_220_1" title="Click to highlight in text"><sup class="lineRef">1</sup>emissus <span class="italic">Sherwin-White:</span> dimissus <span class="italic">A</span>: immissus <span class="italic">a</span>: demissus <span class="italic">Cat.</span></a></li><script type="text/javascript">document.getElementById('note_LCL059_220_1').style.display = "none";</script></ul></section></notes></section>