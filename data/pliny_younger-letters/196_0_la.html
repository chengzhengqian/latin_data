<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
</section>
<section class="div2">
<h2><span class="ac">Liber Sextus</span></h2>
<h3>I</h3>
<span class="label"><span class="sc">C. Plinius Tironi Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Qvamdiu</span> ego trans Padum tu in Piceno, minus te requirebam; postquam ego in urbe tu adhuc in Piceno, multo magis, seu quod ipsa loca in quibus esse una solemus acrius me tui commonent, seu quod desiderium absentium nihil perinde ac vicinitas acuit, quoque propius accesseris ad spem fruendi, hoc impatientius <span class="br"></span><span class="lineNumber">2</span><span class="br"></span> careas. Quidquid in causa, eripe me huic tormento. Veni, aut ego illuc unde inconsulte properavi revertar, vel ob hoc solum, ut experiar an mihi, cum sine me Romae coeperis esse, similes his epistulas mittas. Vale.</p>
<h3>II</h3>
<span class="label"><span class="sc">C. Plinius Arriano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Soleo</span> non numquam in iudiciis quaerere M. Regulum; <span class="br"></span><span class="lineNumber">2</span><span class="br"></span> nolo enim dicere desiderare. Cur ergo quaero? Habebat studiis honorem, timebat pallebat scribebat, quamvis non posset ediscere. Illud ipsum, quod


</p></section><notes></notes></section>