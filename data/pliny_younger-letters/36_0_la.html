<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">nihil scribere aut adsidenti vacat aut anxio libet. <span class="br"></span><span class="lineNumber">12</span><span class="br"></span> Habes quid timeam, quid optem, quid etiam in posterum destinem: tu quid egeris, quid agas, quid velis agere invicem nobis, sed laetioribus epistulis scribe. Erit confusioni meae non mediocre solacium, si tu nihil quereris. Vale.</p>
<h3>XXIII</h3>
<span class="label"><span class="sc">C. Plinius Pompeio Falconi Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Consulis</span> an existimem te in tribunatu causas agere debere. Plurimum refert, quid esse tribunatum putes, inanem umbram et sine honore nomen an potestatem sacrosanctam, et quam in ordinem cogi <span class="br"></span><span class="lineNumber">2</span><span class="br"></span> ut a nullo ita ne a se quidem deceat. Ipse cum tribunus essem, erraverim fortasse qui me esse aliquid putavi, sed tamquam essem abstinui causis agendis: primum quod deforme arbitrabar, cui adsurgere cui loco cedere omnes oporteret, hunc omnibus sedentibus stare, et qui iubere posset tacere quemcumque, huic silentium clepsydra indici, et quem interfari nefas esset, hunc etiam convicia audire et si inulta pateretur inertem, si ulcisceretur insolentem <span class="br"></span><span class="lineNumber">3</span><span class="br"></span> videri. Erat hic quoque aestus ante oculos, si forte me adpellasset vel ille cui adessem, vel ille quem </p></section><notes></notes></section>