<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span> sicut modicum ita statum praestant. Sed haec felicitas terrae imbecillis cultoribus fatigatur. Nam possessor prior saepius vendidit pignora, et dum reliqua colonorum minuit ad tempus, vires in posterum exhausit, quarum defectione rursus reliqua creverunt. <span class="br"></span><span class="lineNumber">7</span><span class="br"></span> Sunt ergo instruendi, eo pluris<a class="footnoteLink" href="#note_LCL055_230_1" id="target_note_LCL055_230_1"><sup>1</sup></a> quod frugi, mancipiis; nam nec ipse usquam vinctos habeo nec ibi quisquam. Superest ut scias quanti videantur posse emi. Sestertio triciens, non quia non aliquando quinquagiens fuerint, verum et hac penuria colonorum et communi temporis iniquitate ut reditus agrorum sic <span class="br"></span><span class="lineNumber">8</span><span class="br"></span> etiam pretium retro abiit. Quaeris an hoc ipsum triciens facile colligere possimus. Sum quidem prope totus in praediis, aliquid tamen fenero, nec molestum erit mutuari; accipiam a socru, cuius <span class="br"></span><span class="lineNumber">9</span><span class="br"></span> arca non secus ac mea utor. Proinde hoc te non moveat, si cetera non refragantur, quae velim quam diligentissime examines. Nam cum in omnibus rebus tum in disponendis facultatibus plurimum tibi et usus et providentiae superest. Vale.</p>
<h3>XX</h3>
<span class="label"><span class="sc">C. Plinius Maesio Maximo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Meministine</span> te saepe legisse, quantas contentiones excitarit lex tabellaria, quantumque ipsi latori




</p></section><notes><section class="footnotes"><ul><li class="note" id="note_LCL055_230_1"><a class="footnoteCrossrefLink" href="#target_note_LCL055_230_1" title="Click to highlight in text"><sup class="lineRef">1</sup>pluris αγ: plures <span class="italic">β.</span></a></li><script type="text/javascript">document.getElementById('note_LCL055_230_1').style.display = "none";</script></ul></section></notes></section>