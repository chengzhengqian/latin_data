<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
Ipse pauculis adhuc diebus in Tusculano commorabor, <span class="br"></span><span class="lineNumber">2</span><span class="br"></span> ut opusculum quod est in manibus absolvam. Vereor enim ne, si hanc intentionem iam in fine laxavero, aegre resumam. Interim ne quid festinationi meae pereat, quod sum praesens petiturus, hac quasi praecursoria epistula rogo. Sed prius accipe causas <span class="br"></span><span class="lineNumber">3</span><span class="br"></span> rogandi [deinde ipsum quod peto].<a class="footnoteLink" href="#note_LCL055_278_1" id="target_note_LCL055_278_1"><sup>1</sup></a> Proxime cum in patria mea fui, venit ad me salutandum municipis mei filius praetextatus. Huic ego “Studes?” inquam. Respondit: “Etiam.” “Ubi?” Mediolani.” “Cur non hic?” Et pater eius (erat enim una atque etiam ipse adduxerat puerum): “Quia <span class="br"></span><span class="lineNumber">4</span><span class="br"></span> nullos hic praeceptores habemus.” “Quare nullos? Nam vehementer intererat vestra, qui patres estis” (et opportune complures patres audiebant) “liberos vestros hic potissimum discere. Ubi enim aut iucundius morarentur quam in patria aut pudicius continerentur quam sub oculis parentum aut minore sumptu <span class="br"></span><span class="lineNumber">5</span><span class="br"></span> quam domi? Quantulum est ergo collata pecunia conducere praeceptores, quodque nunc in habitationes, in viatica, in ea quae peregre emuntur (omnia autem peregre emuntur) impenditis, adicere mercedibus? Atque adeo ego, qui nondum liberos habeo, paratus sum pro re publica nostra, quasi pro filia vel parente, tertiam partem eius quod conferre <span class="br"></span><span class="lineNumber">6</span><span class="br"></span> vobis placebit dare. Totum etiam pollicerer, nisi



</p></section><notes><section class="footnotes"><ul><li class="note" id="note_LCL055_278_1"><a class="footnoteCrossrefLink" href="#target_note_LCL055_278_1" title="Click to highlight in text"><sup class="lineRef">1</sup>deinde ipsum quod peto <span class="italic">β</span>: <span class="italic">om</span>. <span class="italic">αγ</span>.</a></li><script type="text/javascript">document.getElementById('note_LCL055_278_1').style.display = "none";</script></ul></section></notes></section>