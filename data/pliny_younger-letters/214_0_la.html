<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
rursus quamquam levium exesorumque pumicum casus metuebatur, quod tamen periculorum collatio elegit; et apud illum quidem ratio rationem, apud alios timorem timor vicit. Cervicalia capitibus imposita linteis constringunt; id munimentum adversus <span class="br"></span><span class="lineNumber">17</span><span class="br"></span> incidentia fuit. Iam dies alibi, illic nox omnibus noctibus nigrior densiorque; quam tamen faces multae variaque lumina solvebant. Placuit egredi in litus, et ex proximo adspicere, ecquid iam mare admitteret; quod adhuc vastum et adversum permanebat. <span class="br"></span><span class="lineNumber">18</span><span class="br"></span> Ibi super abiectum linteum recubans semel atque iterum frigidam aquam poposcit hausitque. Deinde flammae flammarumque praenuntius odor sulpuris<a class="footnoteLink" href="#note_LCL055_432_1" id="target_note_LCL055_432_1"><sup>1</sup></a> alios in fugam vertunt, excitant illum. <span class="br"></span><span class="lineNumber">19</span><span class="br"></span> Innitens servolis<a class="footnoteLink" href="#note_LCL055_432_2" id="target_note_LCL055_432_2"><sup>2</sup></a> duobus adsurrexit et statim concidit, ut ego colligo, crassiore caligine spiritu obstructo, clausoque stomacho qui illi natura invalidus et angustus <span class="br"></span><span class="lineNumber">20</span><span class="br"></span> et frequenter aestuans erat. Ubi dies redditus (is ab eo quem novissime viderat tertius), corpus inventum integrum inlaesum opertumque ut fuerat indutus: habitus corporis quiescenti quam defuncto similior.</p>
<p><span class="br"></span><span class="lineNumber">21</span><span class="br"></span>Interim Miseni ego et mater—sed nihil ad historiam, nec tu aliud quam de exitu eius scire voluisti. <span class="br"></span><span class="lineNumber">22</span><span class="br"></span> Finem ergo faciam. Unum adiciam, omnia me quibus interfueram quaeque statim, cum maxime vera memorantur, audieram, persecutum. Tu potissima


</p></section><notes><section class="footnotes"><ul><li class="note" id="note_LCL055_432_1"><a class="footnoteCrossrefLink" href="#target_note_LCL055_432_1" title="Click to highlight in text"><sup class="lineRef">1</sup>sulpuris <span class="italic">M</span>: sulphuri sed <span class="italic">γ</span>: sulpuris et alios <span class="italic">Guillemin</span>.</a></li><script type="text/javascript">document.getElementById('note_LCL055_432_1').style.display = "none";</script><li class="note" id="note_LCL055_432_2"><a class="footnoteCrossrefLink" href="#target_note_LCL055_432_2" title="Click to highlight in text"><sup class="lineRef">2</sup>innitens servolis <span class="italic">M</span>: innixus servis <span class="italic">γ</span>.</a></li><script type="text/javascript">document.getElementById('note_LCL055_432_2').style.display = "none";</script></ul></section></notes></section>