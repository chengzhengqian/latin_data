<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Rarum hoc in adulescentibus nostris. Nam quotus quisque vel aetati alterius vel auctoritati ut minor cedit? Statim sapiunt, statim sciunt omnia, neminem verentur, neminem<a class="footnoteLink" href="#note_LCL059_70_1" id="target_note_LCL059_70_1"><sup>1</sup></a> imitantur, atque ipsi sibi exempla sunt. Sed non Avitus, cuius haec praecipua prudentia, quod alios prudentiores arbitrabatur, haec <span class="br"></span><span class="lineNumber">4</span><span class="br"></span> praecipua eruditio quod discere volebat. Semper ille aut de studiis aliquid aut de officiis vitae consulebat, semper ita recedebat ut melior factus; et erat factus vel eo quod audierat, vel quod omnino quaesierat. <span class="br"></span><span class="lineNumber">5</span><span class="br"></span> Quod ille obsequium Serviano exactissimo viro praestitit! quem legatum tribunus ita et intellexit et cepit, ut ex Germania in Pannoniam transeuntem non ut commilito sed ut comes adsectatorque sequeretur. Qua industria qua modestia quaestor, consulibus suis (et plures habuit) non minus iucundus et gratus quam utilis fuit! Quo discursu, qua vigilantia hanc ipsam aedilitatem cui praereptus est petiit! Quod vel maxime dolorem meum exulcerat. <span class="br"></span><span class="lineNumber">6</span><span class="br"></span> Obversantur oculis cassi labores, et infructuosae preces, et honor quem meruit tantum; redit animo ille latus clavus in penatibus meis sumptus, redeunt illa prima illa postrema suffragia mea, illi sermones <span class="br"></span><span class="lineNumber">7</span><span class="br"></span> illae consultationes. Adficior adulescentia ipsius, adficior necessitudinum casu. Erat illi grandis natu</p>
</section><notes><section class="footnotes"><ul><li class="note" id="note_LCL059_70_1"><a class="footnoteCrossrefLink" href="#target_note_LCL059_70_1" title="Click to highlight in text"><sup class="lineRef">1</sup>verentur nem. <span class="italic">om.MÎ¸:</span> nem. verentur imitantur nem. <span class="italic">a.</span></a></li><script type="text/javascript">document.getElementById('note_LCL059_70_1').style.display = "none";</script></ul></section></notes></section>