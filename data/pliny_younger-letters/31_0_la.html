<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
parvae res maximas trahunt. Varia sunt hominum iudicia, variae voluntates. Inde qui eandem causam simul audierunt, saepe diversum, interdum <span class="br"></span><span class="lineNumber">13</span><span class="br"></span> idem sed ex diversis animi motibus sentiunt. Praeterea suae quisque inventioni favet, et quasi fortissimum amplectitur, cum ab alio dictum est quod ipse praevidit. Omnibus ergo dandum est aliquid quod <span class="br"></span><span class="lineNumber">14</span><span class="br"></span> teneant, quod agnoscant. Dixit aliquando mihi Regulus, cum simul adessemus: “Tu omnia quae sunt in causa putas exsequenda; ego iugulum statim video, hunc premo.” Premit sane quod elegit, sed in <span class="br"></span><span class="lineNumber">15</span><span class="br"></span> eligendo frequenter errat. Respondi posse fieri, ut genu esset aut talus, ubi ille iugulum putaret. At ego, inquam, qui iugulum perspicere non possum, omnia pertempto, omnia experior, <span class="italic">πάντα</span> denique <span class="br"></span><span class="lineNumber">16</span><span class="br"></span> <span class="italic">λίθον κινῶ.</span> Utque in cultura agri non vineas tantum, verum etiam arbusta, nec arbusta tantum verum etiam campos curo et exerceo, utque in ipsis campis non far aut siliginem solam, sed hordeum fabam ceteraque legumina sero, sic in actione plura quasi semina latius spargo, ut quae provenerint
<span class="br"></span><span class="lineNumber">17</span><span class="br"></span> colligam. Neque enim minus imperspicua incerta fallacia sunt iudicum ingenia quam tempestatum terrarumque. Nec me praeterit summum oratorem Periclen sic a comico Eupolide laudari:</p>
<blockquote><p>
<span class="line indent8"><span class="italic">πρὸς δέ γ’ αὐτοῦ τῷ τάχει</span></span><span class="linebreak"></span>
<span class="line"><span class="italic">πειθώ τις ἐπεκάθητο τοῖσι χείλεσιν.</span></span><span class="linebreak"></span>
<span class="line"><span class="italic">οὕτως ἐκήλει, καὶ μόνος τῶν ῥητόρων</span></span><span class="linebreak"></span>
<span class="line"><span class="italic">τὸ κέντρον ἐγκατέλειπε τοῖς ἀκροωμένοις.</span></span><span class="linebreak"></span>
</p></blockquote>
</section><notes></notes></section>