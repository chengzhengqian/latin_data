<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
Contra Nigrinus: “Ad quem missi sunt?’ Ego: “Ad me quoque: habeo decretum provinciae.” <span class="br"></span><span class="lineNumber">5</span><span class="br"></span> Rursus ille: “Potest tibi liquere.” Ad hoc ego: “Si tibi ex diverso liquet, potest et mihi quod est <span class="br"></span><span class="lineNumber">6</span><span class="br"></span> melius liquere.” Tum legatus Polyaenus causas abolitae accusationis exposuit, postulavitque ne cognitioni Caesaris praeiudicium fieret. Respondit Magnus iterumque Polyaenus. Ipse raro et breviter interlocutus multum me intra silentium tenui. <span class="br"></span><span class="lineNumber">7</span><span class="br"></span> Accepi enim non minus interdum oratorium esse tacere quam dicere.</p>
<p>Atque adeo repeto me quibusdam capitis reis vel magis silentio quam oratione accuratissima profuisse. <span class="br"></span><span class="lineNumber">8</span><span class="br"></span> Mater amisso filio (quid enim prohibet, quamquam alia ratio scribendae epistulae fuerit, de studiis disputare?) libertos eius eosdemque coheredes suos falsi et veneficii reos detulerat ad principem, iudicemque <span class="br"></span><span class="lineNumber">9</span><span class="br"></span> impetraverat Iulium Servianum. Defenderam reos ingenti quidem coetu; erat enim causa notissima, praeterea utrimque ingenia clarissima. Finem cognitioni quaestio imposuit, quae secundum reos dedit. <span class="br"></span><span class="lineNumber">10</span><span class="br"></span> Postea mater adiit principem, adfirmavit se novas probationes invenisse. Praeceptum est Suburano, ut vacaret finitam causam retractanti, si quid novi



</p></section><notes></notes></section>