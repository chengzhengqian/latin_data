<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>V</h3>
<span class="label"><span class="sc">C. Plinius Urso Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Scripseram</span> tenuisse Varenum, ut sibi evocare testes liceret; quod pluribus aequum, quibusdam iniquum et quidem pertinaciter visum, maxime Licinio Nepoti, qui sequenti senatu, cum de rebus aliis referretur, de proximo senatus consulto disseruit <span class="br"></span><span class="lineNumber">2</span><span class="br"></span> finitamque causam retractavit. Addidit etiam petendum a consulibus ut referrent sub exemplo legis ambitus de lege repetundarum, an placeret in futurum ad earn legem adici, ut sicut accusatoribus inquirendi testibusque denuntiandi potestas ex ea <span class="br"></span><span class="lineNumber">3</span><span class="br"></span> lege esset, ita reis quoque fieret. Fuerunt quibus haec eius oratio ut sera et intempestiva et praepostera displiceret, quae omisso contra dicendi tempore <span class="br"></span><span class="lineNumber">4</span><span class="br"></span> castigaret peractum, cui potuisset occurrere. Iuventius quidem Celsus praetor tamquam emendatorem senatus et multis et vehementer increpuit. Respondit Nepos rursusque Celsus; neuter contumeliis <span class="br"></span><span class="lineNumber">5</span><span class="br"></span> temperavit. Nolo referre quae dici ab ipsis moleste tuli. Quo magis quosdam e numero nostro improÂ­bavi,


</p></section><notes></notes></section>