<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> vexatus Pergami substiti. Rursus, cum transissem in orarias nauculas,<a class="footnoteLink" href="#note_LCL059_188_1" id="target_note_LCL059_188_1"><sup>1</sup></a> contrariis ventis retentus aliquanto tardius quam speraveram, id est xv kal. Octobres, Bithyniam intravi. Non possum tamen de mora queri, cum mihi contigerit, quod erat auspicatissimum, <span class="br"></span><span class="lineNumber">3</span><span class="br"></span> natalem tuum in provincia celebrare. Nunc rei publicae Prusensium impendia, reditus, debitores excutio; quod ex ipso tractatu magis ac magis necessarium intellego. Multae enim pecuniae variis ex causis a privatis detinentur; praeterea quaedam <span class="br"></span><span class="lineNumber">4</span><span class="br"></span> minime legitimis sumptibus erogantur. Haec tibi, domine, in ipso ingressu meo scripsi.</p>
<h3>XVII B</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Quinto</span> decimo kal. Octob., domine, provinciam intravi, quam in eo obsequio, in ea erga te fide, quam <span class="br"></span><span class="lineNumber">2</span><span class="br"></span> de genere humano mereris, inveni. Dispice, domine, an necessarium putes mittere huc mensorem. Videntur enim non mediocres pecuniae posse revocari a curatoribus operum, si mensurae fideliter agantur. Ita certe prospicio ex ratione Prusensium, quam cum maxime tracto.</p>
</section><notes><section class="footnotes"><ul><li class="note" id="note_LCL059_188_1"><a class="footnoteCrossrefLink" href="#target_note_LCL059_188_1" title="Click to highlight in text"><sup class="lineRef">1</sup>nauculas <span class="italic">Mynors</span>: naviculas <span class="italic">1a.</span></a></li><script type="text/javascript">document.getElementById('note_LCL059_188_1').style.display = "none";</script></ul></section></notes></section>