<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">13</span><span class="br"></span> 〈τιµωρήσεσθε〉;<a class="footnoteLink" href="#note_LCL059_136_1" id="target_note_LCL059_136_1"><sup>1</sup></a> Exspecto, ut quaedam ex hac epistula ut illud “gubernacula gemunt” et “dis maris proximus” isdem notis quibus ea, de quibus scribo, confodias; intellego enim me, dum veniam prioribus peto, in illa ipsa quae adnotaveras incidisse. Sed confodias licet, dum modo iam nunc destines diem, quo et de illis et de his coram exigere possimus. Aut enim tu me timidum aut ego te temerarium faciam. Vale.</p>
<h3>XXVII</h3>
<span class="label"><span class="sc">C. Plinius Paterno Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Quanta</span> potestas, quanta dignitas, quanta maiestas, quantum denique numen sit historiae, cum frequenter alias tum proxime sensi. Recitaverat quidam verissimum librum, partemque eius in alium diem reservaverat. <span class="br"></span><span class="lineNumber">2</span><span class="br"></span> Ecce amici cuiusdam orantes obsecrantesque, ne reliqua recitaret. Tantus audiendi quae fecerint pudor, quibus nullus faciendi quae audire erubescunt. Et ille quidem praestitit quod rogabatur (sinebat fides); liber tamen ut factum ipsum manet manebit legeturque semper, tanto magis quia non statim. Incitantur enim homines ad noscenda quae differuntur. Vale.</p>
</section><notes><section class="footnotes"><ul><li class="note" id="note_LCL059_136_1"><a class="footnoteCrossrefLink" href="#target_note_LCL059_136_1" title="Click to highlight in text"><sup class="lineRef">1</sup>TIMΩPHΣAΣΘE <span class="italic">Cat. a (om.</span> γ).</a></li><script type="text/javascript">document.getElementById('note_LCL059_136_1').style.display = "none";</script></ul></section></notes></section>