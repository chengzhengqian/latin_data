<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
Italiam provinciasque dimisit. Scripsit publice, ut a decurionibus eligeretur vocalissimus aliquis ex ipsis, <span class="br"></span><span class="lineNumber">3</span><span class="br"></span> qui legeret eum populo: factum est. Hanc ille vim, seu quo alio nomine vocanda est intentio quidquid velis optinendi, si ad potiora vertisset, quantum boni efficere potuisset! Quamquam minor vis bonis quam malis inest, ac sicut <span class="italic">ἀμαθíα μὲν θράσoς, λoγισμòς δὲ ὄκνoν φέρει</span>, ita recta ingenia debilitat <span class="br"></span><span class="lineNumber">4</span><span class="br"></span> verecundia, perversa confirmat audacia. Exemplo est Regulus. Imbecillum latus, os confusum, haesitans lingua, tardissima inventio, memoria nulla, nihil denique praeter ingenium insanum, et tamen eo impudentia ipsoque illo furore pervenit, ut orator <span class="br"></span><span class="lineNumber">5</span><span class="br"></span> habeatur. Itaque Herennius Senecio mirifice Catonis illud de oratore in hunc e contrario vertit: “Orator est vir malus dicendi imperitus.” Non mehercule Cato ipse tam bene verum oratorem quam hic <span class="br"></span><span class="lineNumber">6</span><span class="br"></span> Regulum expressit. Habesne quo tali epistulae parem gratiam referas? Habes, si scripseris num aliquis in municipio vestro ex sodalibus meis, num etiam ipse tu hunc luctuosum Reguli librum ut circulator in foro legeris, <span class="italic">ἐπάρας</span> scilicet, ut ait Demosthenes, <span class="italic">τὴν φωνὴν καì γεγηθὼς καì λαρυγγíζων</span>. <span class="br"></span><span class="lineNumber">7</span><span class="br"></span> Est enim tam ineptus ut risum magis possit exprimere quam gemitum: credas non de puero scriptum sed a puero. Vale.</p>
</section><notes></notes></section>