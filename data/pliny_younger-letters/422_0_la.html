<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
ideo nescio quid et quatenus aut puniri soleat <span class="br"></span><span class="lineNumber">2</span><span class="br"></span> aut quaeri. Nec mediocriter haesitavi, sitne aliquod discrimen aetatum, an quamlibet teneri nihil a robustioribus differant; detur paenitentiae venia, an ei, qui omnino Christianus fuit, desisse non prosit; nomen ipsum, si flagitiis careat, an flagitia cohaerentia nomini puniantur. Interim, 〈in〉<a class="footnoteLink" href="#note_LCL059_286_1" id="target_note_LCL059_286_1"><sup>1</sup></a> iis qui ad me tamquam Christiani deferebantur, hunc sum secutus <span class="br"></span><span class="lineNumber">3</span><span class="br"></span> modum. Interrogavi ipsos an essent Christiani. Confitentes iterum ac tertio interrogavi supplicium minatus: perseverantes duci iussi. Neque enim dubitabam, qualecumque esset quod faterentur, pertinaciam certe et inflexibilem obstinationem <span class="br"></span><span class="lineNumber">4</span><span class="br"></span> debere puniri. Fuerunt alii similis amentiae, quos, quia cives Romani erant, adnotavi in urbem remittendos.</p>
<p>Mox ipso tractatu, ut fieri solet, diffundente se <span class="br"></span><span class="lineNumber">5</span><span class="br"></span> crimine plures species inciderunt. Propositus est libellus sine auctore multorum nomina continens. Qui negabant<a class="footnoteLink" href="#note_LCL059_286_2" id="target_note_LCL059_286_2"><sup>2</sup></a> esse se Christianos aut fuisse, cum





</p></section><notes><section class="footnotes"><ul><li class="note" id="note_LCL059_286_1"><a class="footnoteCrossrefLink" href="#target_note_LCL059_286_1" title="Click to highlight in text"><sup class="lineRef">1</sup>in <span class="italic">add. Cat.</span><sup>2</sup>: <span class="italic">om. Aa.</span></a></li><script type="text/javascript">document.getElementById('note_LCL059_286_1').style.display = "none";</script><li class="note" id="note_LCL059_286_2"><a class="footnoteCrossrefLink" href="#target_note_LCL059_286_2" title="Click to highlight in text"><sup class="lineRef">2</sup>negabant <span class="italic">Keil</span>: negant <span class="italic">Aa</span>: negarent <span class="italic">Casaubon.</span></a></li><script type="text/javascript">document.getElementById('note_LCL059_286_2').style.display = "none";</script></ul></section></notes></section>