<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XXXVIII</h3>
<span class="label"><span class="sc">Traianus Plinio</span></span>
<p><span class="sc">Curandum</span> est, ut aqua in Nicomedensem civitatem perducatur. Vere credo te ea, qua debebis, diligentia hoc opus adgressurum. Sed medius fidius ad eandem diligentiam tuam pertinet inquirere, quorum vitio ad hoc tempus tantam pecuniam Nicomedenses perdiderint, ne, dum<a class="footnoteLink" href="#note_LCL059_212_1" id="target_note_LCL059_212_1"><sup>1</sup></a> inter se gratificantur, et incohaverint aquae ductus et reliquerint. Quid itaque compereris, perfer in notitiam meam.</p>
<h3>XXXIX</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Theatrum,</span> domine, Nicaeae maxima iam parte constructum, imperfectum tamen, sestertium (ut audio; neque enim ratio operis<a class="footnoteLink" href="#note_LCL059_212_2" id="target_note_LCL059_212_2"><sup>2</sup></a> excussa est) amplius <span class="br"></span><span class="lineNumber">2</span><span class="br"></span> centies hausit: vereor ne frustra. Ingentibus enim rimis desedit et hiat, sive in causa solum umidum et molle, sive lapis ipse gracilis et putris: dignum est certe deliberatione, sitne faciendum an sit relinquendum an etiam destruendum. Nam fulturae ac substructiones, quibus subinde suscipitur, non tam firmae <span class="br"></span><span class="lineNumber">3</span><span class="br"></span> mihi quam sumptuosae videntur. Huic theatro ex privatorum pollicitationibus multa debentur, ut basilicae circa, ut porticus supra caveam. Quae nunc


</p></section><notes><section class="footnotes"><ul><li class="note" id="note_LCL059_212_1"><a class="footnoteCrossrefLink" href="#target_note_LCL059_212_1" title="Click to highlight in text"><sup class="lineRef">1</sup>dum <span class="italic">Gronovius:</span> cum <span class="italic">Ia.</span></a></li><script type="text/javascript">document.getElementById('note_LCL059_212_1').style.display = "none";</script><li class="note" id="note_LCL059_212_2"><a class="footnoteCrossrefLink" href="#target_note_LCL059_212_2" title="Click to highlight in text"><sup class="lineRef">2</sup>operis <span class="italic">G. F. W. Mueller:</span> plus <span class="italic">Ia.</span></a></li><script type="text/javascript">document.getElementById('note_LCL059_212_2').style.display = "none";</script></ul></section></notes></section>