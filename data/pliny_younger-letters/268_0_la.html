<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span> ad studia. Quam tersa omnia, quam Latina, quam Graeca! Nam tantum utraque lingua valet, ut ea magis videatur excellere, qua cum maxime loquitur. Quantum ille legit, quantum tenet! Athenis vivere <span class="br"></span><span class="lineNumber">5</span><span class="br"></span> hominem, non in villa putes. Quid multa? Auxit sollicitudinem meam effecitque ut illis quos doctissimos novi, non minus hos seductos et quasi rusticos <span class="br"></span><span class="lineNumber">6</span><span class="br"></span> verear. Idem suadeo tibi: sunt enim ut in castris sic etiam in litteris nostris, plures cultu pagano quos cinctos et armatos, et quidem ardentissimo ingenio, diligenter scrutatus invenies. Vale.</p>
<h3>XXVI</h3>
<span class="label"><span class="sc">C. Plinius Maximo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Nuper</span> me cuiusdam amici languor admonuit, optimos esse nos dum infirmi sumus. Quem enim infirmum <span class="br"></span><span class="lineNumber">2</span><span class="br"></span> aut avaritia aut libido sollicitat? Non amoribus servit, non adpetit honores, opes neglegit et quantulumcumque, ut relicturus, satis habet. Tunc deos tunc hominem esse se meminit, invidet nemini, neminem miratur neminem despicit, ac ne sermonibus quidem malignis aut attendit aut alitur: balinea <span class="br"></span><span class="lineNumber">3</span><span class="br"></span> imaginatur et fontes. Haec summa curarum, summa votorum mollemque in posterum et pinguem, si </p></section><notes></notes></section>