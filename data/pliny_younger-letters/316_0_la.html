<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p>parens, erat uxor quam ante annum virginem acceperat, erat filia quam paulo ante sustulerat. Tot <span class="br"></span><span class="lineNumber">8</span><span class="br"></span> spes tot gaudia dies unus in diversa convertit. Modo designatus aedilis, recens maritus recens pater intactum honorem, orbam matrem, viduam uxorem, filiam pupillam ignaram<a class="footnoteLink" href="#note_LCL059_72_1" id="target_note_LCL059_72_1"><sup>1</sup></a> patris reliquit. Accedit lacrimis meis quod absens et impendentis mali nescius, pariter aegrum pariter decessisse cognovi, ne gravissimo dolori timore consuescerem. In tantis tormentis eram cum scriberem haec &lt;ut haec&gt;<a class="footnoteLink" href="#note_LCL059_72_2" id="target_note_LCL059_72_2"><sup>2</sup></a> scriberem sola; neque enim nunc aliud aut cogitare aut loqui possum. Vale.</p>
<h3>XXIV</h3>
<span class="label"><span class="sc">C. Plinius Maximo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Smor</span> in te meus cogit, non ut praecipiam (neque enim praeceptore eges), admoneam tamen, ut quae <span class="br"></span><span class="lineNumber">2</span><span class="br"></span> scis teneas et observes, aut nescire melius. Cogita te missum in provinciam Achaiam, illam veram et meram Graeciam, in qua primum humanitas litterae, etiam fruges inventae esse creduntur; missum ad ordinandum statum liberarum civitatum, id est ad homines maxime homines, ad liberos maxime</p>
</section><notes><section class="footnotes"><ul><li class="note" id="note_LCL059_72_1"><a class="footnoteCrossrefLink" href="#target_note_LCL059_72_1" title="Click to highlight in text"><sup class="lineRef">1</sup>ignaram <span class="italic">Keil:</span> ignaram avi <span class="italic">Mθ:</span> ignaramque <span class="italic">a.</span></a></li><script type="text/javascript">document.getElementById('note_LCL059_72_1').style.display = "none";</script><li class="note" id="note_LCL059_72_2"><a class="footnoteCrossrefLink" href="#target_note_LCL059_72_2" title="Click to highlight in text"><sup class="lineRef">2</sup>ut haec scrib. sola <span class="italic">D. S. Robertson:</span> scrib. sola <span class="italic">Mθ, om. a.</span></a></li><script type="text/javascript">document.getElementById('note_LCL059_72_2').style.display = "none";</script></ul></section></notes></section>