<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">Erat non studiorum tantum verum etiam studiosorum amantissimus, ac prope cotidie ad audiendos, quos tunc ego frequentabam, Quintilianum Niceten Sacerdotem ventitabat, vir alioqui clarus et gravis <span class="br"></span><span class="lineNumber">4</span><span class="br"></span> et qui prodesse filio memoria sui debeat. Sed multi nunc in senatu quibus ignotus ille, multi quibus notus, sed non nisi viventes reverentur. Quo magis huic, omissa gloria patris in qua magnum ornamentum gratia infirma, ipsi enitendum ipsi elaborandum est. <span class="br"></span><span class="lineNumber">5</span><span class="br"></span> Quod quidem semper, quasi provideret hoc tempus, sedulo fecit: paravit amicos, quos paraverat coluit, me certe, ut primum sibi iudicare permisit, ad amorem <span class="br"></span><span class="lineNumber">6</span><span class="br"></span> imitationemque delegit. Dicenti mihi sollicitus adsistit, adsidet recitanti; primis etiam et cum maxime nascentibus opusculis meis interest, nunc solus ante cum fratre, cuius nuper amissi ego suscipere <span class="br"></span><span class="lineNumber">7</span><span class="br"></span> partes, ego vicem debeo implere. Doleo enim et illum immatura morte indignissime raptum, et hunc optimi fratris adiumento destitutum solisque <span class="br"></span><span class="lineNumber">8</span><span class="br"></span> amicis relictum. Quibus ex causis exigo ut venias, et suffragio meo tuum iungas. Permultum interest mea te ostentare, tecum circumire. Ea est auctoritas tua, ut putem me efficacius tecum etiam meos amicos <span class="br"></span><span class="lineNumber">9</span><span class="br"></span> rogaturum. Abrumpe si qua te retinent: hoc tempus meum, hoc fides, hoc etiam dignitas postulat. Suscepi candidatum, et suscepisse me notum est;




</p></section><notes></notes></section>