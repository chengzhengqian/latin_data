<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
splendidus eques Romanus et in primis eruditus, scribit elegos. Gentilicium hoc illi: est enim municeps Properti atque etiam inter maiores suos Propertium <span class="br"></span><span class="lineNumber">2</span><span class="br"></span> numerat. Is cum recitaret, ita coepit dicere: “Prisce, iubes…”. Ad hoc Iavolenus Priscus (aderat enim ut Paulo amicissimus): “Ego vero non <span class="br"></span><span class="lineNumber">3</span><span class="br"></span> iubeo.” Cogita qui risus hominum, qui ioci. Est omnino Priscus dubiae sanitatis, interest tamen officiis, adhibetur consiliis atque etiam ius civile publice respondet: quo magis quod tunc fecit et <span class="br"></span><span class="lineNumber">4</span><span class="br"></span> ridiculum et notabile fuit. Interim Paulo aliena deliratio aliquantum frigoris attulit. Tam sollicite recitaturis providendum est, non solum ut sint ipsi sani verum etiam ut sanos adhibeant. Vale.</p>
<h3>XVI</h3>
<span class="label"><span class="sc">C. Plinius Tacito Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Petis</span> ut tibi avunculi mei exitum scribam, quo verius tradere posteris possis. Gratias ago; nam video morti eius si celebretur a te immortalem gloriam <span class="br"></span><span class="lineNumber">2</span><span class="br"></span> esse propositam. Quamvis enim pulcherrimarum clade terrarum, ut populi ut urbes memorabili casu,




</p></section><notes></notes></section>