<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
emendantique similis, nunc pauciora nunc plura, ut vel difficile vel facile componi tenerive potuerunt. Notarium voco et die admisso quae formaveram dicto; <span class="br"></span><span class="lineNumber">3</span><span class="br"></span> abit rursusque revocatur rursusque dimittitur. Ubi hora quarta vel quinta (neque enim certum dimensumque tempus), ut dies suasit, in xystum me vel cryptoporticum confero, reliqua meditor et dicto. Vehiculum ascendo. Ibi quoque idem quod ambulans aut iacens; durat intentio mutatione ipsa refecta. Paulum redormio, dein ambulo, mox orationem Graecam Latinamve clare et intente non tam vocis causa quam stomachi lego; pariter tamen et illa <span class="br"></span><span class="lineNumber">4</span><span class="br"></span> firmatur. Iterum ambulo ungor exerceor lavor. Cenanti mihi, si cum uxore vel paucis, liber legitur; post cenam comoedia aut lyristes; mox cum meis ambulo, quorum in numero sunt eruditi. Ita variis sermonibus vespera extenditur, et quamquam longissimus <span class="br"></span><span class="lineNumber">5</span><span class="br"></span> dies bene<a class="footnoteLink" href="#note_LCL059_154_1" id="target_note_LCL059_154_1"><sup>1</sup></a> conditur. Non numquam ex hoc ordine aliqua mutantur; nam, si diu iacui vel ambulavi, post somnum demum lectionemque non vehiculo sed, quod brevius quia velocius, equo gestor. Interveniunt amici ex proximis oppidis, partemque diei ad se trahunt interdumque lasso mihi opportuna interpellatione <span class="br"></span><span class="lineNumber">6</span><span class="br"></span> subveniunt. Venor aliquando, sed non



</p></section><notes><section class="footnotes"><ul><li class="note" id="note_LCL059_154_1"><a class="footnoteCrossrefLink" href="#target_note_LCL059_154_1" title="Click to highlight in text"><sup class="lineRef">1</sup>bene γ: cito θ.</a></li><script type="text/javascript">document.getElementById('note_LCL059_154_1').style.display = "none";</script></ul></section></notes></section>