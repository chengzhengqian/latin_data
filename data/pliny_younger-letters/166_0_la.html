<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
aliquid parant. Nam qui voluptatibus dediti quasi in diem vivunt, vivendi causas cotidie finiunt; qui vero posteros cogitant, et memoriam sui operibus extendunt, his nulla mors non repentina est, ut quae <span class="br"></span><span class="lineNumber">5</span><span class="br"></span> semper incohatum aliquid abrumpat. Gaius quidem Fannius, quod accidit, multo ante praesensit. Visus est sibi per nocturnam quietem iacere in lectulo suo compositus in habitum studentis, habere ante se scrinium (ita solebat); mox imaginatus est venisse Neronem, in toro resedisse, prompsisse primum librum quem de sceleribus eius ediderat, eumque ad extremum revolvisse; idem in secundo ac tertio fecisse, <span class="br"></span><span class="lineNumber">6</span><span class="br"></span> tunc abisse. Expavit et sic interpretatus est, tamquam idem futurus esset scribendi finis, qui fuisset illi <span class="br"></span><span class="lineNumber">7</span><span class="br"></span> legendi: et fuit idem. Quod me recordantem miseratio subit, quantum vigiliarum quantum laboris exhauserit frustra. Occursant animo mea mortalitas mea scripta. Nec dubito te quoque eadem cogitatione terreri, pro istis quae inter manus habes. <span class="br"></span><span class="lineNumber">8</span><span class="br"></span> Proinde, dum suppetit vita, enitamur ut mors quam paucissima quae abolere possit inveniat. Vale.</p>
<h3>VI</h3>
<span class="label"><span class="sc">C. Plinius Domitio Apollinari Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Amavi</span> curam et sollicitudinem tuam, quod cum audisses me aestate Tuscos meos petiturum, ne facerem <span class="br"></span><span class="lineNumber">2</span><span class="br"></span> suasisti, dum putas insalubres. Est sane gravis et pestilens ora Tuscorum, quae per litus extenditur; </p></section><notes></notes></section>