<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
princeps, quibus illum intellegi satis est, cum hoc sibi civium meorum spondere possit vel non admonita persuasio, me securitatem omnium quieti meae praetulisse, ut et nova beneficia conferrem et ante <span class="br"></span><span class="lineNumber">8</span><span class="br"></span> me concessa servarem. Ne tamen aliquam gaudiis publicis adferat haesitationem vel eorum qui impetraverunt diffidentia vel eius memoria qui praestitit, necessarium pariter credidi ac laetum obviam <span class="br"></span><span class="lineNumber">9</span><span class="br"></span> dubitantibus indulgentiam meam mittere. Nolo existimet quisquam quod alio principe vel privatim vel publice consecutus 〈sit〉<a class="footnoteLink" href="#note_LCL059_240_1" id="target_note_LCL059_240_1"><sup>1</sup></a> ideo saltern a me rescindi, ut potius mihi debeat. Sint rata et certa, nec gratulatio ullius instauratis egeat precibus, quem fortuna imperii vultu meliore respexit. Me novis beneficiis vacare patiantur, et ea demum sciant roganda esse quae non habent.</p>
<p><span class="sc">Epistula</span> <span class="sc">Eiusdem ad</span> <span class="sc">Tullivm</span> <span class="sc">Iustum</span></p>
<p>10 <span class="sc">Cum</span> rerum omnium ordinatio, quae prioribus temporibus incohatae consummatae sunt, observanda sit, tum epistulis etiam Domitiani standum est.</p>
<h3>LIX</h3>
<span class="label"><span class="sc">C. Plinius Traiano Imperatori</span></span>
<p><span class="sc">Flavius</span> <span class="sc">Archippus</span> per salutem tuam aeternitatemque petit a me, ut libellum quem mihi dedit

</p></section><notes><section class="footnotes"><ul><li class="note" id="note_LCL059_240_1"><a class="footnoteCrossrefLink" href="#target_note_LCL059_240_1" title="Click to highlight in text"><sup class="lineRef">1</sup>sit <span class="italic">add. Orelli, om. Aa.</span></a></li><script type="text/javascript">document.getElementById('note_LCL059_240_1').style.display = "none";</script></ul></section></notes></section>