<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">sed hi procul a mari recesserunt, quin etiam Appennino <span class="br"></span><span class="lineNumber">3</span><span class="br"></span> saluberrimo montium subiacent. Atque adeo ut omnem pro me metum ponas, accipe temperiem caeli regionis situm villae amoenitatem, quae et tibi auditu et mihi relatu iucunda erunt.</p>
<p><span class="br"></span><span class="lineNumber">4</span><span class="br"></span>Caelum est hieme frigidum et gelidum; myrtos oleas quaeque alia adsiduo tepore <a class="footnoteLink" href="#note_LCL055_338_1" id="target_note_LCL055_338_1"><sup>1</sup></a> laetantur, aspernatur ac respuit; laurum tamen patitur atque etiam nitidissimam profert, interdum sed non saepius quam <span class="br"></span><span class="lineNumber">5</span><span class="br"></span> sub urbe nostra necat. Aestatis mira clementia: semper aer spiritu aliquo movetur, frequentius <span class="br"></span><span class="lineNumber">6</span><span class="br"></span> tamen auras quam ventos habet. Hinc senes multi: videas avos proavosque iam iuvenum, audias fabulas veteres sermonesque maiorum, cumque veneris illo <span class="br"></span><span class="lineNumber">7</span><span class="br"></span> putes alio te saeculo natum. Regionis forma pulcherrima. Imaginare amphitheatrum aliquod immensum, et quale sola rerum natura possit effingere. Lata et diffusa planities montibus cingitur, montes summa sui parte procera nemora et antiqua habent. <span class="br"></span><span class="lineNumber">8</span><span class="br"></span> Frequens ibi et varia venatio. Inde caeduae silvae cum ipso monte descendunt. Has inter pingues terrenique colles (neque enim facile usquam saxum etiam si quaeratur occurrit) planissimis campis



</p></section><notes><section class="footnotes"><ul><li class="note" id="note_LCL055_338_1"><a class="footnoteCrossrefLink" href="#target_note_LCL055_338_1" title="Click to highlight in text"><sup class="lineRef">1</sup>tepore <span class="italic">M (sicut et Catanaeus)</span>: tempore <span class="italic">βγ.</span></a></li><script type="text/javascript">document.getElementById('note_LCL055_338_1').style.display = "none";</script></ul></section></notes></section>