<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span> tempore, ne verbo quidem labitur. Ad tantam <span class="italic">ἕξιν</span> studio et exercitatione pervenit; nam diebus et noctibus nihil aliud agit nihil audit nihil loquitur. <span class="br"></span><span class="lineNumber">5</span><span class="br"></span> Annum sexagensimum excessit et adhuc scholasticus tantum est: quo genere hominum nihil aut sincerius aut simplicius aut melius. Nos enim, qui in foro verisque litibus terimur, multum malitiae quamvis <span class="br"></span><span class="lineNumber">6</span><span class="br"></span> nolimus addiscimus: schola et auditorium et ficta causa res inermis innoxia est, nec minus felix, senibus praesertim. Nam quid in senectute felicius, quam <span class="br"></span><span class="lineNumber">7</span><span class="br"></span> quod dulcissimum est in iuventa? Quare ego Isaeum non disertissimum tantum, verum etiam beatissimum iudico. Quem tu nisi cognoscere concupiscis, saxeus <span class="br"></span><span class="lineNumber">8</span><span class="br"></span> ferreusque es. Proinde si non ob alia nosque ipsos, at certe ut hunc audias veni. Numquamne legisti, Gaditanum quendam Titi Livi nomine gloriaque commotum ad visendum eum ab ultimo terrarum orbe venisse, statimque ut viderat abisse? <span class="italic">’Аφιλόκαλον</span> inlitteratum iners ac paene etiam turpe est, non putare tanti cognitionem qua nulla est iucundior, nulla pulchrior, nulla denique humanior. Dices: <span class="br"></span><span class="lineNumber">9</span><span class="br"></span> “Habeo hic quos legam non minus disertos.” Etiam; sed legendi semper occasio est, audiendi non semper. Praeterea multo magis, ut vulgo dicitur,


</p></section><notes></notes></section>