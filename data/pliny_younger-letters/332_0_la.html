<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
factam Publicio Certo, si non absolvitur; nominatus est ab amicis Arriae et Fanniae, nominatus ab amicis suis. Nec debemus solliciti esse; idem enim nos, qui bene sentimus de homine, et iudicaturi sumus. Si innocens est, sicut et spero et malo et, donec aliquid probetur, credo, poteritis absolvere.” <span class="br"></span><span class="lineNumber">18</span><span class="br"></span> Haec illi quo quisque ordine citabantur. Venitur ad me. Consurgo, utor initio quod in libro est, respondeo singulis. Mirum qua intentione, quibus clamoribus omnia exceperint, qui modo reclamabant: tanta conversio vel negotii dignitatem vel proventum orationis vel actoris constantiam subsecuta est. <span class="br"></span><span class="lineNumber">19</span><span class="br"></span> Finio. Incipit respondere Veiento; nemo patitur; obturbatur obstrepitur, adeo quidem ut diceret: “Rogo, patres conscripti, ne me cogatis implorare auxilium tribunorum.” Et statim Murena tribunus: “Permitto tibi, vir clarissime Veiento, dicere.” <span class="br"></span><span class="lineNumber">20</span><span class="br"></span> Tunc quoque reclamatur. Inter moras consul citatis nominibus et peracta discessione mittit senatum, ac paene adhuc stantem temptantemque dicere Veientonem reliquit. Multum ille de hac (ita vocabat) contumelia questus est Homerico versu: Ὦ γέρον, <span class="br"></span><span class="lineNumber">21</span><span class="br"></span>ἦ μάλα δή σε νέοι τείρουσι μαχηταί. Non fere quisquam in senatu fuit, qui non me complecteretur




</p></section><notes></notes></section>