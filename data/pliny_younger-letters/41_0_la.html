<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
eram”; illud enim nec di sinant, ut “infirmior”. Ipse ad villam partim studiis partim desidia fruor, quorum utrumque ex otio nascitur. Vale.</p>
<h3>III</h3>
<span class="label"><span class="sc">C. Plinius Nepoti Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Magna</span> Isaeum fama praecesserat, maior inventus est. Summa est facultas copia ubertas; dicit semper ex tempore, sed tamquam diu scripserit. Sermo Graecus, immo Atticus; praefationes tersae graciles <span class="br"></span><span class="lineNumber">2</span><span class="br"></span> dulces, graves interdum et erectae. Poscit controversias plures; electionem auditoribus permittit, saepe etiam partes; surgit amicitur incipit; statim omnia ac paene pariter ad manum, sensus reconditi occursant, verba—sed qualia!—quaesita et exculta. <span class="br"></span><span class="lineNumber">3</span><span class="br"></span> Multa lectio in subitis, multa scriptio elucet. Prohoemiatur apte, narrat aperte, pugnat acriter, colligit fortiter, ornat excelse. Postremo docet delectat adficit; quid maxime, dubites. Crebra <span class="italic">ἐνθυμήματα</span> crebri syllogismi, circumscripti et effecti, quod stilo quoque adsequi magnum est. Incredibilis memoria: repetit altius quae dixit ex


</p></section><notes></notes></section>