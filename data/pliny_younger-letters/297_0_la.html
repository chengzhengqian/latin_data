<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p>in praeteritum (serum enim), verum ut in futurum si <span class="br"></span><span class="lineNumber">2</span><span class="br"></span> quid simile incident erudiar. Dices: “Cur quaeris quod nosse debebas?”<a class="footnoteLink" href="#note_LCL059_34_1" id="target_note_LCL059_34_1"><sup>1</sup></a> Priorum temporum servitus ut aliarum optimarum artium, sic etiam iuris senatorii oblivionem quandam et ignorantiam induxit. <span class="br"></span><span class="lineNumber">3</span><span class="br"></span> Quotus enim quisque tam patiens, ut velit discere, quod in usu non sit habiturus? Adde quod difficile est tenere quae acceperis nisi exerceas. Itaque reducta libertas rudes nos et imperitos deprehendit; cuius dulcedine accensi, cogimur quaedam facere <span class="br"></span><span class="lineNumber">4</span><span class="br"></span> ante quam nosse. Erat autem antiquitus institutum, ut a maioribus natu non auribus modo verum etiam oculis disceremus, quae facienda mox ipsi ac per vices quasdam tradenda minoribus haberemus. <span class="br"></span><span class="lineNumber">5</span><span class="br"></span> Inde adulescentuli statim castrensibus stipendiis imbuebantur ut imperare parendo, duces agere dum sequuntur adsuescerent; inde honores petituri adsistebant curiae foribus, et consilii publici spectatores <span class="br"></span><span class="lineNumber">6</span><span class="br"></span> ante quam consortes erant. Suus cuique parens pro magistro, aut cui parens non erat maximus quisque et vetustissimus pro parente. Quae potestas referentibus, quod censentibus ius, quae vis magistratibus, quae ceteris libertas, ubi cedendum ubi resistendum, quod silentii tempus, quis dicendi modus, quae distinctio pugnantium sententiarum, quae exsecutio</p>
</section><notes><section class="footnotes"><ul><li class="note" id="note_LCL059_34_1"><a class="footnoteCrossrefLink" href="#target_note_LCL059_34_1" title="Click to highlight in text"><sup class="lineRef">1</sup>debebas <span class="italic">Gronovius:</span> debeas <span class="italic">MaI.</span></a></li><script type="text/javascript">document.getElementById('note_LCL059_34_1').style.display = "none";</script></ul></section></notes></section>