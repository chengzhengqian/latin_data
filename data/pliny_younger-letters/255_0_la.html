<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">sed ex nongentis, quanti a publicanis partem 2 vicensimam emisti. Invicem ego et rogo et exigo, ut non solum quid te verum etiam quid me deceat adspicias, patiarisque me in hoc uno tibi eodem animo repugnare, quo in omnibus obsequi soleo. Vale.</p>
<h3>XV</h3>
<span class="label"><span class="sc">C. Plinius Saturnino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Requiris</span> quid agam. Quae nosti: distringor officio, amicis deservio, studeo interdum, quod non interdum sed solum semperque facere, non audeo <span class="br"></span><span class="lineNumber">2</span><span class="br"></span> dicere rectius, certe beatius erat. Te omnia alia quam quae velis agere moleste ferrem, nisi ea quae agis essent honestissima. Nam et rei publicae suae negotia curare et disceptare inter amicos laude dignissimum <span class="br"></span><span class="lineNumber">3</span><span class="br"></span> est. Prisci nostri contubernium iucundum tibi futurum sciebam. Noveram simplicitatem eius, noveram comitatem; eundem esse (quod minus noram) gratissimum experior, cum tam iucunde officiorum nostrorum meminisse eum scribas. Vale.</p>
<h3>XVI</h3>
<span class="label"><span class="sc">C. Plinius Fabato Prosocero Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Calestrium</span> Tironem familiarissime diligo et privatis mihi et publicis necessitudinibus implicitum.


</p></section><notes></notes></section>