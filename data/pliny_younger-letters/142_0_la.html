<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
ut aliquos Basso praeferre deberes: tum ego te primus hortarer moneremque, circumferres oculos ac <span class="br"></span><span class="lineNumber">9</span><span class="br"></span> diu pensitares, quem potissimum eligeres. Nunc vero—sed nihil volo de amico meo adrogantius dicere; hoc solum dico, dignum esse iuvenem quem more maiorum in filii locum adsumas. Debent autem sapientes viri, ut tu, tales quasi liberos a re publica accipere, quales a natura solemus optare. <span class="br"></span><span class="lineNumber">10</span><span class="br"></span> Decorus erit tibi consuli quaestor patre praetorio, propinquis consularibus, quibus iudicio ipsorum, quamquam adulescentulus adhuc, iam tamen invicem <span class="br"></span><span class="lineNumber">11</span><span class="br"></span> ornamento est. Proinde indulge precibus meis, obsequere consilio, et ante omnia si festinare videro ignosce, primum quia votis suis amor plerumque praecurrit; deinde<a class="footnoteLink" href="#note_LCL055_288_1" id="target_note_LCL055_288_1"><sup>1</sup></a> quod in ea civitate, in qua omnia quasi ab occupantibus aguntur, quae legitimum tempus exspectant, non matura sed sera sunt; in summa quod rerum, quas adsequi cupias, praesumptio <span class="br"></span><span class="lineNumber">12</span><span class="br"></span> ipsa iucunda est. Revereatur iam te Bassus ut consulem, tu dilige illum ut quaestorem, nos denique utriusque vestrum amantissimi laetitia duplici <span class="br"></span><span class="lineNumber">13</span><span class="br"></span> perfruamur. Etenim cum sic te, sic Bassum diligamus, ut et illum cuiuscumque et tuum quemcumque quaestorem in petendis honoribus omni ope labore gratia simus iuvaturi, perquam iucundum nobis erit, si in eundem iuvenem studium nostrum et amicitiae meae et consulatus tui ratio contulerit, si denique



</p></section><notes><section class="footnotes"><ul><li class="note" id="note_LCL055_288_1"><a class="footnoteCrossrefLink" href="#target_note_LCL055_288_1" title="Click to highlight in text"><sup class="lineRef">1</sup>quia … deinde <span class="italic">β</span>, <span class="italic">om</span>. <span class="italic">αγ</span>.</a></li><script type="text/javascript">document.getElementById('note_LCL055_288_1').style.display = "none";</script></ul></section></notes></section>