<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XXXV</h3>
<span class="label"><span class="sc">C. Plinius †Atrio†<a class="footnoteLink" href="#note_LCL059_152_1" id="target_note_LCL059_152_1"><sup>1</sup></a> Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Librum,</span> quem misisti, recepi et gratias ago. Sum tamen hoc tempore occupatissimus. Ideo nondum eum legi, cum alioqui valdissime cupiam. Sed eam reverentiam cum litteris ipsis tum scriptis tuis debeo, ut sumere illa nisi vacuo animo inreligiosum <span class="br"></span><span class="lineNumber">2</span><span class="br"></span> putem. Diligentiam tuam in retractandis operibus valde probo. Est tamen aliquis modus, primum quod nimia cura deterit magis quam emendat, deinde quod nos a recentioribus revocat simulque nec absolvit priora et incohare posteriora non patitur. Vale.</p>
<h3>XXXVI</h3>
<span class="label"><span class="sc">C. Plinius Fusco Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Quaeris,</span> quemadmodum in Tuscis diem aestate disponam. Evigilo cum libuit, plerumque circa horam primam, saepe ante, tardius raro. Clausae fenestrae manent; mire enim silentio et tenebris ab iis quae avocant abductus et liber et mihi relictus, non oculos animo sed animum oculis sequor, qui eadem <span class="br"></span><span class="lineNumber">2</span><span class="br"></span> quae mens vident, quotiens non vident alia. Cogito si quid in manibus, cogito ad verbum scribenti

</p></section><notes><section class="footnotes"><ul><li class="note" id="note_LCL059_152_1"><a class="footnoteCrossrefLink" href="#target_note_LCL059_152_1" title="Click to highlight in text"><sup class="lineRef">1</sup>Atrio <span class="italic">aut</span> Appio γ: Oppio <span class="italic">a: “fortasse</span> Attio ”<span class="italic">Keil.</span></a></li><script type="text/javascript">document.getElementById('note_LCL059_152_1').style.display = "none";</script></ul></section></notes></section>