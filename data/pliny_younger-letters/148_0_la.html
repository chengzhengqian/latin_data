<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
spatiosum etiam et cum magna tua laude diffusum, in quo tu ingenii simul dolorisque velis latissime vectus es; et horum utrumque invicem adiumento <span class="br"></span><span class="lineNumber">3</span><span class="br"></span> fuit. Nam dolori sublimitatem et magnificentiam ingenium, ingenio vim et amaritudinem dolor addidit. Vale.</p>
<h3>XXI</h3>
<span class="label"><span class="sc">C. Plinius Velio Ceriali Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Tristem</span> et acerbum casum Helvidiarum sororum! Utraque a partu, utraque filiam enixa decessit. <span class="br"></span><span class="lineNumber">2</span><span class="br"></span> Adficior dolore, nec tamen supra modum doleo: ita mihi luctuosum videtur, quod puellas honestissimas in flore primo fecunditas abstulit. Angor infantium sorte, quae sunt parentibus statim et dum nascuntur orbatae, angor optimorum maritorum, angor etiam <span class="br"></span><span class="lineNumber">3</span><span class="br"></span> meo nomine. Nam patrem illarum defunctum quoque perseverantissime diligo, ut actione mea librisque testatum est; cui nunc unus ex tribus liberis superest, domumque pluribus adminiculis paulo ante fundatam <span class="br"></span><span class="lineNumber">4</span><span class="br"></span> desolatus fulcit ac sustinet. Magno tamen fomento dolor meus adquiescet, si hunc saltem fortem et incolumem, paremque illi patri illi avo fortuna servaverit. Cuius ego pro salute pro moribus, hoc <span class="br"></span><span class="lineNumber">5</span><span class="br"></span> sum magis anxius quod unicus factus est. Nosti in amore mollitiam animi mei, nosti metus; quo minus te mirari oportebit, quod plurimum timeam, de quo plurimum spero. Vale.</p>
</section><notes></notes></section>