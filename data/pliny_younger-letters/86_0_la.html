<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span> “Studiosi tres,” in sex volumina propter amplitudinem divisi, quibus oratorem ab incunabulis instituit et perficit. “Dubii sermonis octo”: scripsit sub Nerone novissimis annis, cum omne studiorum genus paulo liberius et erectius periculosum servitus fecisset. <span class="br"></span><span class="lineNumber">6</span><span class="br"></span>“A fine Aufidi Bassi triginta unus.” “Naturae historiarum triginta septem,” opus diffusum eruditum, nec minus varium quam ipsa natura.</p>
<p><span class="br"></span><span class="lineNumber">7</span><span class="br"></span>Miraris quod tot volumina multaque in his tam scrupulosa homo occupatus absolverit? Magis miraberis si scieris illum aliquamdiu causas actitasse, decessisse anno sexto et quinquagensimo, medium tempus distentum impeditumque qua officiis maximis <span class="br"></span><span class="lineNumber">8</span><span class="br"></span> qua amicitia principum egisse. Sed erat acre ingenium, incredibile studium, summa vigilantia. Lucubrare Vulcanalibus incipiebat non auspicandi causa sed studendi statim a nocte multa, hieme vero ab hora septima vel cum tardissime octava, saepe sexta. Erat sane somni paratissimi, non numquam etiam inter ipsa studia instantis et deserentis. <span class="br"></span><span class="lineNumber">9</span><span class="br"></span> Ante lucem ibat ad Vespasianum imperatorem (nam ille quoque noctibus utebatur), inde ad delegatum sibi officium. Reversus domum quod reliquum temporis







</p></section><notes></notes></section>