<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
magna et inusitata noscendi, omnes undique exciverat. <span class="br"></span><span class="lineNumber">11</span><span class="br"></span> Imaginare quae sollicitudo nobis, qui metus, quibus super tanta re in illo coetu praesente Caesare dicendum erat. Equidem in senatu non semel egi, quin immo nusquam audiri benignius soleo: tunc me tamen ut nova omnia novo metu permovebant. <span class="br"></span><span class="lineNumber">12</span><span class="br"></span> Obversabatur praeter illa quae supra dixi causae difficultas: stabat modo consularis, modo septemvir <span class="br"></span><span class="lineNumber">13</span><span class="br"></span> epulonum, iam neutrum. Erat ergo perquam onerosum accusare damnatum, quem ut premebat atrocitas criminis, ita quasi peractae damnationis <span class="br"></span><span class="lineNumber">14</span><span class="br"></span> miseratio tuebatur. Utcumque tamen animum cogitationemque collegi, coepi dicere non minore audientium adsensu quam sollicitudine mea. Dixi horis paene quinque; nam duodecim clepsydris, quas spatiosissimas acceperam, sunt additae quattuor. Adeo illa ipsa, quae dura et adversa dicturo videbantur, <span class="br"></span><span class="lineNumber">15</span><span class="br"></span> secunda dicenti fuerunt. Caesar quidem tantum mihi studium, tantam etiam curam (nimium est enim dicere sollicitudinem) praestitit, ut libertum meum post me stantem saepius admoneret voci laterique consulerem, cum me vehementius putaret intendi, quam gracilitas mea perpeti posset. ReÂ­spondit



</p></section><notes></notes></section>