<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
sententiam consules, quamquam maximae parti <span class="br"></span><span class="lineNumber">22</span><span class="br"></span> senatus mire probabatur, non sunt persecuti. Paulinus tamen et iustitiae famam et constantiae tulit. Misso senatu Bassus magna hominum frequentia, magno clamore, magno gaudio exceptus est. Fecerat eum favorabilem renovata discriminum vetus fama, notumque periculis nomen, et in procero corpore <span class="br"></span><span class="lineNumber">23</span><span class="br"></span> maesta et squalida senectus. Habebis hanc interim epistulam ut <span class="italic">πρόδρoμoν</span>. exspectabis orationem plenam onustamque. Exspectabis diu; neque enim leviter et cursim, ut de re tanta retractanda est. Vale.</p>
<h3>X</h3>
<span class="label"><span class="sc">C. Plinius Statio Sabino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Scribis</span> mihi Sabinam, quae nos reliquit heredes, Modestum servum suum nusquam liberum esse iussisse, eidem tamen sic adscripsisse legatum: <span class="br"></span><span class="lineNumber">2</span><span class="br"></span> “Modesto quem liberum esse iussi.” Quaeris quid sentiam. Contuli cum peritis iuris. Convenit inter omnes nec libertatem deberi quia non sit data, nec legatum quia servo suo dederit. Sed mihi manifestus error videtur, ideoque puto nobis quasi scripserit Sabina faciendum, quod ipsa scripsisse se credidit.


</p></section><notes></notes></section>