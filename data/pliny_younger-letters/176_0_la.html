<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> voluntatem ratum et firmum est. Mihi autem defuncti voluntas (vereor quam in partem iuris consulti quod sum dicturus accipiant) antiquior iure est, utique in eo quod ad communem patriam voluit pervenire. <span class="br"></span><span class="lineNumber">3</span><span class="br"></span> An cui de meo sestertium sedecies contuli, huic quadringentorum milium paulo amplius tertiam partem ex adventicio denegem? Scio te quoque a iudicio meo non abhorrere, cum eandem rem publicam <span class="br"></span><span class="lineNumber">4</span><span class="br"></span> ut civis optimus diligas. Velim ergo, cum proxime decuriones contrahentur, quid sit iuris indices, parce tamen et modeste; deinde subiungas nos quadringenta milia offerre, sicut praeceperit Saturninus. Illius hoc munus, illius liberalitas; nostrum tantum <span class="br"></span><span class="lineNumber">5</span><span class="br"></span> obsequium vocetur. Haec ego scribere publice supersedi, primum quod memineram pro necessitudine amicitiae nostrae, pro facultate prudentiae tuae et debere te et posse perinde meis ac tuis partibus fungi; deinde quia verebar ne modum, quem tibi in sermone custodire facile est, tenuisse in epistula non viderer. <span class="br"></span><span class="lineNumber">6</span><span class="br"></span> Nam sermonem vultus gestus vox ipsa moderatur, epistula omnibus commendationibus destituta malignitati interpretantium exponitur. Vale.</p>
<h3>VIII</h3>
<span class="label"><span class="sc">C. Plinius Titinio Capitoni Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Suades</span> ut historiam scribam, et suades non solus: multi hoc me saepe monuerunt et ego volo, non quia


</p></section><notes></notes></section>