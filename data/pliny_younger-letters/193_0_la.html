<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
multum commendationis et detrahit et adfert memoria vox gestus tempus ipsum, postremo vel amor vel odium rei; liber offensis, liber gratia, liber <span class="br"></span><span class="lineNumber">4</span><span class="br"></span> et secundis casibus et adversis caret. Respondit mihi Fonteius Magnus, unus ex Bithynis, plurimis verbis paucissimis rebus. Est plerisque Graecorum, ut illi, pro copia volubilitas: tam longas tamque frigidas perihodos uno spiritu quasi torrente contorquent. <span class="br"></span><span class="lineNumber">5</span><span class="br"></span> Itaque Iulius Candidus non invenuste solet dicere, aliud esse eloquentiam aliud loquentiam. Nam eloquentia vix uni aut alteri, immo (si M. Antonio credimus) nemini, haec vero, quam Candidus loquentiam adpellat, multis atque etiam impudentissimo <span class="br"></span><span class="lineNumber">6</span><span class="br"></span> cuique maxime contigit. Postero die dixit pro Vareno Homullus callide acriter culte, contra Nigrinus presse graviter ornate. Censuit Acilius Rufus consul designatus inquisitionem Bithynis dandam, postulationem <span class="br"></span><span class="lineNumber">7</span><span class="br"></span> Vareni silentio praeterît. Haec forma negandi fuit. Cornelius Priscus consularis et accusatoribus quae petebant et reo tribuit, vicitque numero. Impetravimus rem nec lege comprehensam nec satis usitatam, iustam tamen. Quare iustam, non sum epistula exsecuturus, ut desideres actionem. Nam si verum est Homericum illud:</p>
<blockquote><p><span class="line">τὴν γὰρ ἀoιδὴν µᾶλλoν ἐπιĸλείoυσ’ ἄνθρωπoι,</span><span class="linebreak"></span>
<span class="line">ἥ τις ἀĸoυóντεσσι νεωτάτη ἀµɸιπέληται,</span><span class="linebreak"></span></p></blockquote>
<p class="noindent">providendum est mihi, ne gratiam novitatis et florem,



</p></section><notes></notes></section>