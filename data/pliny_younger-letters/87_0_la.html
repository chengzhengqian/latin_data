<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span> studiis reddebat. Post cibum saepe (quem interdiu levem et facilem veterum more sumebat) aestate si quid otii iacebat in sole, liber legebatur, adnotabat excerpebatque. Nihil enim legit quod non excerperet; dicere etiam solebat nullum esse librum tam <span class="br"></span><span class="lineNumber">11</span><span class="br"></span> malum ut non aliqua parte prodesset. Post solem plerumque frigida lavabatur, deinde gustabat dormiebatque minimum; mox quasi alio die studebat in cenae tempus. Super hanc liber legebatur adnotabatur, <span class="br"></span><span class="lineNumber">12</span><span class="br"></span> et quidem cursim. Memini quendam ex amicis, cum lector quaedam perperam pronuntiasset, revocasse et repeti coegisse; huic avunculum meum dixisse: “Intellexeras nempe?” Cum ille adnuisset, “Cur ergo revocabas? decem amplius <span class="br"></span><span class="lineNumber">13</span><span class="br"></span> versus hac tua interpellatione perdidimus.” Tanta erat parsimonia temporis. Surgebat aestate a cena luce, hieme intra primam noctis et tamquam aliqua lege cogente.</p>
<p><span class="br"></span><span class="lineNumber">14</span><span class="br"></span>Haec inter medios labores urbisque fremitum. In secessu solum balinei tempus studiis eximebatur (cum dico balinei, de interioribus loquor; nam dum destringitur tergiturque, audiebat aliquid aut dictabat). <span class="br"></span><span class="lineNumber">15</span><span class="br"></span> In itinere quasi solutus ceteris curis, huic uni vacabat: ad latus notarius cum libro et pugillaribus, cuius manus hieme manicis muniebantur, ut ne caeli quidem asperitas ullum studii tempus eriperet; qua <span class="br"></span><span class="lineNumber">16</span><span class="br"></span> ex causa Romae quoque sella vehebatur. Repeto </p></section><notes></notes></section>