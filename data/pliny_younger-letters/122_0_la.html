<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span> tum vel praecipue stilo adsequeris. Nam et loquenti tibi illa Homerici senis mella profluere et, quae scribis, complere apes floribus et innectere videntur. Ita certe sum adfectus ipse, cum Graeca epigrammata <span class="br"></span><span class="lineNumber">4</span><span class="br"></span> tua, cum mimiambos proxime legerem. Quantum ibi humanitatis venustatis, quam dulcia illa quam amantia<a class="footnoteLink" href="#note_LCL055_248_1" id="target_note_LCL055_248_1"><sup>1</sup></a> quam arguta quam recta! Callimachum me vel Heroden, vel si quid his melius, tenere credebam; quorum tamen neuter utrumque aut absolvit <span class="br"></span><span class="lineNumber">5</span><span class="br"></span> aut attigit. Hominemne Romanum tam Graece loqui? Non medius fidius ipsas Athenas tam Atticas dixerim. Quid multa? invideo Graecis quod illorum lingua scribere maluisti. Neque enim coniectura eget, quid sermone patrio exprimere possis, cum hoc insiticio et inducto tam praeclara opera perfeceris. Vale.</p>
<h3>IV</h3>
<span class="label"><span class="sc">C. Plinius Sosio Senecioni Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Varisidium</span> Nepotem valdissime diligo, virum industrium rectum disertum, quod apud me vel potentissimum est. Idem C. Calvisium, contubernalem meum amicum tuum, arta propinquitate complectitur; <span class="br"></span><span class="lineNumber">2</span><span class="br"></span> est enim filius sororis. Hunc rogo semestri tribunatu splendidiorem et sibi et avunculo suo facias. Obligabis Calvisium nostrum, obligabis ipsum, non minus



</p></section><notes><section class="footnotes"><ul><li class="note" id="note_LCL055_248_1"><a class="footnoteCrossrefLink" href="#target_note_LCL055_248_1" title="Click to highlight in text"><sup class="lineRef">1</sup>amantia <span class="italic">αγ</span>: antiqua <span class="italic">β</span>.</a></li><script type="text/javascript">document.getElementById('note_LCL055_248_1').style.display = "none";</script></ul></section></notes></section>