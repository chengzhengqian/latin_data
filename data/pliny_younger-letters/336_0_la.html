<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span> perpessus es! Demus igitur alienis oblectationibus veniam, ut nostris impetremus. Vale.</p>
<h3>XVIII</h3>
<span class="label"><span class="sc">C. Plinius Sabino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Qua</span> intentione, quo studio, qua denique memoria legeris libellos meos, epistula tua ostendit. Ipse igitur exhibes negotium tibi qui elicis et invitas, ut <span class="br"></span><span class="lineNumber">2</span><span class="br"></span> quam plurima communicare tecum velim. Faciam, per partes tamen et quasi digesta, ne istam ipsam memoriam, cui gratias ago, adsiduitate et copia turbem oneratamque et quasi oppressam cogam pluribus singula posterioribus priora dimittere. Vale.</p>
<h3>XIX</h3>
<span class="label"><span class="sc">C. Plinius Rusoni Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Significas</span> legisse te in quadam epistula mea iussisse Verginium Rufum inscribi sepulcro suo:</p>
<blockquote><p>
<span class="line">Hic situs est Rufus, pulso qui Vindice quondam</span><span class="linebreak"></span>
<span class="line">imperium adseruit non sibi sed patriae.</span><span class="linebreak"></span>
</p></blockquote>
<p class="noindent">Reprehendis quod iusserit, addis etiam melius rectiusque Frontinum, quod vetuerit omnino monumentum sibi fieri, meque ad extremum quid de utroque


</p></section><notes></notes></section>