<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
singularis exempli vel aliquem amicorum, ut me <span class="br"></span><span class="lineNumber">6</span><span class="br"></span> proxime. Quam pulchrum illud, quam dulce secretum! quantum ibi antiquitatis! quae facta, quos viros audias! quibus praeceptis imbuare! quamvis ille hoc temperamentum modestiae suae indixerit, ne <span class="br"></span><span class="lineNumber">7</span><span class="br"></span> praecipere videatur. Peractis septem milibus passuum iterum ambulat mille, iterum residit vel se cubiculo ac stilo reddit. Scribit enim et quidem utraque lingua lyrica doctissima;<a class="footnoteLink" href="#note_LCL055_160_1" id="target_note_LCL055_160_1"><sup>1</sup></a> mira illis dulcedo. mira suavitas, mira hilaritas, cuius gratiam cumulat <span class="br"></span><span class="lineNumber">8</span><span class="br"></span> sanctitas scribentis. Ubi hora balinei nuntiata est (est autem hieme nona, aestate octava), in sole, si caret vento, ambulat nudus. Deinde movetur pila vehementer et diu; nam hoc quoque exercitationis genere pugnat cum senectute. Lotus accubat et paulisper cibum differt; interim audit legentem remissius aliquid et dulcius. Per hoc omne tempus liberum est amicis vel eadem facere vel alia si malint. <span class="br"></span><span class="lineNumber">9</span><span class="br"></span> Adponitur cena non minus nitida quam frugi, in argento puro et antiquo; sunt in usu et Corinthia, quibus delectatur nec adficitur. Frequenter comoedis cena distinguitur, ut voluptates quoque studiis condiantur. Sumit aliquid de nocte et aestate; nemini hoc longum est; tanta comitate convivium <span class="br"></span><span class="lineNumber">10</span><span class="br"></span> trahitur. Inde illi post septimum et septuagensimum annum aurium oculorum vigor integer, inde agile



</p></section><notes><section class="footnotes"><ul><li class="note" id="note_LCL055_160_1"><a class="footnoteCrossrefLink" href="#target_note_LCL055_160_1" title="Click to highlight in text"><sup class="lineRef">1</sup>doctissima IIɣ: -ime α.</a></li><script type="text/javascript">document.getElementById('note_LCL055_160_1').style.display = "none";</script></ul></section></notes></section>