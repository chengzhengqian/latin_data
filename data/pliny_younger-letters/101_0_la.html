<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> simul audisse credebam. Praeterea veritus sum ne vos festis diebus confunderem, si in memoriam gravissimi luctus reduxissem. Nunc quoque paulisper haesitavi, id solum, quod recitavi, mitterem exigentibus vobis, an adicerem quae in aliud volumen <span class="br"></span><span class="lineNumber">3</span><span class="br"></span> cogito reservare. Neque enim adfectibus meis uno libello carissimam mihi et sanctissimam memoriam prosequi satis est, cuius famae latius consuletur, si <span class="br"></span><span class="lineNumber">4</span><span class="br"></span> dispensata et digesta fuerit. Verum haesitanti mihi, omnia quae iam composui vobis exhiberem, an adhuc aliqua differrem, simplicius et amicius visum est omnia, praecipue cum adfirmetis intra vos futura, <span class="br"></span><span class="lineNumber">5</span><span class="br"></span> donec placeat emittere. Quod superest, rogo ut pari simplicitate, si qua existimabitis addenda commutanda <span class="br"></span><span class="lineNumber">6</span><span class="br"></span> omittenda, indicetis mihi. Difficile est huc usque intendere animum in dolore; difficile, sed tamen, ut scalptorem, ut pictorem, qui filii vestri imaginem faceret, admoneretis, quid exprimere quid emendare deberet, ita me quoque formate regite, qui non fragilem et caducam, sed immortalem, ut vos putatis, effigiem conor efficere: quae hoc diuturnior erit, quo verior melior absolutior fuerit. Valete.</p>
</section><notes></notes></section>