<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
auditu gravioribus non absolutionem modo verum <span class="br"></span><span class="lineNumber">6</span><span class="br"></span> etiam laudem merebatur; hoc illum onerabat quod homo simplex et incautus quaedam a provincialibus ut amicus acceperat (nam fuerat in eadem provincia quaestor). Haec accusatores furta ac rapinas, ipse munera vocabat. Sed lex munera quoque accipi <span class="br"></span><span class="lineNumber">7</span><span class="br"></span> vetat. Hic ego quid agerem, quod iter defensionis ingrederer? Negarem? Verebar ne plane furtum videretur, quod confiteri timerem. Praeterea rem manifestam infitiari augentis erat crimen non diluentis, praesertim cum reus ipse nihil integrum advocatis reliquisset. Multis enim atque etiam principi dixerat, sola se munuscula dumtaxat natali suo aut Saturnalibus <span class="br"></span><span class="lineNumber">8</span><span class="br"></span> accepisse et plerisque misisse. Veniam ergo peterem? Iugulassem reum, quem ita deliquisse concederem, ut servari nisi venia non posset. Tamquam recte factum tuerer? Non illi profuissem, sed <span class="br"></span><span class="lineNumber">9</span><span class="br"></span> ipse impudens exstitissem. In hac difficultate placuit medium quiddam tenere: videor tenuisse.</p>
<p>Actionem meam, ut proelia solet, nox diremit. Egeram horis tribus et dimidia, supererat sequihora. Nam cum e lege accusator sex horas, novem reus accepisset, ita diviserat tempora reus inter me et eum qui dicturus post erat, ut ego quinque horis ille



</p></section><notes></notes></section>