<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
oculum modo dextrum modo sinistrum circumlinebat (dextrum si a petitore, alterum si a possessore esset acturus), quod candidum splenium in hoc aut in illud supercilium transferebat, quod semper haruspices consulebat de actionis eventu, a nimia<a class="footnoteLink" href="#note_LCL055_398_1" id="target_note_LCL055_398_1"><sup>1</sup></a> superstitione sed tamen et a magno studiorum honore veniebat. <span class="br"></span><span class="lineNumber">3</span><span class="br"></span> Iam illa perquam iucunda una dicentibus, quod libera tempora petebat, quod audituros corrogabat. Quid enim iucundius quam sub alterius invidia quamdiu velis, et in alieno auditorio quasi deprehensum commode dicere?</p>
<p><span class="br"></span><span class="lineNumber">4</span><span class="br"></span>Sed utcumque se habent ista, bene fecit Regulus quod est mortuus: melius, si ante. Nunc enim sane poterat sine malo publico vivere, sub eo principe sub quo nocere non poterat. Ideo fas est non numquam <span class="br"></span><span class="lineNumber">5</span><span class="br"></span> eum quaerere. Nam, postquam obiit ille, increbruit passim et invaluit consuetudo binas vel singulas clepsydras, interdum etiam dimidias et dandi et petendi. Nam et qui dicunt, egisse malunt quam agere, et qui audiunt, finire quam iudicare. Tanta neglegentia tanta desidia, tanta denique inreverentia <span class="br"></span><span class="lineNumber">6</span><span class="br"></span> studiorum periculorumque est. An nos sapientiores maioribus nostris, nos legibus ipsis iustiores, quae tot horas tot dies tot comperendinationes largiuntur? Hebetes illi et supra modum tardi; nos apertius dicimus, celerius intellegimus, religiosius iudicamus,



</p></section><notes><section class="footnotes"><ul><li class="note" id="note_LCL055_398_1"><a class="footnoteCrossrefLink" href="#target_note_LCL055_398_1" title="Click to highlight in text"><sup class="lineRef">1</sup>a nimia <span class="italic">M corr</span>.: animi <span class="italic">MÎ³ Stout</span>.</a></li><script type="text/javascript">document.getElementById('note_LCL055_398_1').style.display = "none";</script></ul></section></notes></section>