<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p>hominis pulcherrimo et maximo et in summa severitate dulcissimo, vel honestate materiae. Scribit exitus inlustrium virorum, in his quorundam mihi <span class="br"></span><span class="lineNumber">5</span><span class="br"></span> carissimorum. Videor ergo fungi pio munere, quorumque exsequias celebrare non licuit, horum quasi funebribus laudationibus seris quidem sed tanto magis veris interesse. Vale.</p>
<h3>XIII</h3>
<span class="label"><span class="sc">C. Plinius Geniali Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Probo</span> quod libellos meos cum patre legisti. Pertinet ad profectum tuum a disertissimo viro discere, quid laudandum quid reprehendendum, simul ita institui, ut verum dicere adsuescas. Vides quem <span class="br"></span><span class="lineNumber">2</span><span class="br"></span> sequi, cuius debeas implere vestigia. O te beatum, cui contigit unum atque idem optimum et coniunctissimum exemplar, qui denique eum potissimum imitandum habes, cui natura esse te simillimum voluit! Vale.</p>
<h3>XIV</h3>
<span class="label"><span class="sc">C. Plinius Aristoni Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Cum</span> sis peritissimus et privati iuris et publici, cuius pars senatorium est, cupio ex te potissimum audire, erraverim in senatu proxime necne, non ut</p>
</section><notes></notes></section>