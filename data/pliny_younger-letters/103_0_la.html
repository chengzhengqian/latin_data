<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
virum aut sapientem aut proximum simillimumque <span class="br"></span><span class="lineNumber">6</span><span class="br"></span> sapienti intellegere sum visus. Nam ex omnibus, qui nunc se philosophos vocant, vix unum aut alterum invenies tanta sinceritate, tanta veritate. Mitto, qua patientia corporis hiemes iuxta et aestates ferat, ut nullis laboribus cedat, ut nihil in cibo in potu voluptatibus tribuat, ut oculos animumque contineat. <span class="br"></span><span class="lineNumber">7</span><span class="br"></span> Sunt haec magna, sed in alio; in hoc vero minima, si ceteris virtutibus comparentur, quibus meruit, ut a C. Musonio ex omnibus omnium ordinum adsectatoribus <span class="br"></span><span class="lineNumber">8</span><span class="br"></span> gener adsumeretur. Quae mihi recordanti est quidem iucundum, quod me cum apud alios tum apud te tantis laudibus cumulat; vereor tamen ne modum excedat, quem benignitas eius (illuc enim unde <span class="br"></span><span class="lineNumber">9</span><span class="br"></span> coepi revertor) solet non tenere. Nam in hoc uno interdum vir alioqui prudentissimus honesto quidem sed tamen errore versatur, quod pluris amicos suos quam sunt arbitratur. Vale.</p>
<h3>XII</h3>
<span class="label"><span class="sc">C. Plinius Catilio Severo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Veniam</span> ad cenam, sed iam nunc paciscor, sit expedita sit parca, Socraticis tantum sermonibus abundet, <span class="br"></span><span class="lineNumber">2</span><span class="br"></span> in his quoque teneat modum. Erunt officia antelucana, in quae incidere impune ne Catoni quidem licuit, quem tamen C. Caesar ita reprehendit ut <span class="br"></span><span class="lineNumber">3</span><span class="br"></span> laudet. Describit enim eos, quibus obvius fuerit,


</p></section><notes></notes></section>