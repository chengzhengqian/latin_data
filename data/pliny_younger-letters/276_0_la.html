<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
intumuit; numquam officiorum varietate continuam laudem humanitatis infregit, eademque firmitate animi laboribus suffecit, qua nunc otium patitur. <span class="br"></span><span class="lineNumber">4</span><span class="br"></span> Quod quidem paulisper cum magna sua laude intermisit et posuit, a Corellio nostro ex liberalitate imperatoris Nervae emendis dividendisque agris adiutor adsumptus. Etenim qua gloria dignum est, summo viro in tanta eligendi facultate praecipue placuisse! <span class="br"></span><span class="lineNumber">5</span><span class="br"></span> Idem quam reverenter, quam fideliter amicos colat, multorum supremis iudiciis, in his Anni Bassi gravissimi civis, credere potes, cuius memoriam tam grata praedicatione prorogat et extendit, ut librum de vita eius (nam studia quoque sicut alias bonas artes <span class="br"></span><span class="lineNumber">6</span><span class="br"></span> veneratur) ediderit. Pulchrum istud et raritate ipsa probandum, cum plerique hactenus defunctorum <span class="br"></span><span class="lineNumber">7</span><span class="br"></span> meminerint ut querantur. Hunc hominem adpetentissimum tui, mihi crede, complectere adprehende, immo et invita, ac sic ama tamquam gratiam referas. Neque enim obligandus sed remunerandus est in amoris officio, qui prior coepit. Vale.</p>
</section><notes></notes></section>