<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
gratia periculo crevit, tuo ingenio tuo testimonio ornaveris. <span class="br"></span><span class="lineNumber">4</span><span class="br"></span> Dederat me senatus cum Herennio Senecione advocatum provinciae Baeticae contra Baebium Massam, damnatoque Massa censuerat, ut bona eius publice custodirentur. Senecio, cum explorasset consules postulationibus vacaturos, convenit me et “Qua concordia” inquit” iniunctam nobis accusationem exsecuti sumus, hac adeamus consules petamusque, ne bona dissipari sinant, quorum esse in custodia <span class="br"></span><span class="lineNumber">5</span><span class="br"></span> debent.” Respondi: “Cum simus advocati a senatu dati, dispice num peractas putes partes nostras senatus cognitione finita.” Et ille: “Tu quem voles tibi terminum statues, cui nulla cum provincia necessitudo nisi ex beneficio tuo et hoc recenti; ipse <span class="br"></span><span class="lineNumber">6</span><span class="br"></span> et natus ibi et quaestor in ea fui.” Tum ego: “Si fixum tibi istud ac deliberatum, sequar te ut, si qua <span class="br"></span><span class="lineNumber">7</span><span class="br"></span> ex hoc invidia, non tantum tua.” Venimus ad consules; dicit Senecio quae res ferebat, aliqua subiungo. Vixdum conticueramus, et Massa questus Senecionem non advocati fidem sed inimici amaritudinem implesse, <span class="br"></span><span class="lineNumber">8</span><span class="br"></span> impietatis reum postulat. Horror omnium; ego autem “Vereor” inquam, “clarissimi consules,



</p></section><notes></notes></section>