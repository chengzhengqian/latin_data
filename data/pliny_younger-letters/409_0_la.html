<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
me, cum eadem narrasset, mittendum ad te putavi; quod paulo tardius feci, dum requiro gemmam, quam sibi habentem imaginem Pacori et quibus ornatus <span class="br"></span><span class="lineNumber">3</span><span class="br"></span> fuisset subtractam indicabat. Volui enim hanc quoque, si inveniri potuisset, simul mittere, sicut glebulam misi, quam se ex Parthico metallo attulisse dicebat. Signata est anulo meo, cuius est aposphragisma quadriga.</p>
<h3>LXXV</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Iulius,</span> domine, Largus ex Ponto nondum mihi visus ac ne auditus quidem (scilicet iudicio tuo credidit) dispensationem quandam mihi erga te <span class="br"></span><span class="lineNumber">2</span><span class="br"></span> pietatis suae ministeriumque mandavit. Rogavit enim testamento, ut hereditatem suam adirem cerneremque, ac deinde praeceptis<a class="footnoteLink" href="#note_LCL059_260_1" id="target_note_LCL059_260_1"><sup>1</sup></a> quinquaginta milibus nummum reliquum omne Heracleotarum et Tianorum civitatibus redderem, ita ut esset arbitrii mei utrum opera facienda, quae honori tuo consecrarentur, putarem an instituendos quinquennales agonas, qui Traiani adpellarentur. Quod in notitiam tuam perferendum existimavi ob hoc maxime, ut dispiceres quid eligere debeam.</p>
</section><notes><section class="footnotes"><ul><li class="note" id="note_LCL059_260_1"><a class="footnoteCrossrefLink" href="#target_note_LCL059_260_1" title="Click to highlight in text"><sup class="lineRef">1</sup>praeceptis <span class="italic">Thomas:</span> perceptis <span class="italic">Aa.</span></a></li><script type="text/javascript">document.getElementById('note_LCL059_260_1').style.display = "none";</script></ul></section></notes></section>