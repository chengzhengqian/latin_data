<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XIX</h3>
<span class="label"><span class="sc">C. Plinius Romatio Firmo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Municeps</span> tu meus et condiscipulus et ab ineunte aetate contubernalis, pater tuus et matri et avunculo meo, mihi etiam quantum aetatis diversitas passa est, familiaris: magnae et graves causae, cur <span class="br"></span><span class="lineNumber">2</span><span class="br"></span> suscipere augere dignitatem tuam debeam. Esse autem tibi centum milium censum, satis indicat quod apud nos decurio es. Igitur ut te non decurione solum verum etiam equite Romano perfruamur, offero tibi ad implendas equestres facultates trecenta <span class="br"></span><span class="lineNumber">3</span><span class="br"></span> milia nummum. Te memorem huius muneris amicitiae nostrae diuturnitas spondet: ego ne illud quidem admoneo, quod admonere deberem, nisi scirem sponte facturum, ut dignitate a me data quam <span class="br"></span><span class="lineNumber">4</span><span class="br"></span> modestissime ut a me data utare. Nam sollicitius custodiendus est honor, in quo etiam beneficium amici tuendum est. Vale.</p>
<h3>XX</h3>
<span class="label"><span class="sc">C. Plinius Cornelio Tacito Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Frequens</span> mihi disputatio est cum quodam docto homine et perito, cui nihil aeque in causis agendis ut <span class="br"></span><span class="lineNumber">2</span><span class="br"></span> brevitas placet. Quam ego custodiendam esse confiteor, si causa permittat: alioqui praevaricatio est transire dicenda, praevaricatio etiam cursim et


</p></section><notes></notes></section>