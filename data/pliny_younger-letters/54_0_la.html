<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span> Unde evenit ut, quod multi clamore permixto tuentur, nemo tacentibus ceteris dicere velit; patescit enim, cum separaris a turba, contemplatio rerum quae <span class="br"></span><span class="lineNumber">8</span><span class="br"></span> turba teguntur. Venerunt qui adesse erant iussi, Vitellius Honoratus et Flavius Marcianus; ex quibus Honoratus trecentis milibus exsilium equitis Romani septemque amicorum eius ultimam poenam, Marcianus unius equitis Romani septingentis milibus plura supplicia arguebatur emisse; erat enim fustibus caesus, damnatus in metallum, strangulatus in <span class="br"></span><span class="lineNumber">9</span><span class="br"></span> carcere. Sed Honoratum cognitioni senatus mors opportuna subtraxit, Marcianus inductus est absente Prisco. Itaque Tuccius<a class="footnoteLink" href="#note_LCL055_110_1" id="target_note_LCL055_110_1"><sup>1</sup></a> Cerialis consularis iure senatorio postulavit, ut Priscus certior fieret, sive quia miserabiliorem sive quia invidiosiorem fore arbitrabatur, si praesens fuisset, sive (quod maxime credo) quia aequissimum erat commune crimen ab utroque defendi, et si dilui non potuisset in utroque puniri.</p>
<p><span class="br"></span><span class="lineNumber">10</span><span class="br"></span>Dilata res est in proximum senatum, cuius ipse conspectus augustissimus fuit. Princeps praesidebat (erat enim consul), ad hoc Ianuarius mensis cum cetera tum praecipue senatorum frequentia celeberrimus; praeterea causae amplitudo auctaque dilatione exspectatio et fama, insitumque mortalibus studium



</p></section><notes><section class="footnotes"><ul><li class="note" id="note_LCL055_110_1"><a class="footnoteCrossrefLink" href="#target_note_LCL055_110_1" title="Click to highlight in text"><sup class="lineRef">1</sup>Tuccius <span class="italic">αβγ</span>: Tullius <span class="italic">poscunt fasti Potentienses.</span></a></li><script type="text/javascript">document.getElementById('note_LCL055_110_1').style.display = "none";</script></ul></section></notes></section>