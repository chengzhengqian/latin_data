<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">ad illam non impetu quodam, sed consilio trahebamur. <span class="br"></span><span class="lineNumber">10</span><span class="br"></span> Accedebat his causis, quod non ludos aut gladiatores sed annuos sumptus in alimenta ingenuorum pollicebamur. Oculorum porro et aurium voluptates adeo non egent commendatione, ut non tam <span class="br"></span><span class="lineNumber">11</span><span class="br"></span> incitari debeant oratione quam reprimi; ut vero aliquis libenter educationis taedium laboremque suscipiat, non praemiis modo verum etiam exquisitis <span class="br"></span><span class="lineNumber">12</span><span class="br"></span> adhortationibus impetrandum est. Nam si medici salubres sed voluptate carentes cibos blandioribus adloquiis prosequuntur, quanto magis decuit publice consulentem utilissimum munus, sed non perinde populare, comitate orationis inducere? praesertim cum enitendum haberemus, ut quod parentibus dabatur et orbis probaretur, honoremque paucorum <span class="br"></span><span class="lineNumber">13</span><span class="br"></span> ceteri patienter et exspectarent et mererentur. Sed ut tunc communibus magis commodis quam privatae iactantiae studebamus, cum intentionem effectumque muneris nostri vellemus intellegi, ita nunc in ratione edendi veremur, ne forte non aliorum utilitatibus sed propriae laudi servisse videamur.</p>
<p><span class="br"></span><span class="lineNumber">14</span><span class="br"></span>Praeterea meminimus quanto maiore animo honestatis fructus in conscientia quam in fama reponatur. Sequi enim gloria, non adpeti debet, nec, si casu aliquo non sequatur, idcirco quod gloriam meruit <span class="br"></span><span class="lineNumber">15</span><span class="br"></span> minus pulchrum est. Ii vero, qui benefacta sua


</p></section><notes></notes></section>