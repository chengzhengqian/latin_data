<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span> nisi vero has solas non putant emendandas. A quibus libenter requisierim, cur concedunt (si concedunt tamen) historiam debere recitari, quae non ostentationi sed fidei veritatique componitur; cur tragoediam, quae non auditorium sed scaenam et actores; cur lyrica, quae non lectorem sed chorum et lyram poscunt. At horum recitatio usu iam recepta est. <span class="br"></span><span class="lineNumber">4</span><span class="br"></span> Num ergo culpandus est ille qui coepit? Quamquam orationes quoque et nostri quidam et Graeci lectitaverunt. <span class="br"></span><span class="lineNumber">5</span><span class="br"></span> Supervacuum tamen est recitare quae dixeris. Etiam, si eadem omnia, si isdem omnibus, si statim recites; si vero multa inseras multa commutes, si quosdam novos quosdam eosdem sed post tempus adsumas, cur minus probabilis sit causa recitandi quae dixeris quam edendi? Sed difficile est <span class="br"></span><span class="lineNumber">6</span><span class="br"></span> ut oratio dum recitatur satisfaciat. Iam hoc ad laborem recitantis pertinet, non ad rationem non <span class="br"></span><span class="lineNumber">7</span><span class="br"></span> recitandi. Nec vero ego dum recito laudari, sed dum legor cupio. Itaque nullum emendandi genus omitto. Ac primum quae scripsi mecum ipse pertracto; deinde duobus aut tribus lego; mox aliis trado adnotanda, notasque eorum, si dubito, cum uno rursus aut altero pensito; novissime pluribus recito, ac si quid <span class="br"></span><span class="lineNumber">8</span><span class="br"></span> mihi credis tunc acerrime emendo; nam tanto diligentius quanto sollicitius intendo. Optime autem </p></section><notes></notes></section>