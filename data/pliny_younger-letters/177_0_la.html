<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
commode facturum esse confidam (id enim temere credas nisi expertus), sed quia mihi pulchrum in primis videtur non pati occidere, quibus aeternitas debeatur, aliorumque famam cum sua extendere. <span class="br"></span><span class="lineNumber">2</span><span class="br"></span> Me autem nihil aeque ac diuturnitatis amor et cupido sollicitat, res homine dignissima, eo praesertim qui nullius sibi conscius culpae posteritatis memoriam <span class="br"></span><span class="lineNumber">3</span><span class="br"></span> non reformidet. Itaque diebus ac noctibus cogito, si “qua me quoque possim tollere humo”; id enim voto meo sufficit, illud supra votum “victorque virum volitare per ora”; “quamquam o—”: sed hoc satis est, quod prope sola historia polliceri videtur. <span class="br"></span><span class="lineNumber">4</span><span class="br"></span> Orationi enim et carmini parva gratia, nisi eloquentia est summa: historia quoquo modo scripta delectat. Sunt enim homines natura curiosi, et quamlibet nuda rerum cognitione capiuntur, ut qui sermunculis etiam fabellisque ducantur. Me vero ad hoc studium <span class="br"></span><span class="lineNumber">5</span><span class="br"></span> impellit domesticum quoque exemplum. Avunculus meus idemque per adoptionem pater historias et quidem religiosissime scripsit. Invenio autem apud sapientes honestissimum esse maiorum vestigia sequi, si modo recto itinere praecesserint. Cur ergo <span class="br"></span><span class="lineNumber">6</span><span class="br"></span> cunctor? Egi magnas et graves causas. Has, etiamsi mihi tenuis ex iis spes, destino retractare, ne tantus ille labor meus, nisi hoc quod reliquum est <span class="br"></span><span class="lineNumber">7</span><span class="br"></span> studii addidero, mecum pariter intercidat. Nam si




</p></section><notes></notes></section>