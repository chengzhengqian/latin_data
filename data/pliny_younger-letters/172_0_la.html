<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">quattuor, altera tria ut circumit sol aut sole utuntur aut umbra.</p>
<p><span class="br"></span><span class="lineNumber">32</span><span class="br"></span>Hanc dispositionem amoenitatemque tectorum longe longeque praecedit hippodromus. Medius patescit statimque intrantium oculis totus offertur, platanis circumitur; illae hedera vestiuntur utque summae suis ita imae alienis frondibus virent. Hedera truncum et ramos pererrat vicinasque platanos transitu suo copulat. Has buxus interiacet; exteriores buxos circumvenit laurus, umbraeque <span class="br"></span><span class="lineNumber">33</span><span class="br"></span> platanorum suam confert. Rectus hic hippodromi limes in extrema parte hemicyclio frangitur mutatque faciem: cupressis ambitur et tegitur, densiore umbra opacior nigriorque; interioribus circulis (sunt enim plures) <span class="br"></span><span class="lineNumber">34</span><span class="br"></span> purissimum diem recipit. Inde etiam rosas effert, umbrarumque frigus non ingrato sole distinguit. Finito vario illo multiplicique curvamine recto limiti redditur nec huic uni, nam viae plures intercedentibus <span class="br"></span><span class="lineNumber">35</span><span class="br"></span> buxis dividuntur. Alibi pratulum, alibi ipsa buxus intervenit in formas mille descripta, litteras interdum, quae modo nomen domini dicunt modo artificis: alternis metulae surgunt, alternis inserta sunt poma, et in opere urbanissimo subita velut inlati ruris imitatio. Medium spatium brevioribus utrimque platanis <span class="br"></span><span class="lineNumber">36</span><span class="br"></span> adornatur. Post has acanthus hinc inde lubricus et flexuosus, deinde plures figurae pluraque nomina. </p></section><notes></notes></section>