<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span> Ego signum ipsum, ut primum invenero aliquem qui non gravetur, mittam tibi vel ipse (quod mavis) adferam mecum. Destino enim, si tamen officii <span class="br"></span><span class="lineNumber">7</span><span class="br"></span> ratio permiserit, excurrere isto. Gaudes quod me venturum esse polliceor, sed contrahes frontem, cum adiecero “ad paucos dies”: neque enim diutius abesse me eadem haec quae nondum exire patiuntur. Vale.</p>
<h3>VII</h3>
<span class="label"><span class="sc">C. Plinius Caninio Rufo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Modo</span> nuntiatus est Silius Italicus in Neapolitano <span class="br"></span><span class="lineNumber">2</span><span class="br"></span> suo inedia finisse vitam. Causa mortis valetudo. Erat illi natus insanabilis clavus, cuius taedio ad mortem inrevocabili constantia decucurrit usque ad supremum diem beatus et felix, nisi quod minorem ex liberis duobus amisit, sed maiorem melioremque <span class="br"></span><span class="lineNumber">3</span><span class="br"></span> florentem atque etiam consularem reliquit. Laeserat famam suam sub Nerone (credebatur sponte accusasse), sed in Vitelli amicitia sapienter se et comiter gesserat, ex proconsulatu Asiae gloriam reportaverat, maculam veteris industriae laudabili otio abluerat. <span class="br"></span><span class="lineNumber">4</span><span class="br"></span> Fuit inter principes civitatis sine potentia, sine invidia: salutabatur colebatur, multumque in lectulo iacens cubiculo semper, non ex fortuna frequenti, doctissimis sermonibus dies transigebat, cum a scribendo



</p></section><notes></notes></section>