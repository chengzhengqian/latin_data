<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
nihil varium, nihil quod non semel spectasse sufficiat. <span class="br"></span><span class="lineNumber">2</span><span class="br"></span> Quo magis miror tot milia virorum tam pueriliter identidem cupere currentes equos, insistentes curribus homines videre. Si tamen aut velocitate equorum aut hominum arte traherentur, esset ratio non nulla; nunc favent panno pannum amant, et si in ipso cursu medioque certamine hic color illuc ille huc transferatur, studium favorque transibit, et repente agitatores illos equos illos, quos procul noscitant, <span class="br"></span><span class="lineNumber">3</span><span class="br"></span> quorum clamitant nomina relinquent. Tanta gratia tanta auctoritas in una vilissima tunica, mitto apud vulgus, quod vilius tunica, sed apud quosdam graves homines; quos ego cum recordor, in re inani frigida adsidua, tam insatiabiliter desidere, capio aliquam voluptatem, quod hac voluptate non capior. <span class="br"></span><span class="lineNumber">4</span><span class="br"></span> Ac per hos dies libentissime otium meum in litteris colloco, quos alii otiosissimis occupationibus perdunt. Vale.</p>
<h3>VII</h3>
<span class="label"><span class="sc">C. Plinius Romano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Aedificare</span> te scribis. Bene est, inveni patrocinium; aedifico enim iam ratione quia tecum. Nam hoc quoque non dissimile quod ad mare tu, ego ad <span class="br"></span><span class="lineNumber">2</span><span class="br"></span> Larium lacum. Huius in litore plures meae villae, <span class="br"></span><span class="lineNumber">3</span><span class="br"></span> sed duae maxime ut<a class="footnoteLink" href="#note_LCL059_88_1" id="target_note_LCL059_88_1"><sup>1</sup></a> delectant ita exercent. Altera

</p></section><notes><section class="footnotes"><ul><li class="note" id="note_LCL059_88_1"><a class="footnoteCrossrefLink" href="#target_note_LCL059_88_1" title="Click to highlight in text"><sup class="lineRef">1</sup>maxime ut <span class="italic">M</span>: ut maxime Î³.</a></li><script type="text/javascript">document.getElementById('note_LCL059_88_1').style.display = "none";</script></ul></section></notes></section>