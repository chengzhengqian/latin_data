<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
eodem anno quo in Africa Marius Priscus. Erat <span class="br"></span><span class="lineNumber">3</span><span class="br"></span> autem Priscus ex Baetica, ex Africa Classicus. Inde dictum Baeticorum, ut plerumque dolor etiam venustos facit, non inlepidum ferebatur: “Dedi malum et <span class="br"></span><span class="lineNumber">4</span><span class="br"></span> accepi.” Sed Marium una civitas publice multique privati reum peregerunt, in Classicum tota provincia <span class="br"></span><span class="lineNumber">5</span><span class="br"></span> incubuit. Ille accusationem vel fortuita vel voluntaria morte praevertit. Nam fuit mors eius infamis, ambigua tamen: ut enim credibile videbatur voluisse exire de vita, cum defendi non posset, ita mirum pudorem damnationis morte fugisse, quem non <span class="br"></span><span class="lineNumber">6</span><span class="br"></span> puduisset damnanda committere. Nihilo minus Baetica etiam in defuncti accusatione perstabat. Provisum hoc legibus, intermissum tamen et post longam intercapedinem tunc reductum. Addiderunt Baetici, quod simul socios ministrosque Classici detulerunt, nominatimque in eos inquisitionem <span class="br"></span><span class="lineNumber">7</span><span class="br"></span> postulaverunt. Aderam Baeticis mecumque Lucceius Albinus, vir in dicendo copiosus ornatus; quem ego cum olim mutuo diligerem, ex hac officii societate <span class="br"></span><span class="lineNumber">8</span><span class="br"></span> amare ardentius coepi. Habet quidem gloria,<a class="footnoteLink" href="#note_LCL055_190_1" id="target_note_LCL055_190_1"><sup>1</sup></a> in studiis praesertim, quiddam <span class="italic">ἀκοινώνητον;</span> nobis tamen nullum certamen nulla contentio, cum uterque pari iugo non pro se sed pro causa niteretur, cuius et magnitudo et utilitas visa est postulare, ne tantum <span class="br"></span><span class="lineNumber">9</span><span class="br"></span> oneris singulis actionibus subiremus. Verebamur ne

</p></section><notes><section class="footnotes"><ul><li class="note" id="note_LCL055_190_1"><a class="footnoteCrossrefLink" href="#target_note_LCL055_190_1" title="Click to highlight in text"><sup class="lineRef">1</sup>gloria <span class="italic">Beroaldus:</span> gloriam <span class="italic">βγ</span>.</a></li><script type="text/javascript">document.getElementById('note_LCL055_190_1').style.display = "none";</script></ul></section></notes></section>