<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XXIII</h3>
<span class="label"><span class="sc">C. Plinius Fabato Prosocero Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Gaudeo</span> quidem esse te tam fortem, ut Mediolani occurrere Tironi possis, sed ut perseveres esse tam fortis, rogo ne tibi contra rationem aetatis tantum laboris iniungas. Quin immo denuntio, ut illum et domi<a class="footnoteLink" href="#note_LCL055_534_1" id="target_note_LCL055_534_1"><sup>1</sup></a> et intra domum atque etiam intra cubiculi limen exspectes. Etenim, cum a me ut frater diligatur, non debet ab eo quem ego parentis loco observo, exigere officium quod parenti suo remisisset. Vale.</p>
<h3>XXIV</h3>
<span class="label"><span class="sc">C. Plinius Gemino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Ummidia</span> <span class="sc">Quadratilla</span> paulo minus octogensimo aetatis anno decessit usque ad novissimam valetudinem viridis, atque etiam ultra matronalem modum <span class="br"></span><span class="lineNumber">2</span><span class="br"></span> compacto corpore et robusto. Decessit honestissimo testamento: reliquit heredes ex besse nepotem, ex tertia parte neptem. Neptem parum novi, nepotem familiarissime diligo, adulescentem singularem nec iis tantum, quos sanguine attingit, inter propinquos <span class="br"></span><span class="lineNumber">3</span><span class="br"></span> amandum. Ac primum conspicuus forma omnes sermones malignorum et puer et iuvenis evasit, intra quartum et vicensimum annum maritus, et si



</p></section><notes><section class="footnotes"><ul><li class="note" id="note_LCL055_534_1"><a class="footnoteCrossrefLink" href="#target_note_LCL055_534_1" title="Click to highlight in text"><sup class="lineRef">1</sup>domi Î³: Comi <span class="italic">M, Stout</span>.</a></li><script type="text/javascript">document.getElementById('note_LCL055_534_1').style.display = "none";</script></ul></section></notes></section>