<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
Gemellino optimo viro iussisti, sibi quoque confirmat necessarios esse milites sex. Hos<a class="footnoteLink" href="#note_LCL059_200_1" id="target_note_LCL059_200_1"><sup>1</sup></a> interim, sicut inveneram, in ministerio eius relinquendos existimavi, praesertim cum ad frumentum comparandum iret in Paphlagoniam. Quin etiam tutelae causa, quia ita desiderabat, addidi duos equites. In futurum, quid servari velis, rogo rescribas.</p>
<h3>XXVIII</h3>
<span class="label"><span class="sc">Traianus Plinio</span></span>
<p><span class="sc">Nunc</span> quidem proficiscentem ad comparationem frumentorum Maximum libertum meum recte militibus instruxisti. Fungebatur enim et ipse extraordinario munere. Cum ad pristinum actum reversus fuerit, sufficient illi duo a te dati milites et totidem a Virdio Gemellino procuratore meo, quem adiuvat.</p>
<h3>XXIX</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Sempronius</span> <span class="sc">Caelianus,</span> egregius iuvenis, repertos inter tirones duos servos misit ad me; quorum ego supplicium distuli, ut te conditorem disciplinae



</p></section><notes><section class="footnotes"><ul><li class="note" id="note_LCL059_200_1"><a class="footnoteCrossrefLink" href="#target_note_LCL059_200_1" title="Click to highlight in text"><sup class="lineRef">1</sup>sex hos <span class="italic">Sherwin-White:</span> sex tris <span class="italic">Mommsen</span>: ex his <span class="italic">Ia.</span></a></li><script type="text/javascript">document.getElementById('note_LCL059_200_1').style.display = "none";</script></ul></section></notes></section>