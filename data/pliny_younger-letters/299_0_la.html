<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p>frequens nihil esse ignotum patiebatur, genus quaestionis quod adfero ad te aut non satis tritum aut etiam inexpertum fuisse. Hoc et ego excusatior si forte sum lapsus, et tu dignior laude, si potes id quoque docere quod in obscuro est an didiceris.</p>
<p><span class="br"></span><span class="lineNumber">12</span><span class="br"></span>Referebatur de libertis Afrani Dextri consulis incertum sua an suorum manu, scelere an obsequio perempti. Hos alius (Quis?<a class="footnoteLink" href="#note_LCL059_38_1" id="target_note_LCL059_38_1"><sup>1</sup></a> Ego; sed nihil refert) post quaestionem supplicio liberandos, alius in insulam relegandos, alius morte puniendos arbitrabatur. Quarum sententiarum tanta diversitas erat, ut non <span class="br"></span><span class="lineNumber">13</span><span class="br"></span> possent esse nisi singulae. Quid enim commune habet occidere et relegare? Non hercule magis quam relegare et absolvere; quamquam propior aliquanto est sententiae relegantis, quae absolvit, quam quae occidit (utraque enim ex illis vitam relinquit, haec adimit), cum interim et qui morte puniebant et qui relegabant, una sedebant et temporaria simulatione <span class="br"></span><span class="lineNumber">14</span><span class="br"></span> concordiae discordiam differebant. Ego postulabam, ut tribus sententiis constaret suus numerus, nec se brevibus indutiis duae iungerent. Exigebam ergo ut qui capitali supplicio adficiendos putabant, discederent a relegante, nec interim contra absoÂ­lventes</p>
</section><notes><section class="footnotes"><ul><li class="note" id="note_LCL059_38_1"><a class="footnoteCrossrefLink" href="#target_note_LCL059_38_1" title="Click to highlight in text"><sup class="lineRef">1</sup>alius quis <span class="italic">I (in margine) a:</span> alioquis <span class="italic">I:</span> alius inquis <span class="italic">M:</span> alius. Quis? inquis. <span class="italic">Guillemin, Schuster.</span></a></li><script type="text/javascript">document.getElementById('note_LCL059_38_1').style.display = "none";</script></ul></section></notes></section>