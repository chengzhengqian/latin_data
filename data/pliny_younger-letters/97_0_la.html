<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">excepta tamen Classici uxore, quae sicut implicita suspicionibus ita non satis convinci probationibus visa <span class="br"></span><span class="lineNumber">20</span><span class="br"></span> est; nam Classici filia, quae et ipsa inter reos erat, ne suspicionibus quidem haerebat. Itaque, cum ad nomen eius in extrema actione venissem (neque enim ut initio sic etiam in fine verendum erat, ne per hoc totius accusationis auctoritas minueretur), honestissimum credidi non premere immerentem, idque <span class="br"></span><span class="lineNumber">21</span><span class="br"></span> ipsum dixi et libere et varie. Nam modo legatos interrogabam, docuissentne me aliquid quod re probari posse confiderent; modo consilium a senatu petebam, putaretne debere me, si quam haberem in dicendo facultatem, in iugulum innocentis quasi telum aliquod intendere; postremo totum locum hoc fine conclusi: “Dicet aliquis: Iudicas ergo? Ego vero non iudico, memini tamen me advocatum ex iudicibus datum.”</p>
<p><span class="br"></span><span class="lineNumber">22</span><span class="br"></span>Hic numerosissimae causae terminus fuit quibusdam absolutis, pluribus damnatis atque etiam relegatis, <span class="br"></span><span class="lineNumber">23</span><span class="br"></span> aliis in tempus aliis in perpetuum. Eodem senatus consulto industria fides constantia nostra plenissimo testimonio comprobata est, dignum solumque <span class="br"></span><span class="lineNumber">24</span><span class="br"></span> par pretium tanti laboris. Concipere animo potes quam simus fatigati, quibus totiens agendum totiens altercandum, tam multi testes interrogandi suble­vandi


</p></section><notes></notes></section>