<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
mei motus: superest alterutra ex parte iudicium tuum, in quo mihi aeque iucunda erit simplicitas dissentientis quam comprobantis auctoritas. Vale.</p>
<h3>V</h3>
<span class="label"><span class="sc">C. Plinius Baebio Macro Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Pergratum</span> est mihi quod tam diligenter libros avunculi mei lectitas, ut habere omnes velis quaerasque <span class="br"></span><span class="lineNumber">2</span><span class="br"></span> qui sint omnes. Fungar indicis partibus, atque etiam quo sint ordine scripti notum tibi faciam; est enim <span class="br"></span><span class="lineNumber">3</span><span class="br"></span> haec quoque studiosis non iniucunda cognitio. “De iaculatione equestri unus”; hunc cum praefectus alae militaret, pari ingenio curaque composuit. “De vita Pomponi Secundi duo”; a quo singulariter amatus hoc memoriae amici quasi debitum munus exsolvit. <span class="br"></span><span class="lineNumber">4</span><span class="br"></span> “Bellorum Germaniae viginti”; quibus omnia quae cum Germanis gessimus bella collegit. Incohavit cum in Germania militaret, somnio monitus: adstitit ei quiescenti Drusi Neronis effigies, qui Germaniae latissime victor ibi periit, commendabat memoriam suam orabatque ut se ab iniuria oblivionis adsereret.



</p></section><notes></notes></section>