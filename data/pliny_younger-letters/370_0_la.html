<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XI</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Proxima</span> infirmitas mea, domine, obligavit me Postumio Marino medico; cui parem gratiam referre beneficio tuo possum, si precibus meis ex consuetudine <span class="br"></span><span class="lineNumber">2</span><span class="br"></span> bonitatis tuae indulseris. Rogo ergo, ut propinquis eius des civitatem, Chrysippo Mithridatis uxorique Chrysippi, Stratonicae Epigoni, item liberis eiusdem Chrysippi, Epigono et Mithridati, ita ut sint in patris potestate utque iis in libertos servetur ius patronorum. Item rogo indulgeas ius Quiritium L. Satrio Abascanto et P. Caesio Phosphoro et Panchariae Soteridi; quod a te volentibus patronis peto.</p>
<h3>XII</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Scio</span>, domine, memoriae tuae, quae est bene faciendi tenacissima, preces nostras inhaerere. Quia tamen in hoc quoque indulsisti, admoneo simul et <span class="br"></span><span class="lineNumber">2</span><span class="br"></span> impense rogo, ut Attium<a class="footnoteLink" href="#note_LCL059_182_1" id="target_note_LCL059_182_1"><sup>1</sup></a> Suram praetura exornare digneris, cum locus vacet. Ad quam spem alioqui quietissimum hortatur et natalium splendor et summa integritas in paupertate et ante omnia felicitas

</p></section><notes><section class="footnotes"><ul><li class="note" id="note_LCL059_182_1"><a class="footnoteCrossrefLink" href="#target_note_LCL059_182_1" title="Click to highlight in text"><sup class="lineRef">1</sup>Attium <span class="italic">I</span>: Accium <span class="italic">a.</span></a></li><script type="text/javascript">document.getElementById('note_LCL059_182_1').style.display = "none";</script></ul></section></notes></section>