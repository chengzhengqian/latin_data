<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
admirante nullo, inlaudatus inglorius subit portum, at cum stridunt funes curvatur arbor gubernacula gemunt, tunc ille clarus et dis maris proximus. <span class="br"></span><span class="lineNumber">5</span><span class="br"></span> Cur haec? Quia visus es mihi in scriptis meis adnotasse quaedam ut tumida quae ego sublimia, ut improba quae ego audentia, ut nimia quae ego plena arbitrabar. Plurimum autem refert, reprehendenda <span class="br"></span><span class="lineNumber">6</span><span class="br"></span> adnotes an insignia. Omnis enim advertit, quod eminet et exstat; sed acri intentione diiudicandum est, immodicum sit an grande, altum an enorme. Atque ut Homerum potissimum attingam, quem tandem alterutram in partem potest fugere ἀµφὶ δὲ σάλπιγξεν µέγας οὐρανóς, ἠέρι δ’ ἔγχος ἐκέκλιτο et <span class="br"></span><span class="lineNumber">7</span><span class="br"></span> totum illud οὔτε θαλάσσης κῦµα τóσον βοάᾳ? Sed opus est examine et libra, incredibilia sint haec et inania an magnifica caelestia. Nec nunc ego me his similia aut dixisse aut posse dicere puto (non ita insanio), sed hoc intellegi volo, laxandos esse eloquentiae frenos, nec angustissimo gyro ingeniorum impetus refringendos.</p>
<p><span class="br"></span><span class="lineNumber">8</span><span class="br"></span>“At enim alia condicio oratorum, alia poetarum.” Quasi vero M. Tullius minus audeat! Quamquam hunc omitto; neque enim ambigi puto. Sed


</p></section><notes></notes></section>