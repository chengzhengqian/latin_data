<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span> cum labore<a class="footnoteLink" href="#note_LCL055_148_1" id="target_note_LCL055_148_1"><sup>1</sup></a> etiam audiri putemus. Et sane quotus quisque tam rectus auditor, quem non potius dulcia haec et sonantia quam austera et pressa delectent? Est quidem omnino turpis ista discordia, est tamen, quia plerumque evenit ut aliud auditores aliud iudices exigant, cum alioqui iis praecipue auditor adfici debeat, <span class="br"></span><span class="lineNumber">7</span><span class="br"></span> quibus idem si foret iudex, maxime permoveretur. Potest tamen fieri ut quamquam in his difficultatibus libro isti novitas lenocinetur, novitas apud nostros; apud Graecos enim est quiddam quamvis ex <span class="br"></span><span class="lineNumber">8</span><span class="br"></span> diverso, non tamen omnino dissimile. Nam ut illis erat moris, leges quas ut contrarias prioribus legibus arguebant, aliarum collatione convincere, ita nobis inesse repetundarum legi quod postularemus, cum hac ipsa lege tum aliis colligendum fuit; quod nequaquam blandum auribus imperitorum, tanto maiorem apud doctos habere gratiam debet, quanto <span class="br"></span><span class="lineNumber">9</span><span class="br"></span> minorem apud indoctos habet. Nos autem si placuerit recitare adhibituri sumus eruditissimum quemque. Sed plane adhuc an sit recitandum examina tecum, omnesque quos ego movi in utraque parte calculos pone, idque elige in quo vicerit ratio. A te enim ratio exigetur, nos excusabit obsequium. Vale.</p>
</section><notes><section class="footnotes"><ul><li class="note" id="note_LCL055_148_1"><a class="footnoteCrossrefLink" href="#target_note_LCL055_148_1" title="Click to highlight in text"><sup class="lineRef">1</sup>cum labore <span class="italic">alterum om.</span> αγ, <span class="italic">post</span> etiam <span class="italic">β; correxit Postgate.</span></a></li><script type="text/javascript">document.getElementById('note_LCL055_148_1').style.display = "none";</script></ul></section></notes></section>