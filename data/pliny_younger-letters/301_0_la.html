<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">quae dicitur a duobus, quae non videretur una, si ab uno diceretur? Quid? lex non aperte docet dirimi debere sententias occidentis et relegantis, cum ita discessionem fieri iubet: “Qui haec censetis,<a class="footnoteLink" href="#note_LCL059_42_1" id="target_note_LCL059_42_1"><sup>1</sup></a> in hanc partem, qui alia omnia, in illam partem ite qua sentitis”? Examina singula verba et expende: “qui haec censetis,” hoc est qui relegandos putatis, “in hanc partem,” id est in eam in qua sedet qui censuit <span class="br"></span><span class="lineNumber">20</span><span class="br"></span> relegandos. Ex quo manifestum est non posse in eadem parte remanere eos, qui interficiendos arbitrantur. “Qui alia omnia”: animadvertis, ut non contenta lex dicere “alia” addiderit “omnia.” Num ergo dubium est alia omnia sentire eos qui occidunt quam qui relegant? “In illam partem ite qua sentitis”: nonne videtur ipsa lex eos qui dissentiunt in contrariam partem vocare cogere impellere? Non consul etiam, ubi quisque remanere, quo transgredi debeat, non tantum sollemnibus verbis, <span class="br"></span><span class="lineNumber">21</span><span class="br"></span> sed manu gestuque demonstrat? At enim futurum est ut si dividantur sententiae interficientis et relegantis, praevaleat illa quae absolvit. Quid istud ad censentes? quos certe non decet omnibus artibus, omni ratione pugnare, ne fiat quod est mitius. Oportet tamen eos qui puniunt et qui relegant, absolventibus primum, mox inter se comparari.</p>
</section><notes><section class="footnotes"><ul><li class="note" id="note_LCL059_42_1"><a class="footnoteCrossrefLink" href="#target_note_LCL059_42_1" title="Click to highlight in text"><sup class="lineRef">1</sup>censetis <span class="italic">Mommsen</span> : sentis <span class="italic">MaI.</span></a></li><script type="text/javascript">document.getElementById('note_LCL059_42_1').style.display = "none";</script></ul></section></notes></section>