<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
ad patrem tuum scriptis professa fuerat, nondum satis legitime peregerat; quod postea fecit admonita <span class="br"></span><span class="lineNumber">3</span><span class="br"></span> a nobis. Nam fundos emancipavit, et cetera quae in emancipatione implenda solent exigi consummavit. <span class="br"></span><span class="lineNumber">4</span><span class="br"></span> Cum sit ergo finitum, quod spes nostras morabatur, non sine magna fiducia subsigno apud te fidem pro moribus Romani mei, quos et liberalia studia exornant et eximia pietas, quae hanc ipsam matris liberalitatem et statim patris hereditatem et adoptionem a vitrico <span class="br"></span><span class="lineNumber">5</span><span class="br"></span> meruit. Auget haec et natalium et paternarum facultatium splendor; quibus singulis multum commendationis accessurum etiam ex meis precibus <span class="br"></span><span class="lineNumber">6</span><span class="br"></span> indulgentiae tuae credo. Rogo ergo, domine, ut me exoptatissimae mihi gratulationis compotem facias et honestis, ut spero, adfectibus meis praestes, ut non in me tantum verum et in amico gloriari iudiciis tuis possim.</p>
<h3>V</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Proximo</span> anno, domine, gravissima valetudine usque ad periculum vitae vexatus iatralipten adsumpsi; cuius sollicitudini et studio tuae tantum indulgentiae beneficio referre gratiam parem possum. <span class="br"></span><span class="lineNumber">2</span><span class="br"></span> Quare rogo des ei civitatem Romanam. Est enim

</p></section><notes></notes></section>