<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
dolore renovavit. Hunc enim colere secessum atque etiam senectutis suae nidulum vocare consueverat. <span class="br"></span><span class="lineNumber">2</span><span class="br"></span> Quocumque me contulissem, illum animus illum oculi requirebant. Libuit etiam monimentum eius <span class="br"></span><span class="lineNumber">3</span><span class="br"></span> videre, et vidisse paenituit. Est enim adhuc imperfectum, nec difficultas operis in causa, modici ac potius exigui, sed inertia eius cui cura mandata est. Subit indignatio cum miseratione, post decimum mortis annum reliquias neglectumque cinerem sine titulo sine nomine iacere, cuius memoria orbem terrarum <span class="br"></span><span class="lineNumber">4</span><span class="br"></span> gloria pervagetur. At ille mandaverat caveratque, ut divinum illud et immortale factum versibus inscriberetur:</p>
<blockquote><p>
<span class="line">Hic situs est Rufus, pulso qui Vindice quondam imperium adseruit non sibi sed patriae.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">5</span><span class="br"></span>Tam rara in amicitiis fides, tam parata oblivio mortuorum, ut ipsi nobis debeamus etiam conditoria exstruere <span class="br"></span><span class="lineNumber">6</span><span class="br"></span> omniaque heredum officia praesumere. Nam cui non est verendum, quod videmus accidisse Verginio? cuius iniuriam ut indigniorem, sic etiam notiorem ipsius claritas facit. Vale.</p>
<h3>XI</h3>
<span class="label"><span class="sc">C. Plinius Maximo Suo S.</span></span>
<p><span class="br"></span><span class="lineNumber">1</span><span class="br"></span>O <span class="sc">diem</span> laetum! Adhibitus in consilium a praefecto urbis audivi ex diverso agentes summae spei summae indolis iuvenes, Fuscum Salinatorem et


</p></section><notes></notes></section>