<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
</section>
<section class="div2">
<h2><span class="ac">Liber Tertius</span></h2>
<h3>I</h3>
<span class="label"><span class="sc">C. Plinius Calvisio Rufo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Nescio</span> an ullum iucundius tempus exegerim, quam quo nuper apud Spurinnam fui, adeo quidem ut neminem magis in senectute, si modo senescere datum est, aemulari velim; nihil est enim illo vitae <span class="br"></span><span class="lineNumber">2</span><span class="br"></span> genere distinctius. Me autem ut certus siderum cursus ita vita hominum disposita delectat. Senum praesertim: nam iuvenes confusa adhuc quaedam et quasi turbata non indecent, senibus placida omnia et ordinata conveniunt, quibus industria sera turpis <span class="br"></span><span class="lineNumber">3</span><span class="br"></span> ambitio est. Hanc regulam Spurinna constantissime servat; quin etiam parva haec—parva si non cotidie fiant—ordine quodam et velut orbe circumagit. <span class="br"></span><span class="lineNumber">4</span><span class="br"></span> Mane lectulo continetur, hora secunda calceos poscit, ambulat milia passuum tria nec minus animum quam corpus exercet. Si adsunt amici, honestissimi sermones explicantur; si non, liber legitur, interdum etiam praesentibus amicis, si tamen illi non gravantur. <span class="br"></span><span class="lineNumber">5</span><span class="br"></span> Deinde considit, et liber rursus aut sermo libro potior; mox vehiculum ascendit, adsumit uxorem


</p></section><notes></notes></section>