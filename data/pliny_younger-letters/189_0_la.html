<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">dolor consolationes reicit ac refugit, mox desidera et clementer admotis adquiescit. Vale.</p>
<h3>XVII</h3>
<span class="label"><span class="sc">C. Plinius Vestricio Spurinnae Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Scio</span> quanto opere bonis artibus faveas, quantum gaudium capias, si nobiles iuvenes dignum aliquid maioribus suis faciant. Quo festinantius nuntio tibi <span class="br"></span><span class="lineNumber">2</span><span class="br"></span> fuisse me hodie in auditorio Calpurni Pisonis. Recitabat ĸɑτɑστερισµῶν<a class="footnoteLink" href="#note_LCL055_382_1" id="target_note_LCL055_382_1"><sup>1</sup></a> eruditam sane luculentamque materiam. Scripta elegis erat fluentibus et teneris et enodibus, sublimibus etiam, ut poposcit locus. Apte enim et varie nunc attollebatur, nunc residebat; excelsa depressis, exilia plenis, severis iucunda mutabat, <span class="br"></span><span class="lineNumber">3</span><span class="br"></span> omnia ingenio pari. Commendabat haec voce suavissima, vocem verecundia: multum sanguinis, multum sollicitudinis in ore, magna ornamenta recitantis. Etenim nescio quo pacto magis in studiis <span class="br"></span><span class="lineNumber">4</span><span class="br"></span> homines timor quam fiducia decet. Ne plura (quamquam libet plura, quo sunt pulchriora de iuvene, rariora de nobili), recitatione finita multum ac diu exosculatus adulescentem, qui est acerrimus stimulus monendi, laudibus incitavi, pergeret qua coepisset, lumenque quod sibi maiores sui praetulissent, <span class="br"></span><span class="lineNumber">5</span><span class="br"></span> posteris ipse praeferret. Gratulatus sum optimae



</p></section><notes><section class="footnotes"><ul><li class="note" id="note_LCL055_382_1"><a class="footnoteCrossrefLink" href="#target_note_LCL055_382_1" title="Click to highlight in text"><sup class="lineRef">1</sup>KATACTEPICMΩN <span class="italic">Mɑ</span>: tacte pigmon γ.</a></li><script type="text/javascript">document.getElementById('note_LCL055_382_1').style.display = "none";</script></ul></section></notes></section>