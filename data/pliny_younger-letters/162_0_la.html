<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>III</h3>
<span class="label"><span class="sc">C. Plinius Titio Aristoni Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Cum</span> plurima officia tua mihi grata et iucunda sunt, tum vel maxime quod me celandum non putasti, fuisse apud te de versiculis meis multum copiosumque sermonem, eumque diversitate iudiciorum longius processisse, exstitisse etiam quosdam, qui scripta quidem ipsa non improbarent, me tamen amice simpliciterque reprehenderent, quod haec scriberem <span class="br"></span><span class="lineNumber">2</span><span class="br"></span> recitaremque. Quibus ego, ut augeam meam culpam, ita respondeo: facio non numquam versiculos severos parum, facio; nam et comoedias audio et specto mimos et lyricos lego et Sotadicos <a class="footnoteLink" href="#note_LCL055_328_1" id="target_note_LCL055_328_1"><sup>1</sup></a> intellego; aliquando praeterea rideo iocor ludo, utque omnia innoxiae remissionis genera breviter amplectar, homo <span class="br"></span><span class="lineNumber">3</span><span class="br"></span> sum. Nec vero moleste fero hanc esse de moribus meis existimationem, ut qui nesciunt talia doctissimos gravissimos sanctissimos homines scriptitasse, <span class="br"></span><span class="lineNumber">4</span><span class="br"></span> me scribere mirentur. Ab illis autem quibus notum est, quos quantosque auctores sequar, facile impetrari posse confido, ut errare me sed cum illis sinant, quorum non seria modo verum etiam lusus exprimere <span class="br"></span><span class="lineNumber">5</span><span class="br"></span> laudabile est. An ego verear (neminem viventium, ne quam in speciem adulationis incidam, nominabo), sed ego verear ne me non satis deceat, quod decuit M. Tullium, C. Calvum, Asinium Pollionem,




</p></section><notes><section class="footnotes"><ul><li class="note" id="note_LCL055_328_1"><a class="footnoteCrossrefLink" href="#target_note_LCL055_328_1" title="Click to highlight in text"><sup class="lineRef">1</sup>Sotadicos <span class="italic">Catanaeus:</span> Socraticos <span class="italic">M βγ.</span></a></li><script type="text/javascript">document.getElementById('note_LCL055_328_1').style.display = "none";</script></ul></section></notes></section>