<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
quiddam et exilius, uel potius humilius et peius, <span class="br"></span><span class="lineNumber">5</span><span class="br"></span> vestro tamen iudicio rectius. Cur enim non usquequaque tenuitatem vestram insequar et exagitem? Haec ut inter istas occupationes aliquid aliquando <span class="br"></span><span class="lineNumber">6</span><span class="br"></span> rideres, illud serio: vide ut mihi viaticum reddas, quod impendi data opera cursore dimisso. Ne tu, cum hoc legeris, non partes libelli, sed totum libellum improbabis, negabisque ullius pretii esse, cuius pretium reposcaris. Vale.</p>
<h3>XIII</h3>
<span class="label"><span class="sc">C. Plinius Feroci Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Eadem</span> epistula et non studere te et studere significat. Aenigmata loquor? Ita plane, donec distinctius <span class="br"></span><span class="lineNumber">2</span><span class="br"></span> quod sentio enuntiem. Negat enim te studere, sed est tam polita quam nisi a studente non potest scribi; aut es tu super omnes beatus, si talia per desidiam et otium perficis. Vale.</p>
<h3>XIV</h3>
<span class="label"><span class="sc">C. Plinius Corelliae Suae S.</span></span>
<p><span class="br"></span><span class="lineNumber">1</span><span class="br"></span><span class="sc">Tu</span> quidem honestissime, quod tam impense et rogas et exigis, ut accipi iubeam a te pretium agrorum non ex septingentis milibus, quanti illos a liberto meo, </p></section><notes></notes></section>