<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent noindent">his quoque eadem quae aliis carminibus utilitas, quod metri necessitate devincti soluta oratione laetamur, et quod facilius esse comparatio ostendit, libentius scribimus. <span class="br"></span><span class="lineNumber">15</span><span class="br"></span> Habes plura etiam fortasse quam requirebas; unum tamen omisi. Non enim dixi quae legenda arbitrarer: quamquam dixi, cum dicerem quae scribenda. Tu memineris sui cuiusque generis auctores diligenter eligere. Aiunt enim multum <span class="br"></span><span class="lineNumber">16</span><span class="br"></span> legendum esse, non multa. Qui sint hi adeo notum probatumque est, ut demonstratione non egeat; et alioqui tam immodice epistulam extendi, ut dum tibi quemadmodum studere debeas suadeo, studendi tempus abstulerim. Quin ergo pugillares resumis, et aliquid ex his vel istud ipsum quod coeperas scribis? Vale.</p>
<h3>X</h3>
<span class="label"><span class="sc">C. Plinius Macrino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Quia</span> ipse, cum prima cognovi, iungere extrema quasi avulsa cupio, te quoque existimo velle de Vareno et Bithynis reliqua cognoscere. Acta causa <span class="br"></span><span class="lineNumber">2</span><span class="br"></span> hinc a Polyaeno, inde a Magno. Finitis actionibus Caesar “Neutra” inquit “pars de mora queretur; erit <span class="br"></span><span class="lineNumber">3</span><span class="br"></span> mihi curae explorare provinciae voluntatem.” Multum interim Varenus tulit. Etenim quam dubium est an merito accusetur, qui an omnino accusetur </p></section><notes></notes></section>