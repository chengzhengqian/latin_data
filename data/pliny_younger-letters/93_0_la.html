<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
Caesennium Silvanum propinquum tuum transferam. <span class="br"></span><span class="lineNumber">2</span><span class="br"></span> Mihi autem sicut iucundissimum ipsum te tribunum, ita non minus gratum alium per te videre. Neque enim esse congruens arbitror, quem augere honoribus cupias, huic pietatis titulis invidere, qui sunt <span class="br"></span><span class="lineNumber">3</span><span class="br"></span> omnibus honoribus pulchriores. Video etiam, cum sit egregium et mereri beneficia et dare, utramque te laudem simul adsecuturum, si quod ipse meruisti alii tribuas. Praeterea intellego mihi quoque gloriae fore, si ex hoc tuo facto non fuerit ignotum amicos meos non gerere tantum tribunatus posse verum etiam dare. <span class="br"></span><span class="lineNumber">4</span><span class="br"></span> Quare ego vero honestissimae voluntati tuae pareo. Neque enim adhuc nomen in numeros relatum est, ideoque liberum est nobis Silvanum in locum tuum subdere; cui cupio tam gratum esse munus tuum, quam tibi meum est. Vale.</p>
<h3>IX</h3>
<span class="label"><span class="sc">C. Plinius Cornelio Miniciano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Possum</span> iam perscribere tibi quantum in publica <span class="br"></span><span class="lineNumber">2</span><span class="br"></span> provinciae Baeticae causa laboris exhauserim. Nam fuit multiplex, actaque est saepius cum magna varietate. Unde varietas, unde plures actiones? Caecilius Classicus, homo foedus et aperte malus, proconsulatum in ea non minus violenter quam sordide gesserat,


</p></section><notes></notes></section>