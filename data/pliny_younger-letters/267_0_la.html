<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">enim pietate defunctae, honore optimi iuvenis; laetor etiam quod domus aliquando C. Cassi, huius qui Cassianae scholae princeps et parens fuit, serviet <span class="br"></span><span class="lineNumber">9</span><span class="br"></span> domino non minori. Implebit enim illam Quadratus meus et decebit, rursusque ei pristinam dignitatem celebritatem gloriam reddet, cum tantus orator inde procedet, quantus iuris ille consultus. Vale.</p>
<h3>XXV</h3>
<span class="label"><span class="sc">C. Plinius Rufo Suo S.</span></span>
<p><span class="br"></span><span class="lineNumber">1</span><span class="br"></span>O <span class="sc">quantum</span> eruditorum aut modestia ipsorum aut quies operit ac subtrahit famae! At nos eos tantum dicturi aliquid aut lecturi timemus, qui studia sua proferunt, cum illi qui tacent hoc amplius praestent, <span class="br"></span><span class="lineNumber">2</span><span class="br"></span> quod maximum opus silentio reverentur. Expertus scribo quod scribo. Terentius Iunior, equestribus militiis atque etiam procuratione Narbonensis provinciae integerrime functus, recepit se in agros suos, paratisque honoribus tranquillissimum otium praetulit. <span class="br"></span><span class="lineNumber">3</span><span class="br"></span> Hunc ego invitatus hospitio ut bonum patrem familiae, ut diligentem agricolam intuebar, de his locuturus, in quibus illum versari putabam; et coeperam, cum ille me doctissimo sermone revocavit


</p></section><notes></notes></section>