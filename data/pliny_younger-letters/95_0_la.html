<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
nos dies ne vox ne latera deficerent, si tot crimina tot reos uno velut fasce complecteremur; deinde ne iudicum intentio multis nominibus multisque causis non lassaretur modo verum etiam confunderetur; mox ne gratia singulorum collata atque permixta pro singulis quoque vires omnium acciperet; postremo ne potentissimi vilissimo quoque quasi piaculari dato <span class="br"></span><span class="lineNumber">10</span><span class="br"></span> alienis poenis elaberentur. Etenim tum maxime favor et ambitio dominatur, cum sub aliqua specie <span class="br"></span><span class="lineNumber">11</span><span class="br"></span> severitatis delitescere potest. Erat in consilio Sertorianum illud exemplum, qui robustissimum et infirmissimum militem iussit caudam equi—reliqua nosti. Nam nos quoque tam numerosum agmen reorum ita demum videbamus posse superari, si per singulos carperetur.</p>
<p><span class="br"></span><span class="lineNumber">12</span><span class="br"></span>Placuit in primis ipsum Classicum ostendere nocentem: hic aptissimus ad socios eius et ministros transitus erat, quia socii ministrique probari nisi illo nocente non poterant. Ex quibus duos statim Classico iunximus, Baebium Probum et Fabium Hispanum, utrumque gratia, Hispanum etiam facundia validum. Et circa Classicum quidem brevis et <span class="br"></span><span class="lineNumber">13</span><span class="br"></span> expeditus labor. Sua manu reliquerat scriptum, quid ex quaque re, quid ex quaque causa accepisset; miserat etiam epistulas Romam ad amiculam quandam, iactantes et gloriosas, his quidem verbis: “Io io, liber ad te venio; iam sestertium quadragiens <span class="br"></span><span class="lineNumber">14</span><span class="br"></span> redegi parte vendita Baeticorum.” Circa Hispanum et Probum multum sudoris. Horum ante quam


</p></section><notes></notes></section>