<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
lente (hoc enim illi actionis genus erat), audit ex proximo immodicum insolitumque clamorem. Admiratus reticuit; ubi silentium factum est, repetit quod abruperat. Iterum clamor, iterum reticuit, et <span class="br"></span><span class="lineNumber">11</span><span class="br"></span> post silentium coepit. Idem tertio. Novissime quis diceret quaesiit. Responsum est: “Licinus.” Tum intermissa causa “Centumviri,” inquit, “hoc <span class="br"></span><span class="lineNumber">12</span><span class="br"></span> artificium perit.” ’ Quod alioqui perire incipiebat cum perisse Afro videretur, nunc vero prope funditus exstinctum et eversum est. Pudet referre quae quam fracta pronuntiatione dicantur, quibus quam <span class="br"></span><span class="lineNumber">13</span><span class="br"></span> teneris clamoribus excipiantur. Plausus tantum ac potius sola cymbala et tympana illis canticis desunt: ululatus quidem (neque enim alio vocabulo potest exprimi theatris quoque indecora laudatio) large <span class="br"></span><span class="lineNumber">14</span><span class="br"></span> supersunt. Nos tamen adhuc et utilitas amicorum et ratio aetatis moratur ac retinet; veremur enim ne forte non has indignitates reliquisse, sed laborem fugisse videamur. Sumus tamen solito rariores, quod initium est gradatim desinendi. Vale.</p>
<h3>XV</h3>
<span class="label"><span class="sc">C. Plinius Valeriano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Quo</span> modo te veteres Marsi tui? quo modo emptio nova? Placent agri, postquam tui facti sunt? Rarum id quidem; nihil enim aeque gratum est adeptis


</p></section><notes></notes></section>