<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p>campis, quaque planum solum, pro solo cernitur. Inde quae solet flumina accipere et permixta devehere, velut obvius retro<a class="footnoteLink" href="#note_LCL059_50_1" id="target_note_LCL059_50_1"><sup>1</sup></a> cogit, atque ita alienis aquis <span class="br"></span><span class="lineNumber">3</span><span class="br"></span> operit agros, quos ipse non tangit. Anio, delicatissimus amnium ideoque adiacentibus villis velut invitatus retentusque, magna ex parte nemora quibus inumbratur fregit et rapuit; subruit montes, et decidentium mole pluribus locis clausus, dum amissum iter quaerit, impulit tecta ac se super ruinas <span class="br"></span><span class="lineNumber">4</span><span class="br"></span> eiecit atque extulit. Viderunt quos excelsioribus terris illa tempestas deprehendit, alibi divitum adparatus et gravem supellectilem, alibi instrumenta ruris, ibi boves aratra rectores, hic soluta et libera armenta, atque inter haec arborum truncos aut villarum trabes atque culmina<a class="footnoteLink" href="#note_LCL059_50_2" id="target_note_LCL059_50_2"><sup>2</sup></a> varie lateque <span class="br"></span><span class="lineNumber">5</span><span class="br"></span> fluitantia. Ac ne illa quidem malo vacaverunt, ad quae non ascendit amnis. Nam pro amne imber adsiduus et deiecti nubibus turbines, proruta opera quibus pretiosa rura cinguntur, quassata atque etiam decussa monumenta. Multi eius modi casibus debilitati obruti obtriti, et aucta luctibus damna.</p>
<p><span class="br"></span><span class="lineNumber">6</span><span class="br"></span>Ne quid simile istic, pro mensura periculi vereor, teque rogo, si nihil tale, quam maturissime sollicitudini meae consulas, sed et si tale, id quoque nunties. Nam parvolum differt, patiaris adversa an exspectes;</p>
</section><notes><section class="footnotes"><ul><li class="note" id="note_LCL059_50_1"><a class="footnoteCrossrefLink" href="#target_note_LCL059_50_1" title="Click to highlight in text"><sup class="lineRef">1</sup>retro <span class="italic">al:</span> sistere <span class="italic">M.</span></a></li><script type="text/javascript">document.getElementById('note_LCL059_50_1').style.display = "none";</script><li class="note" id="note_LCL059_50_2"><a class="footnoteCrossrefLink" href="#target_note_LCL059_50_2" title="Click to highlight in text"><sup class="lineRef">2</sup>atque culmina <span class="italic">a et I in margine: om. MI.</span></a></li><script type="text/javascript">document.getElementById('note_LCL059_50_2').style.display = "none";</script></ul></section></notes></section>