<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span> vacaret. Scribebat carmina maiore cura quam ingenio, non numquam iudicia hominum recitationibus <span class="br"></span><span class="lineNumber">6</span><span class="br"></span> experiebatur. Novissime ita suadentibus annis ab urbe secessit, seque in Campania tenuit, ac ne adventu <span class="br"></span><span class="lineNumber">7</span><span class="br"></span> quidem novi principis inde commotus est: magna Caesaris laus sub quo hoc liberum fuit, magna illius <span class="br"></span><span class="lineNumber">8</span><span class="br"></span> qui hac libertate ausus est uti. Erat <span class="italic">ϕιλόκαλος</span> usque ad emacitatis reprehensionem. Plures isdem in locis villas possidebat, adamatisque novis priores neglegebat. Multum ubique librorum, multum statuarum, multum imaginum, quas non habebat modo, verum etiam venerabatur, Vergili ante omnes, cuius natalem religiosius quam suum celebrabat, Neapoli maxime, ubi monimentum eius adire ut templum <span class="br"></span><span class="lineNumber">9</span><span class="br"></span> solebat. In hac tranquillitate annum quintum et septuagensimum excessit, delicato magis corpore quam infirmo; utque novissimus a Nerone factus est consul, ita postremus ex omnibus, quos Nero consules <span class="br"></span><span class="lineNumber">10</span><span class="br"></span> fecerat, decessit. Illud etiam notabile: ultimus ex Neronianis consularibus obiit, quo consule Nero periit. Quod me recordantem fragilitatis humanae miseratio <span class="br"></span><span class="lineNumber">11</span><span class="br"></span> subit. Quid enim tam circumcisum tam breve quam homini vita longissima? An non videtur tibi Nero modo modo<a class="footnoteLink" href="#note_LCL055_184_1" id="target_note_LCL055_184_1"><sup>1</sup></a> fuisse? cum interim ex iis, qui sub illo gesserant consulatum, nemo iam superest.





</p></section><notes><section class="footnotes"><ul><li class="note" id="note_LCL055_184_1"><a class="footnoteCrossrefLink" href="#target_note_LCL055_184_1" title="Click to highlight in text"><sup class="lineRef">1</sup>modo modo <span class="italic">αγ</span>: modo <span class="italic">β.</span></a></li><script type="text/javascript">document.getElementById('note_LCL055_184_1').style.display = "none";</script></ul></section></notes></section>