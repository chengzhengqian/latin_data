<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">In capite stibadium candido marmore vite protegitur; vitem quattuor columellae Carystiae subeunt. Ex stibadio aqua velut expressa cubantium pondere sipunculis effluit, cavato lapide suscipitur, gracili marmore continetur atque ita occulte temperatur, ut <span class="br"></span><span class="lineNumber">37</span><span class="br"></span> impleat nec redundet. Gustatorium graviorque cena margini imponitur, levior naucularum et avium figuris innatans circumit. Contra fons egerit aquam et recipit; nam expulsa in altum in se cadit iunctisque hiatibus et absorbetur et tollitur. E regione stibadii adversum cubiculum tantum stibadio reddit <span class="br"></span><span class="lineNumber">38</span><span class="br"></span> ornatus, quantum accipit ab illo. Marmore splendet, valvis in viridia prominet et exit, alia viridia superioribus inferioribusque fenestris suspicit despicitque. Mox zothecula refugit quasi in cubiculum idem atque aliud. Lectus hic et undique fenestrae, et <span class="br"></span><span class="lineNumber">39</span><span class="br"></span> tamen lumen obscurum umbra premente. Nam laetissima vitis per omne tectum in culmen nititur et ascendit. Non secus ibi quam in nemore iaceas, imbrem tantum tamquam in nemore non sentias. <span class="br"></span><span class="lineNumber">40</span><span class="br"></span> Hic quoque fons nascitur simulque subducitur. Sunt locis pluribus disposita sedilia e marmore, quae ambulatione fessos ut cubiculum ipsum iuvant. Fonticuli sedilibus adiacent; per totum hippodromum inducti<a class="footnoteLink" href="#note_LCL055_350_1" id="target_note_LCL055_350_1"><sup>1</sup></a> strepunt rivi, et qua manus duxit

</p></section><notes><section class="footnotes"><ul><li class="note" id="note_LCL055_350_1"><a class="footnoteCrossrefLink" href="#target_note_LCL055_350_1" title="Click to highlight in text"><sup class="lineRef">1</sup>inducti <span class="italic">Î³:</span> inductis fistulis <span class="italic">F:</span> dulces <span class="italic">M.</span></a></li><script type="text/javascript">document.getElementById('note_LCL055_350_1').style.display = "none";</script></ul></section></notes></section>