<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
</section>
<section class="div2">
<h2><span class="ac">Liber Septimus</span></h2>
<h3>I</h3>
<span class="label"><span class="sc">C. Plinius Gemino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Terret</span> me haec tua tam pertinax valetudo, et quamquam te temperantissimum noverim, vereor tamen <span class="br"></span><span class="lineNumber">2</span><span class="br"></span> ne quid illi etiam in mores tuos liceat. Proinde moneo patienter resistas: hoc laudabile hoc salutare. <span class="br"></span><span class="lineNumber">3</span><span class="br"></span> Admittit humana natura quod suadeo. Ipse certe sic agere sanus cum meis soleo: “Spero quidem, si forte in adversam valetudinem incidero, nihil me desideraturum vel pudore vel paenitentia dignum; si tamen superaverit morbus, denuntio ne quid mihi detis, nisi permittentibus medicis, sciatisque si dederitis ita vindicaturum, ut solent alii quae negantur.” <span class="br"></span><span class="lineNumber">4</span><span class="br"></span> Quin etiam cum perustus ardentissima febre, tandem remissus unctusque, acciperem a medico potionem, porrexi manum utque tangeret dixi, admotumque <span class="br"></span><span class="lineNumber">5</span><span class="br"></span> iam labris poculum reddidi. Postea cum vicensimo valetudinis die balineo praepararer, mussantesque medicos repente vidissem, causam requisivi. Responderunt posse me tuto lavari, non tamen <span class="br"></span><span class="lineNumber">6</span><span class="br"></span> omnino sine aliqua suspicione. “Quid” inquam


</p></section><notes></notes></section>