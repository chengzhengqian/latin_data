<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
exoscularetur certatimque laude cumularet, quod intermissum iam diu morem in publicum consulendi susceptis propriis simultatibus reduxissem; quod denique senatum invidia liberassem, qua flagrabat apud ordines alios, quod severus in ceteros senatoribus solis dissimulatione quasi mutua parceret.</p>
<p><span class="br"></span><span class="lineNumber">22</span><span class="br"></span>Haec acta sunt absente Certo; fuit enim seu tale aliquid suspicatus sive, ut excusabatur, infirmus. Et relationem quidem de eo Caesar ad senatum non <span class="br"></span><span class="lineNumber">23</span><span class="br"></span> remisit; obtinui tamen quod intenderam: nam collega Certi consulatum, successorem Certus accepit, planeque factum est quod dixeram in fine: “Reddat praemium sub optimo principe, quod a pessimo accepit.” Postea actionem meam utcumque potui <span class="br"></span><span class="lineNumber">24</span><span class="br"></span> recollegi, addidi multa. Accidit fortuitum, sed non tamquam fortuitum, quod editis libris Certus intra <span class="br"></span><span class="lineNumber">25</span><span class="br"></span> paucissimos dies implicitus morbo decessit. Audii referentes hanc imaginem menti eius hanc oculis oberrasse, tamquam videret me sibi cum ferro imminere. Verane haec, adfirmare non ausim; interest tamen exempli, ut vera videantur.</p>
<p><span class="br"></span><span class="lineNumber">26</span><span class="br"></span>Habes epistulam, si modum epistulae cogites, libris quos legisti non minorem; sed imputabis tibi qui contentus libris non fuisti. Vale.</p>
</section><notes></notes></section>