<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
et bonorum amantissimus. Cur enim non me quoque inter bonos numerem? Idem Cornelium Tacitum (scis quem virum) arta familiaritate complexus est. <span class="br"></span><span class="lineNumber">2</span><span class="br"></span> Proinde si utrumque nostrum probas, de Rufo quoque necesse est idem sentias, cum sit ad conectendas amicitias vel tenacissimum vinculum morum similitudo. <span class="br"></span><span class="lineNumber">3</span><span class="br"></span> Sunt ei liberi plures. Nam in hoc quoque functus est optimi civis officio, quod fecunditate uxoris large frui voluit, eo saeculo quo plerisque etiam singulos filios orbitatis praemia graves faciunt. Quibus ille despectis, avi quoque nomen adsumpsit. Est enim avus, et quidem ex Saturio Firmo, quem <span class="br"></span><span class="lineNumber">4</span><span class="br"></span> diliges ut ego si ut ego propius inspexeris. Haec eo pertinent, ut scias quam copiosam, quam numerosam domum uno beneficio sis obligaturus; ad quod petendum voto primum, deinde bono <span class="br"></span><span class="lineNumber">5</span><span class="br"></span> quodam omine adducimur. Optamus enim tibi ominamurque in proximum annum consulatum: ita nos virtutes tuae, ita indicia principis augurari <span class="br"></span><span class="lineNumber">6</span><span class="br"></span> volunt. Concurrit autem ut sit eodem anno quaestor maximus ex liberis Rufi, Asinius Bassus, iuvenis (nescio an dicam, quod me pater et sentire et dicere cupit, adulescentis verecundia vetat) ipso patre <span class="br"></span><span class="lineNumber">7</span><span class="br"></span> melior. Difficile est ut mihi de absente credas (quamquam credere soles omnia), tantum in illo industriae probitatis eruditionis ingenii studii memoriae denique esse, quantum expertus invenies. <span class="br"></span><span class="lineNumber">8</span><span class="br"></span> Vellem tam ferax saeculum bonis artibus haberemus,


</p></section><notes></notes></section>