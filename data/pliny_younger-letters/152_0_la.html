<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
potest esse documento nihil desperare, nulli rei fidere, cum videamus tot varietates tam volubili <span class="br"></span><span class="lineNumber">7</span><span class="br"></span> orbe circumagi. Mihi autem familiare est omnes cogitationes meas tecum communicare, isdemque te vel praeceptis vel exemplis monere, quibus ipse me moneo; quae ratio huius epistulae fuit. Vale.</p>
<h3>XXV</h3>
<span class="label"><span class="sc">C. Plinius Maesio Maximo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Scripseram</span> tibi verendum esse, ne ex tacitis suffragiis vitium aliquod exsisteret. Factum est. Proximis comitiis in quibusdam tabellis multa iocularia atque etiam foeda dictu, in una vero pro candidatorum nominibus suffragatorum nomina inventa <span class="br"></span><span class="lineNumber">2</span><span class="br"></span> sunt. Excanduit senatus magnoque clamore ei qui scripsisset iratum principem est comprecatus. Ille tamen fefellit et latuit, fortasse etiam inter indignantes <span class="br"></span><span class="lineNumber">3</span><span class="br"></span> fuit. Quid hunc putamus domi facere, qui in tanta re tam serio tempore tam scurriliter ludat, qui denique omnino in senatu dicax et urbanus et bellus <span class="br"></span><span class="lineNumber">4</span><span class="br"></span> est? Tantum licentiae pravis ingeniis adicit illa fiducia: “quis enim sciet?” Poposcit tabellas,<a class="footnoteLink" href="#note_LCL055_308_1" id="target_note_LCL055_308_1"><sup>1</sup></a> stilum accepit, demisit caput, neminem veretur, se <span class="br"></span><span class="lineNumber">5</span><span class="br"></span> contemnit. Inde ista ludibria scaena et pulpito digna. Quo te vertas? quae remedia conquiras?



</p></section><notes><section class="footnotes"><ul><li class="note" id="note_LCL055_308_1"><a class="footnoteCrossrefLink" href="#target_note_LCL055_308_1" title="Click to highlight in text"><sup class="lineRef">1</sup>tabellas <span class="italic">βγ</span>: tabellam <span class="italic">α</span>, <span class="italic">Stout</span>.</a></li><script type="text/javascript">document.getElementById('note_LCL055_308_1').style.display = "none";</script></ul></section></notes></section>