<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
detinetur, plerisque tam mundis, ut accipere hospites <span class="br"></span><span class="lineNumber">10</span><span class="br"></span> possint. Ex alio latere cubiculum est politissimum; deinde vel cubiculum grande vel modica cenatio, quae plurimo sole, plurimo mari lucet; post hanc cubiculum cum procoetone, altitudine aestivum, munimentis hibernum; est enim subductum omnibus ventis. Huic cubiculo aliud et procoeton communi <span class="br"></span><span class="lineNumber">11</span><span class="br"></span> pariete iunguntur. Inde balinei cella frigidaria spatiosa et effusa, cuius in contrariis parietibus duo baptisteria velut eiecta sinuantur, abunde capacia si mare in proximo cogites. Adiacet unctorium, hypocauston, adiacet propnigeon balinei, mox duae cellae magis elegantes quam sumptuosae; cohaeret calida piscina mirifica, ex qua natantes mare adspiciunt, <span class="br"></span><span class="lineNumber">12</span><span class="br"></span> nec procul sphaeristerium quod calidissimo soli inclinato iam die occurrit. Hic turris erigitur, sub qua diaetae duae, totidem in ipsa, praeterea cenatio quae latissimum mare longissimum litus villas amoenissimas <span class="br"></span><span class="lineNumber">13</span><span class="br"></span> possidet.<a class="footnoteLink" href="#note_LCL055_136_1" id="target_note_LCL055_136_1"><sup>1</sup></a> Est et alia turris; in hac cubiculum, in quo sol nascitur conditurque; lata post apotheca et horreum, sub hoc triclinium, quod turbati maris non nisi fragorem et sonum patitur, eumque iam languidum ac desinentem; hortum et gestationem <span class="br"></span><span class="lineNumber">14</span><span class="br"></span> videt, qua hortus includitur. Gestatio buxo aut rore marino, ubi deficit buxus, ambitur; nam

</p></section><notes><section class="footnotes"><ul><li class="note" id="note_LCL055_136_1"><a class="footnoteCrossrefLink" href="#target_note_LCL055_136_1" title="Click to highlight in text"><sup class="lineRef">1</sup>possidet αγ: prospicit β.</a></li><script type="text/javascript">document.getElementById('note_LCL055_136_1').style.display = "none";</script></ul></section></notes></section>