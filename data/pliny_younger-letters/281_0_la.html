<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
</section>
<section class="div2">
<h2>C. Plinii Caecilii Secundi Epistularum<span class="linebreak"></span>Liber Octavus</h2>
<h3>I</h3>
<span class="label"><span class="sc">C. Plinius Septicio Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Iter</span> commode explicui, excepto quod quidam ex meis adversam valetudinem ferventissimis aestibus <span class="br"></span><span class="lineNumber">2</span><span class="br"></span> contraxerunt. Encolpius quidem lector, ille seria nostra ille deliciae, exasperatis faucibus pulvere sanguinem reiecit. Quam triste hoc ipsi, quam acerbum mihi, si is cui omnis ex studiis gratia inhabilis studiis fuerit! Quis deinde libellos meos sic <span class="br"></span><span class="lineNumber">3</span><span class="br"></span> leget, sic amabit? Quem aures meae sic sequentur? Sed di laetiora promittunt. Stetit sanguis, resedit dolor. Praeterea continens ipse, nos solliciti, medici diligentes. Ad hoc salubritas caeli, secessus quies tantum salutis quantum otii pollicentur. Vale.</p>
<h3>II</h3>
<span class="label"><span class="sc">C. Plinius Calvisio Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Alii</span> in praedia sua proficiscuntur ut locupletiores revertantur, ego ut pauperior. Vendideram vindeÂ­mias</p>
</section><notes></notes></section>