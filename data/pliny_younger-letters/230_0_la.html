<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
haberi optimum dicendi magistrum; video etiam multos parvo ingenio litteris nullis, ut bene agerent <span class="br"></span><span class="lineNumber">5</span><span class="br"></span> agendo consecutos. Sed et illud, quod vel Pollionis vel tamquam Pollionis accepi, verissimum experior: “Commode agendo factum est ut saepe agerem, saepe agendo ut minus commode,” quia scilicet adsiduitate nimia facilitas magis quam facultas, nec <span class="br"></span><span class="lineNumber">6</span><span class="br"></span> fiducia sed temeritas paratur. Nec vero Isocrati quo minus haberetur summus orator offecit, quod infirmitate vocis mollitia frontis ne in publico diceret impediebatur. Proinde multum lege scribe meditare, ut possis cum voles dicere: dices cum velle debebis. <span class="br"></span><span class="lineNumber">7</span><span class="br"></span> Hoc fere temperamentum ipse servavi; non numquam necessitati quae pars rationis est parui. Egi enim quasdam a senatu iussus, quo tamen in numero fuerunt ex illa Thraseae divisione, hoc est ad <span class="br"></span><span class="lineNumber">8</span><span class="br"></span> exemplum pertinentes. Adfui Baeticis contra Baebium Massam: quaesitum est, an danda esset inquisitio; data est. Adfui rursus isdem querentibus de Caecilio Classico: quaesitum est, an provinciales ut socios ministrosque proconsulis plecti oporteret; <span class="br"></span><span class="lineNumber">9</span><span class="br"></span> poenas luerunt. Accusavi Marium Priscum, qui lege repetundarum damnatus utebatur clementia legis,





</p></section><notes></notes></section>