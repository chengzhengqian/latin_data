<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
quamlibet sereno et placido die, non tamen acres et <span class="br"></span><span class="lineNumber">15</span><span class="br"></span> immodicas, sed spatio ipso lassas et infractas. Magna sui parte meridiem spectat aestivumque solem ab hora sexta, hibernum aliquanto maturius quasi invitat, in porticum latam et pro modo longam.<a class="footnoteLink" href="#note_LCL055_342_1" id="target_note_LCL055_342_1"><sup>1</sup></a> Multa in hac membra, atrium etiam ex more veterum. <span class="br"></span><span class="lineNumber">16</span><span class="br"></span> Ante porticum xystus in plurimas species distinctus concisusque buxo; demissus inde pronusque pulvinus, cui bestiarum effigies invicem adversas buxus inscripsit; acanthus in plano, mollis et paene dixerim <span class="br"></span><span class="lineNumber">17</span><span class="br"></span> liquidus. Ambit hunc ambulatio pressis varieque tonsis viridibus inclusa; ab his gestatio in modum circi, quae buxum multiformem humilesque et retentas manu arbusculas circumit. Omnia maceria muniuntur: hanc gradata buxus operit et subtrahit. <span class="br"></span><span class="lineNumber">18</span><span class="br"></span> Pratum inde non minus natura quam superiora illa arte visendum; campi deinde porro multaque alia <span class="br"></span><span class="lineNumber">19</span><span class="br"></span> prata et arbusta. A capite porticus triclinium excurrit; valvis xystum desinentem et protinus pratum multumque ruris videt, fenestris hac latus xysti et quod prosilit villae, hac adiacentis hippodromi nemus <span class="br"></span><span class="lineNumber">20</span><span class="br"></span> comasque prospectat. Contra mediam fere porticum diaeta paulum recedit, cingit areolam, quae quattuor platanis inumbratur. Inter has marmoreo

</p></section><notes><section class="footnotes"><ul><li class="note" id="note_LCL055_342_1"><a class="footnoteCrossrefLink" href="#target_note_LCL055_342_1" title="Click to highlight in text"><sup class="lineRef">1</sup>pro modo longam <span class="italic">βγ:</span> prominulam <span class="italic">M.</span></a></li><script type="text/javascript">document.getElementById('note_LCL055_342_1').style.display = "none";</script></ul></section></notes></section>