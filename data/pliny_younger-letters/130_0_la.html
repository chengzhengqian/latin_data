<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p><span class="br"></span><span class="lineNumber">16</span><span class="br"></span>Censuit Baebius Macer consul designatus lege repetundarum Bassum teneri, Caepio Hispo salva <span class="br"></span><span class="lineNumber">17</span><span class="br"></span> dignitate iudices dandos; uterque recte. “Qui fieri potest” inquis, “cum tam diversa censuerint?” Quia scilicet et Macro legem intuenti consentaneum fuit damnare eum qui contra legem munera acceperat, et Caepio cum putaret licere senatui (sicut licet) et mitigare leges et intendere, non sine ratione veniam dedit facto vetito quidem, non tamen inusitato. <span class="br"></span><span class="lineNumber">18</span><span class="br"></span> Praevaluit sententia Caepionis, quin immo consurgenti ei ad censendum acclamatum est, quod solet residentibus. Ex quo potes aestimare, quanto consensu sit exceptum, cum diceret, quod tam <span class="br"></span><span class="lineNumber">19</span><span class="br"></span> favorabile fuit cum dicturus videretur. Sunt tamen ut in senatu ita in civitate in duas partes hominum iudicia divisa. Nam quibus sententia Caepionis placuit, sententiam Macri ut rigidam duramque reprehendunt; quibus Macri, illam alteram dissolutam atque etiam incongruentem vocant; negant enim congruens esse retinere in senatu, cui iudices <span class="br"></span><span class="lineNumber">20</span><span class="br"></span> dederis. Fuit et tertia sententia: Valerius Paulinus adsensus Caepioni hoc amplius censuit, referendum de Theophane cum legationem renuntiasset. Arguebatur enim multa in accusatione fecisse, quae illa ipsa <span class="br"></span><span class="lineNumber">21</span><span class="br"></span> lege qua Bassum accusaverat tenerentur. Sed hanc


</p></section><notes></notes></section>