<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
ne mihi Massa silentio suo praevaricationem obiecerit, quod non et me reum postulavit.‚Äù Quae vox et statim excepta, et postea multo sermone celebrata <span class="br"></span><span class="lineNumber">9</span><span class="br"></span> est. Divus quidem Nerva (nam privatus quoque attendebat his quae recte in publico fierent) missis ad me gravissimis litteris non mihi solum, verum etiam saeculo est gratulatus, cui exemplum <span class="br"></span><span class="lineNumber">10</span><span class="br"></span> (sic enim scripsit) simile antiquis contigisset. Haec, utcumque se habent, notiora clariora maiora tu facies; quamquam non exigo ut excedas actae rei modum. Nam nec historia debet egredi veritatem, et honeste factis veritas sufficit. Vale.</p>
</section><notes></notes></section>