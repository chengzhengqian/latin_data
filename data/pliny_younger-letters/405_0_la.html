<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> exigente. Haec in notitiam tuam perferenda existimavi, quia proxime scripseram petisse Lycormam, ut legationem, si qua venisset a Bosporo, usque in adventum suum retinerem. Quod diutius faciendi nulla mihi probabilis ratio occurrit, praesertim cum epistulae Lycormae, quas detinere, ut ante praedixi. nolui, aliquot diebus hinc legatum antecessurae viderentur.</p>
<h3>LXVIII</h3>
<span class="label"><span class="sc">C. Plinius Traiano Imperatori</span></span>
<p><span class="sc">Petentibus</span> quibusdam, ut sibi reliquias suorum aut propter iniuriam vetustatis aut propter fluminis incursum aliaque his similia quocumque<a class="footnoteLink" href="#note_LCL059_252_1" id="target_note_LCL059_252_1"><sup>1</sup></a> secundum exemplum proconsulum transferre permitterem, quia sciebam in urbe nostra ex eius modi causa collegium pontificum adiri solere, te, domine, maximum pontificem consulendum putavi, quid observare me velis.</p>
<h3>LXIX</h3>
<span class="label"><span class="sc">Traianus Plinio</span></span>
<p><span class="sc">Durum</span> est iniungere necessitatem provincialibus pontificum adeundorum, si reliquias suorum propter aliquas iustas causas transferre ex loco in alium locum




</p></section><notes><section class="footnotes"><ul><li class="note" id="note_LCL059_252_1"><a class="footnoteCrossrefLink" href="#target_note_LCL059_252_1" title="Click to highlight in text"><sup class="lineRef">1</sup>quocumque <span class="italic">Kukula:</span> quaec- <span class="italic">Aa.</span></a></li><script type="text/javascript">document.getElementById('note_LCL059_252_1').style.display = "none";</script></ul></section></notes></section>