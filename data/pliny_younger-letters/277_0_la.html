<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XXXII</h3>
<span class="label"><span class="sc">C. Plinius Fabato Prosocero Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Delector</span> iucundum tibi fuisse Tironis mei adventum; quod vero scribis oblata occasione proconsulis plurimos manumissos, unice laetor. Cupio enim patriam nostram omnibus quidem rebus augeri, maxime tamen civium numero: id enim oppidis <span class="br"></span><span class="lineNumber">2</span><span class="br"></span> firmissimum ornamentum. Illud etiam me non ut ambitiosum sed tamen iuvat, quod adicis te meque et gratiarum actione et laude celebratos. Est enim, ut Xenophon ait, <span class="italic">ἥδιστοv</span> <span class="italic">ἄκουσμα ἔπαιvος</span>, utique si te mereri putes. Vale.</p>
<h3>XXXIII</h3>
<span class="label"><span class="sc">C. Plinius Tacito Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Auguror</span> nec me fallit augurium, historias tuas immortales futuras; quo magis illis (ingenue fatebor) <span class="br"></span><span class="lineNumber">2</span><span class="br"></span> inseri cupio. Nam si esse nobis curae solet ut facies nostra ab optimo quoque artifice exprimatur, nonne debemus optare, ut operibus nostris similis tui scriptor <span class="br"></span><span class="lineNumber">3</span><span class="br"></span> praedicatorque contingat? Demonstro ergo quamquam diligentiam tuam fugere non possit, cum sit in publicis actis, demonstro tamen quo magis credas, iucundum mihi futurum si factum meum, cuius




</p></section><notes></notes></section>