<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
excerpes; aliud est enim epistulam aliud historiam, aliud amico aliud omnibus scribere. Vale.</p>
<h3>XVII</h3>
<span class="label"><span class="sc">C. Plinius Restituto Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Indignatiunculam</span>, quam in cuiusdam amici auditorio cepi, non possum mihi temperare quo minus apud te, quia non contigit coram, per epistulam <span class="br"></span><span class="lineNumber">2</span><span class="br"></span> effundam. Recitabatur liber absolutissimus. Hunc duo aut tres, ut sibi et paucis videntur, diserti surdis mutisque similes audiebant. Non labra diduxerunt, non moverunt manum, non denique adsurrexerunt <span class="br"></span><span class="lineNumber">3</span><span class="br"></span> saltem lassitudine sedendi. Quae tanta gravitas? quae tanta sapientia? quae immo pigritia adrogantia sinisteritas ac potius amentia, in hoc totum diem impendere ut offendas, ut inimicum relinquas ad quem tamquam amicissimum veneris? Disertior <span class="br"></span><span class="lineNumber">4</span><span class="br"></span> ipse es? Tanto magis ne invideris; nam qui invidet minor est. Denique sive plus sive minus sive idem praestas, lauda vel inferiorem vel superiorem vel parem: superiorem quia nisi laudandus ille non potes ipse laudari, inferiorem aut parem quia pertinet ad tuam gloriam quam maximum videri, quem praecedis <span class="br"></span><span class="lineNumber">5</span><span class="br"></span> vel exaequas. Equidem omnes qui aliquid in studiis faciunt venerari etiam mirarique soleo; est enim res difficilis ardua fastidiosa, et quae eos a quibus conÂ­temnitur </p></section><notes></notes></section>