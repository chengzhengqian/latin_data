<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">scholam revocas, ego adhuc Saturnalia extendo) <span class="br"></span><span class="lineNumber">2</span><span class="br"></span> librum misisti. Num potui longius hyperbaton facere; atque hoc ipso probare eum esse me qui non modo magister tuus, sed ne discipulus quidem debeam dici? Sumam tamen personam magistri, exseramque in librum tuum ius quod dedisti, eo liberius quod nihil ex meis interim missurus sum tibi in quo te ulciscaris. Vale.</p>
<h3>VIII</h3>
<span class="label"><span class="sc">C. Plinius Romano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Vidistine</span> aliquando Clitumnum fontem? Si nondum (et puto nondum: alioqui narrasses mihi), vide; <span class="br"></span><span class="lineNumber">2</span><span class="br"></span> quem ego (paenitet tarditatis) proxime vidi. Modicus collis adsurgit, antiqua cupressu nemorosus et opacus. Hunc subter exit fons et exprimitur pluribus venis sed imparibus, eluctatusque quem facit gurgitem<a class="footnoteLink" href="#note_LCL059_22_1" id="target_note_LCL059_22_1"><sup>1</sup></a> lato gremio patescit, purus et vitreus, ut numerare iactas stipes et relucentes calculos possis. <span class="br"></span><span class="lineNumber">3</span><span class="br"></span> Inde non loci devexitate, sed ipsa sui copia et quasi pondere impellitur, fons adhuc et iam amplissimum flumen, atque etiam navium patiens; quas obvias quoque et contrario nisu in diversa tendentes transmittit et perfert, adeo validus ut illa qua properat ipse, quamquam per solum planum, remis non adiu­vetur,</p>
</section><notes><section class="footnotes"><ul><li class="note" id="note_LCL059_22_1"><a class="footnoteCrossrefLink" href="#target_note_LCL059_22_1" title="Click to highlight in text"><sup class="lineRef">1</sup>eluctatusque (-que <span class="italic">om. θ, add. i</span>) quem <span class="italic">Mθ:</span> eluctatusque facit gurgitem qui <span class="italic">a.</span></a></li><script type="text/javascript">document.getElementById('note_LCL059_22_1').style.display = "none";</script></ul></section></notes></section>