<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
publicae sors in tuto nec reditus incertus, et ager ipse propter id quod vectigal large supercurrit, semper <span class="br"></span><span class="lineNumber">4</span><span class="br"></span> dominum a quo exerceatur inveniet. Nec ignoro me plus aliquanto quam donasse videor erogavisse, cum pulcherrimi agri pretium necessitas <span class="br"></span><span class="lineNumber">5</span><span class="br"></span> vectigalis infregerit. Sed oportet privatis utilitatitibus publicas, mortalibus aeternas anteferre, multoque diligentius muneri suo consulere quam facultatibus. Vale.</p>
<h3>XIX</h3>
<span class="label"><span class="sc">C. Plinius Prisco Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Angit</span> me Fanniae valetudo. Contraxit hanc dum adsidet Iuniae virgini, sponte primum (est enim adfinis), <span class="br"></span><span class="lineNumber">2</span><span class="br"></span> deinde etiam ex auctoritate pontificum. Nam virgines, cum vi morbi atrio Vestae coguntur excedere, matronarum curae custodiaeque mandantur. Quo munere Fannia dum sedulo fungitur, hoc discrimine <span class="br"></span><span class="lineNumber">3</span><span class="br"></span> implicita est. Insident febres, tussis increscit; summa macies summa defectio. Animus tantum et spiritus viget Helvidio marito, Thrasea patre dignissimus; reliqua labuntur, meque non <span class="br"></span><span class="lineNumber">4</span><span class="br"></span> metu tantum, verum etiam dolore conficiunt. Doleo enim feminam maximam eripi oculis civitatis, nescio an aliquid simile visuris. Quae castitas illi, quae sanctitas, quanta gravitas quanta constantia! Bis maritum secuta in exsilium est, tertio ipsa propter
</p></section><notes></notes></section>