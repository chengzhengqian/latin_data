<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span> reliquis uteretur. Mihi successus actionis silentium finemque suadebat; temerarium est enim secundis non esse contentum. Ad hoc verebar ne me corporis vires iterato labore desererent, quem difficilius <span class="br"></span><span class="lineNumber">11</span><span class="br"></span> est repetere quam iungere. Erat etiam periculum ne reliqua actio mea et frigus ut deposita et taedium ut resumpta pateretur. Ut enim faces ignem adsidua concussione custodiunt, dimissum aegerrime reparant, sic et dicentis calor et audientis intentio continuatione servatur, intercapedine et quasi remissione <span class="br"></span><span class="lineNumber">12</span><span class="br"></span> languescit. Sed Bassus multis precibus, paene etiam lacrimis obsecrabat, implerem meum tempus. Parui utilitatemque eius praetuli meae. Bene cessit: inveni ita erectos animos senatus, ita recentes, ut priore actione incitati magis quam satiati viderentur. <span class="br"></span><span class="lineNumber">13</span><span class="br"></span> Successit mihi Lucceius Albinus, tam apte ut orationes nostrae varietatem duarum, contextum unius <span class="br"></span><span class="lineNumber">14</span><span class="br"></span> habuisse credantur. Respondit Herennius Pollio instanter et graviter, deinde Theophanes rursus. Fecit enim hoc quoque ut cetera impudentissime, quod post duos et consulares et disertos tempus sibi et quidem laxius vindicavit. Dixit in noctem atque <span class="br"></span><span class="lineNumber">15</span><span class="br"></span> etiam nocte inlatis lucernis. Postero die egerunt pro Basso Homullus et Fronto mirifice; quartum diem probationes occuparunt.</p>
</section><notes></notes></section>