<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
Subsistemus fortasse et sequenti, sed tanto <span class="br"></span><span class="lineNumber">7</span><span class="br"></span> magis viam ipsam corripiemus. Contingat modo te filiamque tuam fortes invenire! nam continget hilares, si nos incolumes receperitis. Vale.</p>
<h3>II</h3>
<span class="label"><span class="sc">C. Plinius Attio Clementi Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Regulus</span> filium amisit, hoc uno malo indignus, quod nescio an malum putet. Erat puer acris ingenii sed ambigui, qui tamen posset recta sectari, si <span class="br"></span><span class="lineNumber">2</span><span class="br"></span> patrem non referret. Hunc Regulus emancipavit, ut heres matris exsisteret; mancipatum (ita vulgo ex moribus hominis loquebantur) foeda et insolita parentibus indulgentiae simulatione captabat. Incredibile, <span class="br"></span><span class="lineNumber">3</span><span class="br"></span> sed Regulum cogita. Amissum tamen luget insane. Habebat puer mannulos multos et iunctos et solutos, habebat canes maiores minoresque, habebat luscinias psittacos merulas: omnes <span class="br"></span><span class="lineNumber">4</span><span class="br"></span> Regulus circa rogum trucidavit. Nec dolor erat ille, sed ostentatio doloris. Convenitur ad eum mira celebritate. Cuncti detestantur oderunt, et quasi probent quasi diligant, cursant frequentant, utque breviter quod sentio enuntiem, in Regulo demerendo <span class="br"></span><span class="lineNumber">5</span><span class="br"></span> Regulum imitantur. Tenet se trans Tiberim in </p></section><notes></notes></section>