<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>publica quaedam et quasi civitas domus est. Sed quamquam his solaciis adquiescam, debilitor et frangor eadem illa humanitate, quae me ut hoc ipsum permitterem induxit. Non ideo tamen velim durior fieri. Nec ignoro alios eius modi casus nihil amplius vocare quam damnum, eoque sibi magnos homines et sapientes videri. Qui an magni sapientesque sint, <span class="br"></span><span class="lineNumber">4</span><span class="br"></span> nescio; homines non sunt. Hominis est enim adfici dolore sentire, resistere tamen et solacia admittere, <span class="br"></span><span class="lineNumber">5</span><span class="br"></span> non solaciis non egere. Verum de his plura fortasse quam debui; sed pauciora quam volui. Est enim quaedam etiam dolendi voluptas, praesertim si in amici sinu defleas, apud quem lacrimis tuis vel laus sit parata vel venia. Vale.</p>
<h3>XVII</h3>
<span class="label"><span class="sc">C. Plinius Macrino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Num</span> istic quoque immite et turbidum caelum? Hic adsiduae tempestates et crebra diluvia. Tiberis alveum excessit et demissioribus ripis alte superfunditur; <span class="br"></span><span class="lineNumber">2</span><span class="br"></span> quamquam fossa quam providentissimus imperator fecit exhaustus, premit valles, innatat</p>
</section><notes></notes></section>