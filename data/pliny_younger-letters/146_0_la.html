<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XVIII</h3>
<span class="label"><span class="sc">C. Plinius Arrio Antonino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Quemadmodum</span> magis adprobare tibi possum, quanto opere mirer epigrammata tua Graeca, quam quod quaedam Latine aemulari et exprimere temptavi? in deterius tamen. Accidit hoc primum imbecillitate ingenii mei, deinde inopia ac potius, ut Lucretius ait, <span class="br"></span><span class="lineNumber">2</span><span class="br"></span> egestate patrii sermonis. Quodsi haec, quae sunt et Latina et mea, habere tibi aliquid venustatis videbuntur, quantum putas inesse iis gratiae, quae et a te et Graece proferuntur! Vale.</p>
<h3>XIX</h3>
<span class="label"><span class="sc">C. Plinius Calpurniae Hispullae Suae S.</span></span>
<p><span class="br"></span><span class="lineNumber">1</span><span class="br"></span><span class="sc">Cum</span> sis pietatis exemplum fratremque optimum et amantissimum tui pari caritate dilexeris, filiamque eius ut tuam diligas, nec tantum amitae ei adfectum verum etiam patris amissi repraesentes, non dubito maximo tibi gaudio fore cum cognoveris dignam patre <span class="br"></span><span class="lineNumber">2</span><span class="br"></span> dignam te dignam avo evadere. Summum est acumen summa frugalitas; amat me, quod castitatis indicium est. Accedit his studium litterarum, quod ex mei caritate concepit. Meos libellos habet lectitat <span class="br"></span><span class="lineNumber">3</span><span class="br"></span> ediscit etiam. Qua illa sollicitudine cum videor acturus, quanto cum egi gaudio adficitur! Disponit qui nuntient sibi quem adsensum quos clamores excitarim, quem eventum iudic√Æ tulerim. Eadem, si


</p></section><notes></notes></section>