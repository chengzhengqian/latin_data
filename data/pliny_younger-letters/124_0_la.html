<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>VI</h3>
<span class="label"><span class="sc">C. Plinius Iulio Nasoni Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Tusci</span> grandine excussi, in regione Transpadana summa abundantia, sed par vilitas nuntiatur: solum <span class="br"></span><span class="lineNumber">2</span><span class="br"></span> mihi Laurentinum meum in reditu. Nihil quidem ibi possideo praeter tectum et hortum statimque harenas, solum tamen mihi in reditu. Ibi enim plurimum scribo, nec agrum quem non habeo sed ipsum me studiis excolo; ac iam possum tibi ut aliis in locis <span class="br"></span><span class="lineNumber">3</span><span class="br"></span> horreum plenum, sic ibi scrinium ostendere. Igitur tu quoque, si certa et fructuosa praedia concupiscis, aliquid in hoc litore para. Vale.</p>
<h3>VII</h3>
<span class="label"><span class="sc">C. Plinius Catio Lepido Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Saepe</span> tibi dico inesse vim Regulo. Mirum est quam efficiat in quod incubuit. Placuit ei lugere filium: luget ut nemo. Placuit statuas eius et imagines quam plurimas facere: hoc omnibus officinis agit, illum coloribus illum cera illum aere illum argento illum auro ebore marmore effingit. <span class="br"></span><span class="lineNumber">2</span><span class="br"></span> Ipse vero nuper adhibito ingenti auditorio librum de vita eius recitavit; de vita pueri, recitavit tamen. Eundem in exemplaria mille transcriptum per totam


</p></section><notes></notes></section>