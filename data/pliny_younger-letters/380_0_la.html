<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
militaris firmatoremque consulerem de modo poenae. <span class="br"></span><span class="lineNumber">2</span><span class="br"></span> Ipse enim dubito ob hoc maxime quod, ut iam dixerant sacramento, ita nondum distributi in numeros erant. Quid ergo debeam sequi rogo, domine, scribas, praesertim cum pertineat ad exemplum.</p>
<h3>XXX</h3>
<span class="label"><span class="sc">Traianus Plinio</span></span>
<p><span class="br"></span><span class="lineNumber">1</span><span class="br"></span><span class="sc">Secundum</span> mandata mea fecit Sempronius Caelianus mittendo ad te eos, de quibus cognosci oportebit, an capitale supplicium meruisse videantur. Refert autem, voluntarii se obtulerint an lecti sint vel <span class="br"></span><span class="lineNumber">2</span><span class="br"></span> etiam vicarii dati. Lecti 〈si〉<a class="footnoteLink" href="#note_LCL059_202_1" id="target_note_LCL059_202_1"><sup>1</sup></a> sunt, inquisitio peccavit; si vicarii dati, penes eos culpa est qui dederunt; si ipsi, cum haberent condicionis suae conscientiam, venerunt, animadvertendum in illos erit. Neque enim multum interest, quod nondum per numeros distributi sunt. Ille enim dies, quo primum probati sunt, veritatem ab iis originis suae exegit.</p>
<h3>XXXI</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Salva</span> magnitudine tua, domine, descendas oportet ad meas curas, cum ius mihi dederis referendi ad te,




</p></section><notes><section class="footnotes"><ul><li class="note" id="note_LCL059_202_1"><a class="footnoteCrossrefLink" href="#target_note_LCL059_202_1" title="Click to highlight in text"><sup class="lineRef">1</sup>si <span class="italic">add. Cat.</span><sup>2</sup>: om. <span class="italic">Ia.</span></a></li><script type="text/javascript">document.getElementById('note_LCL059_202_1').style.display = "none";</script></ul></section></notes></section>