<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XVIII</h3>
<span class="label"><span class="sc">Traianus Plinio</span></span>
<p><span class="br"></span><span class="lineNumber">1</span><span class="br"></span><span class="sc">Cuperem</span> sine querela corpusculi tui et tuorum pervenire in Bithyniam potuisses, ac simile tibi iter ab Epheso ei<a class="footnoteLink" href="#note_LCL059_190_1" id="target_note_LCL059_190_1"><sup>1</sup></a> navigationi fuisset, quam expertus <span class="br"></span><span class="lineNumber">2</span><span class="br"></span> usque illo eras. Quo autem die pervenisses in Bithyniam, cognovi, Secunde carissime, litteris tuis. Provinciales, credo, prospectum sibi a me intellegent. Nam et tu dabis operam, ut manifestum sit illis electum te esse, qui ad eosdem mei loco mittereris. <span class="br"></span><span class="lineNumber">3</span><span class="br"></span> Rationes autem in primis tibi rerum publicarum excutiendae sunt; nam et esse eas vexatas satis constat. Mensores vix etiam iis operibus, quae aut Romae aut in proximo fiunt, sufficientes habeo; sed in omni provincia inveniuntur, quibus credi possit, et ideo non deerunt tibi, modo velis diligenter excutere.</p>
<h3>XIX</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Rogo,</span> domine, consilio me regas haesitantem, utrum per publicos civitatium servos, quod usque



</p></section><notes><section class="footnotes"><ul><li class="note" id="note_LCL059_190_1"><a class="footnoteCrossrefLink" href="#target_note_LCL059_190_1" title="Click to highlight in text"><sup class="lineRef">1</sup>ei <span class="italic">Catanaeus:</span> et <span class="italic">I</span>: ut <span class="italic">a.</span></a></li><script type="text/javascript">document.getElementById('note_LCL059_190_1').style.display = "none";</script></ul></section></notes></section>