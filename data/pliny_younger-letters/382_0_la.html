<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
Erit autem vel hoc maxime corrigendum, quod qui damnati ad poenam erant, non modo ea sine auctore, ut scribis, liberati sunt, sed etiam in condicionem <span class="br"></span><span class="lineNumber">2</span><span class="br"></span> proborum ministrorum retrahuntur. Qui igitur intra hos proximos decem annos damnati nec ullo idoneo auctore liberati sunt, hos oportebit poenae suae reddi; si qui vetustiores invenientur et senes ante annos decem damnati, distribuamus illos in ea ministeria, quae non longe a poena sint. Solent enim eiusmodi 〈homines〉<a class="footnoteLink" href="#note_LCL059_206_1" id="target_note_LCL059_206_1"><sup>1</sup></a> ad balineum, ad purgationes cloacarum, item munitiones viarum et vicorum dari.</p>
<h3>XXXIII</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Cum</span> diversam partem provinciae circumirem, Nicomediae vastissimum incendium multas privatorum domos et duo publica opera, quamquam via <span class="br"></span><span class="lineNumber">2</span><span class="br"></span> interiacente, Gerusian et Iseon absumpsit. Est autem latius sparsum, primum violentia venti, deinde inertia hominum quos satis constat otiosos et immobiles tanti mali spectatores perstitisse; et alioqui nullus usquam in publico sipo, nulla hama, nullum denique instrumentum ad incendia compescenda. Et haec quidem, ut iam praecepi, parabuntur; <span class="br"></span><span class="lineNumber">3</span><span class="br"></span> tu, domine, dispice an instituendum putes collegium fabrorum dumtaxat hominum <span class="sc">cl.</span> Ego


</p></section><notes><section class="footnotes"><ul><li class="note" id="note_LCL059_206_1"><a class="footnoteCrossrefLink" href="#target_note_LCL059_206_1" title="Click to highlight in text"><sup class="lineRef">1</sup>enim eiusmodi <span class="italic">a:</span> et <span class="italic">I, Mynors:</span> enim eiusmodi 〈homines〉 <span class="italic">Sherwin-White.</span></a></li><script type="text/javascript">document.getElementById('note_LCL059_206_1').style.display = "none";</script></ul></section></notes></section>