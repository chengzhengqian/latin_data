<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
mater pari laude; ipse studiosus litteratus etiam disertus, puer simplicitate comitate iuvenis senex <span class="br"></span><span class="lineNumber">2</span><span class="br"></span> gravitate. Neque enim amore decipior. Amo quidem effuse (ita officiis ita reverentia meruit), iudico tamen, et quidem tanto acrius quanto magis amo; tibique ut qui exploraverim spondeo, habiturum te generum quo melior fingi ne voto quidem potuit. <span class="br"></span><span class="lineNumber">3</span><span class="br"></span> Superest ut avum te quam maturissime similium sui faciat. Quam felix tempus illud, quo mihi liberos illius nepotes tuos, ut meos vel liberos vel nepotes, ex vestro sinu sumere et quasi pari cure tenere continget! Vale.</p>
<h3>XXVII</h3>
<span class="label"><span class="sc">C. Plinius Severo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Rogas</span> ut cogitem, quid designatus consul in honorem principis censeas. Facilis inventio, non facilis electio; est enim ex virtutibus eius larga materia. Scribam tamen vel (quod malo) coram indicabo, si prius haesitationem meam ostendero. Dubito num <span class="br"></span><span class="lineNumber">2</span><span class="br"></span> idem tibi suadere quod mihi debeam. Designatus ego consul omni hac, etsi non adulatione, specie tamen adulationis abstinui, non tamquam liber et constans, sed tamquam intellegens principis nostri, </p></section><notes></notes></section>