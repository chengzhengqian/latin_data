<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
recuso, si ita casus attulerit, luere poenas ob honestissimum factum, dum flagitiosissimum ulciscor.”</p>
<p><span class="br"></span><span class="lineNumber">13</span><span class="br"></span>Iam censendi tempus. Dicit Domitius Apollinaris consul designatus, dicit Fabricius Veiento, Fabius Postuminus,<a class="footnoteLink" href="#note_LCL059_104_1" id="target_note_LCL059_104_1"><sup>1</sup></a> Bittius Proculus collega Publici Certi, de quo agebatur, uxoris autem meae quam amiseram vitricus, post hos Ammius Flaccus. Omnes Certum nondum a me nominatum ut nominatum defendunt crimenque quasi in medio relictum defensione <span class="br"></span><span class="lineNumber">14</span><span class="br"></span> suscipiunt. Quae praeterea dixerint, non est necesse narrare: in libris habes; sum enim cuncta ipsorum <span class="br"></span><span class="lineNumber">15</span><span class="br"></span> verbis persecutus. Dicunt contra Avidius Quietus, Cornutus Tertullus: Quietus, iniquissimum esse querelas dolentium excludi, ideoque Arriae et Fanniae ius querendi non auferendum, nec interesse cuius <span class="br"></span><span class="lineNumber">16</span><span class="br"></span> ordinis quis sit, sed quam causam habeat; Cornutus, datum se a consulibus tutorem Helvidi filiae petentibus matre eius et vitrico; nunc quoque non sustinere deserere officii sui partes, in quo tamen et suo dolori modum imponere et optimarum feminarum perferre modestissimum adfectum; quas contentas esse admonere senatum Publici Certi cruentae adulationis et petere, si poena flagitii manifestissimi remittatur, nota <span class="br"></span><span class="lineNumber">17</span><span class="br"></span> certe quasi censoria inuratur. Tum Satrius Rufus medio ambiguoque sermone “Puto” inquit “iniuriam

</p></section><notes><section class="footnotes"><ul><li class="note" id="note_LCL059_104_1"><a class="footnoteCrossrefLink" href="#target_note_LCL059_104_1" title="Click to highlight in text"><sup class="lineRef">1</sup>Posthuminus <span class="italic">a:</span> Postumius γ: Maximinus <span class="italic">M.</span></a></li><script type="text/javascript">document.getElementById('note_LCL059_104_1').style.display = "none";</script></ul></section></notes></section>