<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span> Diffugiunt servi; quorum magna pars comprehensa est, ceteri requiruntur. Ipse paucis diebus aegre focilatus non sine ultionis solacio decessit <span class="br"></span><span class="lineNumber">5</span><span class="br"></span> ita vivus vindicatus, ut occisi solent. Vides quot periculis quot contumeliis quot ludibriis simus obnoxii; nec est quod quisquam possit esse securus, quia sit remissus et mitis; non enim iudicio domini sed scelere perimuntur.</p>
<p><span class="br"></span><span class="lineNumber">6</span><span class="br"></span>Verum haec hactenus. Quid praeterea novi? Quid? Nihil, alioqui subiungerem; nam et charta adhuc superest, et dies feriatus patitur plura contexi. Addam quod opportune de eodem Macedone succurrit. Cum in publico Romae lavaretur, notabilis atque etiam, ut exitus docuit, ominosa res accidit. <span class="br"></span><span class="lineNumber">7</span><span class="br"></span> Eques Romanus a servo eius, ut transitum daret, manu leviter admonitus convertit se nec servum, a quo erat tactus, sed ipsum Macedonem tam graviter <span class="br"></span><span class="lineNumber">8</span><span class="br"></span> palma<a class="footnoteLink" href="#note_LCL055_214_1" id="target_note_LCL055_214_1"><sup>1</sup></a> percussit ut paene concideret. Ita balineum illi quasi per gradus quosdam primum contumeliae locus, deinde exitii fuit. Vale.</p>
<h3>XV</h3>
<span class="label"><span class="sc">C. Plinius Silio Proculo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Petis</span> ut libellos tuos in secessu legam examinem, an editione sint digni; adhibes preces, adlegas exem­plum:



</p></section><notes><section class="footnotes"><ul><li class="note" id="note_LCL055_214_1"><a class="footnoteCrossrefLink" href="#target_note_LCL055_214_1" title="Click to highlight in text"><sup class="lineRef">1</sup>palma <span class="italic">β:</span> palam αγ.</a></li><script type="text/javascript">document.getElementById('note_LCL055_214_1').style.display = "none";</script></ul></section></notes></section>