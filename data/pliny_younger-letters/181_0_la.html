<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>X</h3>
<span class="label"><span class="sc">C. Plinius Suetonio Tranquillo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Libera</span> tandem hendecasyllaborum meorum fidem, qui scripta tua communibus amicis spoponderunt. Adpellantur cotidie, efflagitantur, ac iam periculum est ne cogantur ad exhibendum formulam accipere. <span class="br"></span><span class="lineNumber">2</span><span class="br"></span> Sum et ipse in edendo haesitator, tu tamen meam quoque cunctationem tarditatemque vicisti. Proinde aut rumpe iam moras aut cave ne eosdem istos libellos, quos tibi hendecasyllabi nostri blanditiis elicere non possunt, convicio scazontes extorqueant. <span class="br"></span><span class="lineNumber">3</span><span class="br"></span> Perfectum opus absolutumque est, nec iam splendescit lima sed atteritur. Patere me videre titulum tuum, patere audire describi legi venire volumina Tranquilli mei. Aequum est nos in amore tam mutuo eandem percipere ex te voluptatem, qua tu perfrueris ex nobis. Vale.</p>
<h3>XI</h3>
<span class="label"><span class="sc">C. Plinius Calpurnio Fabato Prosocero Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Recepi</span> litteras tuas ex quibus cognovi speciosissimam te porticum sub tuo filiique tui nomine dedicasse, sequenti die in portarum ornatum pecuniam promisisse, ut initium novae liberalitatis esset consummatio <span class="br"></span><span class="lineNumber">2</span><span class="br"></span> prioris. Gaudeo primum tua gloria, cuius ad


</p></section><notes></notes></section>