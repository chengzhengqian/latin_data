<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
et vividum corpus solaque ex senectute prudentia <span class="br"></span><span class="lineNumber">11</span><span class="br"></span> Hanc ego vitam voto et cogitatione praesumo, ingressurus avidissime, ut primum ratio aetatis receptui canere permiserit. Interim mille laboribus conteror, quorum mihi et solacium et exemplum <span class="br"></span><span class="lineNumber">12</span><span class="br"></span> est idem Spurinna; nam ille quoque, quoad honestum fuit, obiit officia, gessit magistratus, provincias rexit, multoque labore hoc otium meruit. Igitur eundem mihi cursum, eundem terminum statuo, idque iam nunc apud te subsigno ut, si me longius evehi videris, in ius voces ad hanc epistulam meam et quiescere iubeas, cum inertiae crimen effugero. Vale.</p>
<h3>II</h3>
<span class="label"><span class="sc">C. Plinius Vibio Maximo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Quod</span> ipse amicis tuis obtulissem, si mihi eadem materia suppeteret, id nunc iure videor a te meis <span class="br"></span><span class="lineNumber">2</span><span class="br"></span> petiturus. Arrianus Maturus Altinatium est princeps; cum dico princeps, non de facultatibus loquor, quae illi large supersunt, sed de castitate iustitia, <span class="br"></span><span class="lineNumber">3</span><span class="br"></span> gravitate prudentia. Huius ego consilio in negotiis, indicio in studiis utor; nam plurimum fide, plurimum veritate, plurimum intellegentia praestat. <span class="br"></span><span class="lineNumber">4</span><span class="br"></span> Amat me (nihil possum ardentius dicere) ut tu. Caret ambitu; ideo se in equestri gradu tenuit, cum


</p></section><notes></notes></section>