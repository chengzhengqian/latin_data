<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
qua copia deflebis ornabis attolles! Quamquam non est opus adfingas aliquid aut adstruas; sufficit ne ea quae sunt vera minuantur. Vale.</p>
<h3>XXXIV</h3>
<span class="label"><span class="sc">C. Plinius Tranquillo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Explica</span> aestum meum: audio me male legere, dumtaxat versus; orationes enim commode, sed tanto minus versus. Cogito ergo recitaturus familiaribus amicis experiri libertum meum. Hoc quoque familiare, quod elegi non bene sed melius (scio) lecturum, <span class="br"></span><span class="lineNumber">2</span><span class="br"></span> si tamen non fuerit perturbatus. Est enim tam novus lector quam ego poeta. Ipse nescio, quid illo legente interim faciam, sedeam defixus et mutus et similis otioso an, ut quidam, quae pronuntiabit, murmure oculis manu prosequar. Sed puto me non minus male saltare quam legere. Iterum dicam, explica aestum meum vereque rescribe, num sit melius pessime legere quam ista vel non facere vel facere. Vale.</p>
</section><notes></notes></section>