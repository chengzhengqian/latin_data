<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XVII</h3>
<span class="label"><span class="sc">C. Plinius Cornelio Titiano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Est</span> adhuc curae hominibus fides et officium, sunt qui defunctorum quoque amicos agant. Titinius Capito ab imperatore nostro impetravit, ut sibi liceret <span class="br"></span><span class="lineNumber">2</span><span class="br"></span> statuam L. Silani in foro ponere. Pulchrum et magna laude dignum amicitia principis in hoc uti, quantumque gratia valeas, aliorum honoribus experiri. <span class="br"></span><span class="lineNumber">3</span><span class="br"></span> Est omnino Capitoni in usu claros viros colere; mirum est qua religione quo studio imagines Brutorum Cassiorum Catonum domi ubi potest habeat. Idem clarissimi cuiusque vitam egregiis <span class="br"></span><span class="lineNumber">4</span><span class="br"></span> carminibus exornat. Scias ipsum plurimis virtutibus abundare, qui alienas sic amat. Redditus est Silano debitus honor, cuius immortalitati Capito prospexit pariter et suae. Neque enim magis decorum et insigne est statuam in foro populi Romani habere quam ponere. Vale.</p>
<h3>XVIII</h3>
<span class="label"><span class="sc">C. Plinius Suetonio Tranquillo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Scribis</span> te perterritum somnio vereri ne quid adversi in actione patiaris; rogas ut dilationem petam, et



</p></section><notes></notes></section>