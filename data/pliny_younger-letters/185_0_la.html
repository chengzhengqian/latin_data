<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
severus et tamen moderatus: leges ipsum; est in publicis actis. Quam me iuvat, quod in causis agendis non modo pactione dono munere verum etiam <span class="br"></span><span class="lineNumber">9</span><span class="br"></span> xeniis semper abstinui! Oportet quidem, quae sunt inhonesta, non quasi inlicita sed quasi pudenda vitare; iucundum tamen si prohiberi publice videas, quod numquam tibi ipse permiseris. Erit fortasse, immo non dubie, huius propositi mei et minor laus et obscurior fama, cum omnes ex necessitate facient <span class="br"></span><span class="lineNumber">10</span><span class="br"></span> quod ego sponte faciebam. Interim fruor voluptate, cum alii divinum me, alii meis rapinis meae avaritiae occursum per ludum ac iocum dictitant. Vale.</p>
<h3>XIV</h3>
<span class="label"><span class="sc">C. Plinius Pontio Allifano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Secesseram</span> in municipium, cum mihi nuntiatum est Cornutum Tertullum accepisse Aemiliae viae curam. <span class="br"></span><span class="lineNumber">2</span><span class="br"></span> Exprimere non possum, quanto sim gaudio adfectus, et ipsius et meo nomine: ipsius quod, sit licet (sicut est) ab omni ambitione longe remotus, debet tamen ei iucundus honor esse ultro datus, meo quod aliquanto magis me delectat mandatum mihi officium, postquam <span class="br"></span><span class="lineNumber">3</span><span class="br"></span> par Cornuto datum video. Neque enim augeri dignitate quam aequari bonis gratius. Cornuto autem quid melius, quid sanctius, quid in omni genere




</p></section><notes></notes></section>