<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="lineGroup">
<span class="line indent1">“cur post haec” inquam “nostros celamus amores</span><span class="linebreak"></span>
<span class="line indent2">nullumque in medium timidi damus atque fatemur</span><span class="linebreak"></span>
<span class="line indent2">Tironisque dolos, Tironis nosse fugaces</span><span class="linebreak"></span>
<span class="line indent2">blanditias et furta novas addentia flammas?”</span><span class="linebreak"></span>
</p>
<p class="noindent"><span class="br"></span><span class="lineNumber">7</span><span class="br"></span>Transii ad elegos; hos quoque non minus celeriter explicui, addidi alios facilitate corruptus. Deinde in <span class="br"></span><span class="lineNumber">8</span><span class="br"></span> urbem reversus sodalibus legi; probaverunt. Inde plura metra si quid otii, ac maxime in itinere temptavi. Postremo placuit exemplo multorum unum separatim hendecasyllaborum volumen absolvere, <span class="br"></span><span class="lineNumber">9</span><span class="br"></span> nec paenitet. Legitur describitur cantatur etiam, et a Graecis quoque, quos Latine huius libelli amor <span class="br"></span><span class="lineNumber">10</span><span class="br"></span> docuit, nunc cithara nunc lyra personatur. Sed quid ego tam gloriose? Quamquam poetis furere concessum est. Et tamen non de meo sed de aliorum iudicio loquor; qui sive iudicant sive errant, me delectat.<a class="footnoteLink" href="#note_LCL055_492_1" id="target_note_LCL055_492_1"><sup>1</sup></a> Unum precor, ut posteri quoque aut errent similiter aut iudicent. Vale.</p>
<h3>V</h3>
<span class="label"><span class="sc">C. Plinius Calpurniae Suae S.</span></span>
<p><span class="br"></span><span class="lineNumber">1</span><span class="br"></span><span class="sc">Incredibile</span> est quanto desiderio tui tenear. In causa amor primum, deinde quod non consuevimus abesse. Inde est quod magnam noctium partem in imagine tua vigil exigo; inde quod interdiu, quibus horis te visere solebam, ad diaetam tuam ipsi me,



</p></section><notes><section class="footnotes"><ul><li class="note" id="note_LCL055_492_1"><a class="footnoteCrossrefLink" href="#target_note_LCL055_492_1" title="Click to highlight in text"><sup class="lineRef">1</sup>delectat <span class="italic">M</span>: delectant <span class="italic">γ</span>.</a></li><script type="text/javascript">document.getElementById('note_LCL055_492_1').style.display = "none";</script></ul></section></notes></section>