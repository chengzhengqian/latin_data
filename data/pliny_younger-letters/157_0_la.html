<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
videmus accidere, quibus non hians nec statim patens exitus. Nam illa quoque, quamquam prona atque vergentia, per quasdam obluctantis animae moras crebris quasi singultibus sistunt quod effundunt. <span class="br"></span><span class="lineNumber">7</span><span class="br"></span> An, quae oceano natura, fonti quoque, quaque ille ratione aut impellitur aut resorbetur, hac modicus <span class="br"></span><span class="lineNumber">8</span><span class="br"></span> hic umor vicibus alternis supprimitur egeritur? An ut flumina, quae in mare deferuntur, adversantibus ventis obvioque aestu retorquentur, ita est aliquid <span class="br"></span><span class="lineNumber">9</span><span class="br"></span> quod huius fontis excursum repercutiat? An latentibus venis certa mensura, quae dum colligit quod exhauserat, minor rivus et pigrior; cum collegit, <span class="br"></span><span class="lineNumber">10</span><span class="br"></span> agilior maiorque profertur? An nescio quod libramentum abditum et caecum, quod cum exinanitum est, suscitat et elicit fontem; cum repletum, moratur <span class="br"></span><span class="lineNumber">11</span><span class="br"></span> et strangulat? Scrutare tu causas (potes enim), quae tantum miraculum efficiunt: mihi abunde est, si satis expressi quod efficitur. Vale.</p>
</section><notes></notes></section>