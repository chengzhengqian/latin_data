<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
rogas enim, ut aliquid subscivi temporis studiis meis subtraham, impertiam tuis, adicis M. Tullium mira benignitate poetarum ingenia fovisse. <span class="br"></span><span class="lineNumber">2</span><span class="br"></span> Sed ego nec rogandus sum nec hortandus; nam et poeticen ipsam religiosissime veneror et te valdissime diligo. Faciam ergo quod desideras tam diligenter <span class="br"></span><span class="lineNumber">3</span><span class="br"></span> quam libenter. Videor autem iam nunc posse rescribere esse opus pulchrum nec supprimendum, quantum aestimare licuit ex iis quae me praesente recitasti, si modo mihi non imposuit recitatio <span class="br"></span><span class="lineNumber">4</span><span class="br"></span> tua; legis enim suavissime et peritissime. Confido tamen me non sic auribus duci, ut omnes aculei iudicii mei illarum delenimentis refringantur: hebetentur fortasse et paulum retundantur, evelli quidem <span class="br"></span><span class="lineNumber">5</span><span class="br"></span> extorquerique non possunt. Igitur non temere iam nunc de universitate pronuntio, de partibus experiar legendo. Vale.</p>
<h3>XVI</h3>
<span class="label"><span class="sc">C. Plinius Nepoti Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Adnotasse</span> videor facta dictaque virorum feminarumque <span class="br"></span><span class="lineNumber">2</span><span class="br"></span> alia clariora esse alia maiora. Confirmata est opinio mea hesterno Fanniae sermone. Neptis haec Arriae illius, quae marito et solacium mortis et exemplum fuit. Multa referebat aviae suae non minora hoc sed obscuriora; quae tibi existimo tam


</p></section><notes></notes></section>