<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
ut imperatori nostro virtutes suae veris laudibus commendarentur, deinde ut futuri principes non quasi a magistro sed tamen sub exemplo praemonerentur, qua potissimum via possent ad eandem gloriam niti. <span class="br"></span><span class="lineNumber">3</span><span class="br"></span> Nam praecipere qualis esse debeat princeps, pulchrum quidem sed onerosum ac prope superbum est; laudare vero optimum principem ac per hoc posteris velut e specula lumen quod sequantur ostendere, <span class="br"></span><span class="lineNumber">4</span><span class="br"></span> idem utilitatis habet adrogantiae nihil. Cepi autem non mediocrem voluptatem, quod hunc librum cum amicis recitare voluissem, non per codicillos, non per libellos, sed “si commodum” et “si valde vacaret” admoniti (numquam porro aut valde vacat Romae aut commodum est audire recitantem), foedissimis insuper tempestatibus per biduum convenerunt, cumque modestia mea finem recitationi facere voluisset, <span class="br"></span><span class="lineNumber">5</span><span class="br"></span> ut adicerem tertium diem exegerunt. Mihi hunc honorem habitum putem an studiis? studiis malo, <span class="br"></span><span class="lineNumber">6</span><span class="br"></span> quae prope exstincta refoventur. At cui materiae hanc sedulitatem praestiterunt? nempe quam in senatu quoque, ubi perpeti necesse erat, gravari tamen vel puncto temporis solebamus, eandem nunc et qui recitare et qui audire triduo velint inveniuntur, non quia eloquentius quam prius, sed quia liberius <span class="br"></span><span class="lineNumber">7</span><span class="br"></span> ideoque etiam libentius scribitur. Accedet ergo hoc quoque laudibus principis nostri, quod res antea </p></section><notes></notes></section>