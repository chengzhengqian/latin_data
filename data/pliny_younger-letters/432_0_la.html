<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
Eadem lege sancitur, quibus de causis e senatu a <span class="br"></span><span class="lineNumber">2</span><span class="br"></span> censoribus eiciantur. Inde me quidam ex censoribus consulendum putaverunt, an eicere deberent eum <span class="br"></span><span class="lineNumber">3</span><span class="br"></span> qui esset alterius civitatis. Ego quia lex sicut adscribi civem alienum vetabat, ita eici e senatu ob hanc causam non iubebat, praeterea, quod adfirmabatur mihi in omni civitate plurimos esse buleutas ex aliis civitatibus, futurumque ut multi homines multaeque civitates concuterentur ea parte legis,<a class="footnoteLink" href="#note_LCL059_306_1" id="target_note_LCL059_306_1"><sup>1</sup></a> quae iam pridem consensu quodam exolevisset, necessarium existimavi consulere te, quid servandum putares. Capita legis his litteris subieci.</p>
<h3>CXV</h3>
<span class="label"><span class="sc">Traianus Plinio</span></span>
<p><span class="sc">Merito</span> haesisti, Secunde carissime, quid a te rescribi oporteret censoribus consulentibus, an 〈manere deberent〉 in senatu<a class="footnoteLink" href="#note_LCL059_306_2" id="target_note_LCL059_306_2"><sup>2</sup></a> aliarum civitatium, eiusdem tamen provinciae cives. Nam et legis auctoritas et longa consuetudo usurpata contra legem in diversum movere te potuit. Mihi hoc temperamentum eius placuit, ut ex praeterito nihil novaremus, sed manerent quamvis contra legem adsciti quarumcumque civitatium cives, in futurum autem lex Pompeia observaretur; cuius vim si retro quoque velimus custodire, multa necesse est perturbari.</p>
</section><notes><section class="footnotes"><ul><li class="note" id="note_LCL059_306_1"><a class="footnoteCrossrefLink" href="#target_note_LCL059_306_1" title="Click to highlight in text"><sup class="lineRef">1</sup>ea parte legis <span class="italic">a</span>: ea pars legis <span class="italic">A:</span> ea parte legis 〈reducta〉 <span class="italic">Sherwin-White.</span></a></li><script type="text/javascript">document.getElementById('note_LCL059_306_1').style.display = "none";</script><li class="note" id="note_LCL059_306_2"><a class="footnoteCrossrefLink" href="#target_note_LCL059_306_2" title="Click to highlight in text"><sup class="lineRef">2</sup>manere deberent in senatu <span class="italic">Hardy:</span> in sen. manere possent <span class="italic">Cat.</span>: an in senatum <span class="italic">A:</span> an legerent in senatum <span class="italic">ai.</span></a></li><script type="text/javascript">document.getElementById('note_LCL059_306_2').style.display = "none";</script></ul></section></notes></section>