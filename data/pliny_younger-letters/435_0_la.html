<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
Obsonia eorum certaminum, quae iselastica esse placuit mihi, si ante iselastica non fuerunt, retro non debentur. Nec proficere pro desiderio athletarum potest, quod eorum, quae postea iselastica non esse<a class="footnoteLink" href="#note_LCL059_312_1" id="target_note_LCL059_312_1"><sup>1</sup></a> constitui, quam vicerunt,<a class="footnoteLink" href="#note_LCL059_312_2" id="target_note_LCL059_312_2"><sup>2</sup></a> accipere desierunt. Mutata enim condicione certaminum nihilo minus, quae ante perceperant, non revocantur.</p>
<h3>CXX</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Usque</span> in hoc tempus, domine, neque cuiquam diplomata commodavi neque in rem ullam nisi tuam misi. Quam perpetuam servationem meam quaedam <span class="br"></span><span class="lineNumber">2</span><span class="br"></span> necessitas rupit. Uxori enim meae audita morte avi volenti ad amitam suam excurrere usum eorum negare durum putavi, cum talis officii gratia in celeritate consisteret, sciremque te rationem itineris probaturum, cuius causa erat pietas. Haec tibi scripsi, quia mihi parum gratus fore videbar, si dissimulassem inter alia beneficia hoc unum quoque me debere indulgentiae tuae, quod fiducia eius quasi consulto te non dubitavi facere, quem si consuluissem, sero fecissem.</p>
</section><notes><section class="footnotes"><ul><li class="note" id="note_LCL059_312_1"><a class="footnoteCrossrefLink" href="#target_note_LCL059_312_1" title="Click to highlight in text"><sup class="lineRef">1</sup>esse <span class="italic">A. Schaefer:</span> lege <span class="italic">Aa.</span></a></li><script type="text/javascript">document.getElementById('note_LCL059_312_1').style.display = "none";</script><li class="note" id="note_LCL059_312_2"><a class="footnoteCrossrefLink" href="#target_note_LCL059_312_2" title="Click to highlight in text"><sup class="lineRef">2</sup>vicerunt <span class="italic">Hardy:</span> qui ierant <span class="italic">Aa:</span> quierant <span class="italic">i.</span></a></li><script type="text/javascript">document.getElementById('note_LCL059_312_2').style.display = "none";</script></ul></section></notes></section>