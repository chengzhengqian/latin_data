<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
ut verissime dicitur, pedes ducunt; quod denique aeger et maestus ac similis excluso a vacuo limine recedo. Unum tempus his tormentis caret, quo in <span class="br"></span><span class="lineNumber">2</span><span class="br"></span> foro et amicorum litibus conteror. Aestima tu, quae vita mea sit, cui requies in labore, in miseria curisque solacium. Vale.</p>
<h3>VI</h3>
<span class="label"><span class="sc">C. Plinius Macrino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Rara</span> et notabilis res Vareno contigit, sit licet adhuc dubia. Bithyni accusationem eius ut temere incohatam omisisse narrantur. “Narrantur” dico? Adest provinciae legatus, attulit decretum concilii ad Caesarem, attulit ad multos principes viros, attulit <span class="br"></span><span class="lineNumber">2</span><span class="br"></span> etiam ad nos Vareni advocatos. Perstat tamen idem ille Magnus; quin etiam Nigrinum optimum virum pertinacissime exercet. Per hunc a consulibus postulabat, ut Varenus exhibere rationes cogeretur. <span class="br"></span><span class="lineNumber">3</span><span class="br"></span> Adsistebam Vareno iam tantum ut amicus et tacere decreveram. Nihil enim tam contrarium quam si advocatus a senatu datus defenderem ut reum, cui <span class="br"></span><span class="lineNumber">4</span><span class="br"></span> opus esset ne reus videretur. Cum tamen finita postulatione Nigrini consules ad me oculos rettulissent, “Scietis” inquam “constare nobis silentii nostri rationem, cum veros legatos provinciae audieri­tis.”




</p></section><notes></notes></section>