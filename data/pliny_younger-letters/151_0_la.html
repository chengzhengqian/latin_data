<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
tempora et media patriae, extrema nobis impertire debemus, ut ipsae leges monent, quae maiorem annis <span class="br"></span><span class="lineNumber">4</span><span class="br"></span> otio reddunt. Quando mihi licebit, quando per aetatem honestum erit imitari istud pulcherrimae quietis exemplum? quando secessus mei non desidiae nomen sed tranquillitatis accipient? Vale.</p>
<h3>XXIV</h3>
<span class="label"><span class="sc">C. Plinius Fabio Valenti Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Proxime</span> cum apud centumviros in quadruplici iudicio dixissem, subiit recordatio egisse me iuvenem <span class="br"></span><span class="lineNumber">2</span><span class="br"></span> aeque in quadruplici. Processit animus ut solet longius: coepi reputare quos in hoc iudicio, quos in illo socios laboris habuissem. Solus eram qui in utroque dixissem: tantas conversiones aut fragilitas <span class="br"></span><span class="lineNumber">3</span><span class="br"></span> mortalitatis aut fortunae mobilitas facit. Quidam ex iis qui tunc egerant decesserunt, exsulant alii; huic aetas et valetudo silentium suasit, hic sponte beatissimo otio fruitur; alius exercitum regit, illum <span class="br"></span><span class="lineNumber">4</span><span class="br"></span> civilibus officiis principis amicitia exemit. Circa nos ipsos quam multa mutata sunt! Studiis processimus, studiis periclitati sumus, rursusque processimus <span class="br"></span><span class="lineNumber">5</span><span class="br"></span> profuerunt nobis bonorum amicitiae, bonorum obfuerunt iterumque prosunt. Si computes annos, exiguum <span class="br"></span><span class="lineNumber">6</span><span class="br"></span> tempus, si vices rerum, aevum putes; quod



</p></section><notes></notes></section>