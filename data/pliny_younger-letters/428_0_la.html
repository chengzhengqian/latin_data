<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>CVI</h3>
<span class="label"><span class="sc">C. Plinius Traiano Imperatori</span></span>
<p><span class="sc">Rogatus,</span> domine, a P. Accio Aquila, centurione cohortis sextae equestris, ut mitterem tibi libellum per quem indulgentiam pro statu filiae suae implorat, durum putavi negare, cum scirem quantam soleres militum precibus patientiam humanitatemque praestare.</p>
<h3>CVII</h3>
<span class="label"><span class="sc">Traianus Plinio</span></span>
<p><span class="sc">Libellum</span> P. Accii Aquilae, centurionis sextae equestris, quem mihi misisti, legi; cuius precibus motus dedi filiae eius civitatem Romanam. Libellum rescriptum,<a class="footnoteLink" href="#note_LCL059_298_1" id="target_note_LCL059_298_1"><sup>1</sup></a> quem illi redderes, misi tibi.</p>
<h3>CVIII</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Quid</span> habere iuris velis et Bithynas et Ponticas civitates in exigendis pecuniis, quae illis vel ex locationibus vel ex venditionibus aliisve causis debeantur, rogo, domine, rescribas. Ego inveni a plerisque proconsulibus concessam iis protopraxian




</p></section><notes><section class="footnotes"><ul><li class="note" id="note_LCL059_298_1"><a class="footnoteCrossrefLink" href="#target_note_LCL059_298_1" title="Click to highlight in text"><sup class="lineRef">1</sup>rescriptum <span class="italic">Vidman:</span> rescripti <span class="italic">Aa.</span></a></li><script type="text/javascript">document.getElementById('note_LCL059_298_1').style.display = "none";</script></ul></section></notes></section>