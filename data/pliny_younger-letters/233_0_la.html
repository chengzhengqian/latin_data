<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
exauctoravit atque etiam relegavit. Supererat crimini, quod nisi duorum esse non poterat, reliqua pars ultionis; sed maritum non sine aliqua reprehensione patientiae amor uxoris retardabat, quam quidem etiam post delatum adulterium domi habuerat <span class="br"></span><span class="lineNumber">6</span><span class="br"></span> quasi contentus aemulum removisse. Admonitus ut perageret accusationem, peregit invitus. Sed illam damnari etiam invito accusatore necesse erat: damnata et Iuliae legis poenis relicta est. Caesar et nomen centurionis et commemorationem disciplinae militaris sententiae adiecit, ne omnes eius modi causas revocare ad se videretur.</p>
<p><span class="br"></span><span class="lineNumber">7</span><span class="br"></span>Tertio die inducta cognitio est multis sermonibus et vario rumore iactata, Iuli Tironis codicilli, quos ex parte veros esse constabat, ex parte falsi dicebantur. <span class="br"></span><span class="lineNumber">8</span><span class="br"></span> Substituebantur crimini Sempronius Senecio eques Romanus et Eurythmus Caesaris libertus et procurator. Heredes, cum Caesar esset in Dacia,<a class="footnoteLink" href="#note_LCL055_470_1" id="target_note_LCL055_470_1"><sup>1</sup></a> communiter epistula scripta, petierant ut susciperet <span class="br"></span><span class="lineNumber">9</span><span class="br"></span> cognitionem. Susceperat; reversus diem dederat, et cum ex heredibus quidam quasi reverentia Eurythmi omitterent accusationem, pulcherrime dixerat: “Nec ille Polyclitus est nec ego Nero.” Indulserat tamen petentibus dilationem, cuius tempore exacto consederat




</p></section><notes><section class="footnotes"><ul><li class="note" id="note_LCL055_470_1"><a class="footnoteCrossrefLink" href="#target_note_LCL055_470_1" title="Click to highlight in text"><sup class="lineRef">1</sup>Dacia <span class="italic">Laetus</span>: dacta <span class="italic">γ</span>: patia <span class="italic">M</span>.</a></li><script type="text/javascript">document.getElementById('note_LCL055_470_1').style.display = "none";</script></ul></section></notes></section>