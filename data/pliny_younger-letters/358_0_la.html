<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
custodes fructibus ponam. Et alioqui nullum iustius genus reditus, quam quod terra caelum annus refert. <span class="br"></span><span class="lineNumber">4</span><span class="br"></span> At hoc magnam fidem acres oculos numerosas manus poscit. Experiundum tamen et quasi in veteri morbo quaelibet mutationis auxilia temptanda sunt. <span class="br"></span><span class="lineNumber">5</span><span class="br"></span> Vides, quam non delicata me causa obire primum consulatus tui diem non sinat; quem tamen hic quoque ut praesens votis gaudio gratulatione celebrabo. Vale.</p>
<h3>XXXVIII</h3>
<span class="label"><span class="sc">C. Plinius Saturnino Suo S.</span></span>
<p><span class="sc">Ego</span> vero Rufum nostrum laudo, non quia tu ut ita facerem petisti sed quia est ille dignissimus. Legi enim librum omnibus numeris absolutum, cui multum apud me gratiae amor ipsius adiecit. Iudicavi tamen; neque enim soli iudicant qui maligne legunt. Vale.</p>
<h3>XXXIX</h3>
<span class="label"><span class="sc">C. Plinius Mustio Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Haruspicum</span> monitu reficienda est mihi aedes Cereris in praediis in melius et in maius, vetus sane et angusta, cum sit alioqui stato die frequentissima.



</p></section><notes></notes></section>