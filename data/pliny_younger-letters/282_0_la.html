<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p>certatim negotiatoribus ementibus. Invitabat <span class="br"></span><span class="lineNumber">2</span><span class="br"></span> pretium, et quod tunc et quod fore videbatur. Spes fefellit. Erat expeditum omnibus remittere aequaliter, sed non satis aequum. Mihi autem egregium in primis videtur ut foris ita domi, ut in magnis ita in parvis, ut in alienis ita in suis agitare iustitiam. <span class="br"></span><span class="lineNumber">3</span><span class="br"></span> Nam si paria peccata, pares etiam laudes. Itaque omnibus quidem, ne quis “mihi non donatus abiret,” partem octavam pretii quo quis emerat concessi; deinde iis, qui amplissimas summas emptionibus occupaverant, separatim consului. Nam et me magis <span class="br"></span><span class="lineNumber">4</span><span class="br"></span> iuverant, et maius ipsi fecerant damnum. Igitur iis qui pluris quam decem milibus emerant, ad illam communem et quasi publicam octavam addidi decimam <span class="br"></span><span class="lineNumber">5</span><span class="br"></span> eius summae, qua decem milia excesserant. Vereor ne parum expresserim: apertius calculo ostendam. Si qui forte quindecim milibus emerant, hi et quindecim milium octavam et quinque milium decimam <span class="br"></span><span class="lineNumber">6</span><span class="br"></span> tulerunt. Praeterea, cum reputarem quosdam ex debito aliquantum, quosdam aliquid, quosdam nihil reposuisse, nequaquam verum arbitrabar, quos non aequasset fides solutionis, hos benignitate remissionis <span class="br"></span><span class="lineNumber">7</span><span class="br"></span> aequari. Rursus ergo iis qui solverant eius quod solverant decimam remisi. Per hoc enim aptissime</p>
</section><notes></notes></section>