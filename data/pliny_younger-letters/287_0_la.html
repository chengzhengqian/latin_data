<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p>civitate, in qua hic esset usus florentissimae dignitatis, <span class="br"></span><span class="lineNumber">4</span><span class="br"></span> ut primus in senatu laudare Pallantem posset? Mitto quod Pallanti servo praetoria ornamenta offeruntur (quippe offeruntur a servis), mitto quod censent non exhortandum modo verum etiam compellendum ad usum aureorum anulorum; erat enim contra maiestatem senatus, si ferreis praetorius <span class="br"></span><span class="lineNumber">5</span><span class="br"></span> uteretur. Levia haec et transeunda, illa memoranda quod nomine Pallantis senatus (nec expiata postea curia est), Pallantis nomine senatus gratias agit Caesari, quod et ipse cum summo honore mentionem eius prosecutus esset et senatui facultatem fecisset <span class="br"></span><span class="lineNumber">6</span><span class="br"></span> testandi erga eum benevolentiam suam. Quid enim senatui pulchrius, quam ut erga Pallantem satis gratus videretur? Additur: “Ut Pallas, cui se omnes pro virili parte obligatos fatentur, singularis fidei singularis industriae fructum meritissimo ferat.” Prolatos imperi fines, redditos exercitus rei publicae <span class="br"></span><span class="lineNumber">7</span><span class="br"></span> credas. Adstruitur his: “Cum senatui populoque Romano liberalitatis gratior repraesentari nulla materia posset, quam si abstinentissimi fidelissimique custodis principalium opum facultates adiuvare contigisset.” Hoc tunc votum senatus, hoc praecipuum gaudium populi, haec liberalitatis materia gratissima, si Pallantis facultates adiuvare publicarum <span class="br"></span><span class="lineNumber">8</span><span class="br"></span> opum egestione contingeret. Iam quae sequuntur? Voluisse quidem senatum censere dandum ex aerario</p>
</section><notes></notes></section>