<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p>et in praeteritum singulis pro cuiusque merito gratia referri, et in futurum omnes cum ad emendum tum <span class="br"></span><span class="lineNumber">8</span><span class="br"></span> etiam ad solvendum allici videbantur. Magno mihi seu ratio haec seu facilitas stetit, sed fuit tanti. Nam regione tota et novitas remissionis et forma laudatur. Ex ipsis etiam quos non una, ut dicitur, pertica sed distincte gradatimque tractavi, quanto quis melior et probior, tanto mihi obligatior abiit expertus non esse apud me 〈ἐν δὲ ἰῇ τıμῇ ἠμὲν κακòς ἠδὲ καì ἐσθλóς 〉.<a class="footnoteLink" href="#note_LCL059_6_1" id="target_note_LCL059_6_1"><sup>1</sup></a> Vale.</p>
<h3>III</h3>
<span class="label"><span class="sc">C. Plinius Sparso Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Librum</span> quem novissime tibi misi, ex omnibus meis vel maxime placere significas. Est eadem opinio <span class="br"></span><span class="lineNumber">2</span><span class="br"></span> cuiusdam eruditissimi. Quo magis adducor ut neutrum falli putem, quia non est credibile utrumque falli, et qui tamen<a class="footnoteLink" href="#note_LCL059_6_2" id="target_note_LCL059_6_2"><sup>2</sup></a> blandior mihi. Volo enim proxima quaeque absolutissima videri, et ideo iam nunc contra istum librum faveo orationi, quam nuper in publicum dedi communicaturus tecum, ut primum <span class="br"></span><span class="lineNumber">3</span><span class="br"></span> diligentem tabellarium invenero. Erexi exspectationem tuam, quam vereor ne destituat oratio in manus sumpta. Interim tamen tamquam placituram (et fortasse placebit) exspecta. Vale.</p>
</section><notes><section class="footnotes"><ul><li class="note" id="note_LCL059_6_1"><a class="footnoteCrossrefLink" href="#target_note_LCL059_6_1" title="Click to highlight in text"><sup class="lineRef">1</sup>ἐν . . . ἐσθλóς α<span class="italic">i</span>, <span class="italic">om</span>. <span class="italic">Mθ</span></a></li><script type="text/javascript">document.getElementById('note_LCL059_6_1').style.display = "none";</script><li class="note" id="note_LCL059_6_2"><a class="footnoteCrossrefLink" href="#target_note_LCL059_6_2" title="Click to highlight in text"><sup class="lineRef">2</sup>tantum <span class="italic">Stout.</span></a></li><script type="text/javascript">document.getElementById('note_LCL059_6_2').style.display = "none";</script></ul></section></notes></section>