<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
cum caput ebrii retexissent, erubuisse; deinde adicit: “Putares non ab illis Catonem, sed illos a Catone deprehensos.” Potuitne plus auctoritatis tribui Catoni, quam si ebrius quoque tam venerabilis erat? <span class="br"></span><span class="lineNumber">4</span><span class="br"></span> Nostrae tamen cenae, ut adparatus et impendii, sic temporis modus constet. Neque enim ii sumus quos vituperare ne inimici quidem possint, nisi ut simul laudent. Vale.</p>
<h3>XIII</h3>
<span class="label"><span class="sc">C. Plinius Voconio Romano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Librum</span>, quo nuper optimo principi consul gratias egi, misi exigenti tibi, missurus etsi non exegisses. <span class="br"></span><span class="lineNumber">2</span><span class="br"></span> In hoc consideres velim ut pulchritudinem materiae ita difficultatem. In ceteris enim lectorem novitas ipsa intentum habet, in hac nota vulgata dicta sunt omnia; quo fit ut quasi otiosus securusque lector tantum elocutioni vacet, in qua satisfacere difficilius <span class="br"></span><span class="lineNumber">3</span><span class="br"></span> est cum sola aestimatur. Atque utinam ordo saltem et transitus et figurae simul spectarentur! Nam invenire praeclare, enuntiare magnifice interdum etiam barbari solent, disponere apte, figurare varie nisi eruditis negatum est. Nec vero adfectanda sunt <span class="br"></span><span class="lineNumber">4</span><span class="br"></span> semper elata et excelsa. Nam ut in pictura lumen non alia res magis quam umbra commendat, ita orationem


</p></section><notes></notes></section>