<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p>vela ac, si quando alias, toto ingenio vehere. Cur <span class="br"></span><span class="lineNumber">6</span><span class="br"></span> enim non ego quoque poetice cum poeta? Illud iam nunc paciscor: prima quaeque ut absolveris mittito, immo etiam ante quam absolvas, sicut erunt recentia <span class="br"></span><span class="lineNumber">7</span><span class="br"></span> et rudia et adhuc similia nascentibus. Respondebis non posse perinde carptim ut contexta, perinde incohata placere ut effecta. Scio. Itaque et a me aestimabuntur ut coepta, spectabuntur ut membra, extremamque limam tuam opperientur in scrinio nostro. Patere hoc me super cetera habere amoris tui pignus, ut ea quoque norim quae nosse neminem <span class="br"></span><span class="lineNumber">8</span><span class="br"></span> velles. In summa potero fortasse scripta tua magis probare laudare, quanto illa tardius cautiusque, sed ipsum te magis amabo magisque laudabo, quanto celerius et incautius miseris. Vale.</p>
<h3>V</h3>
<span class="label"><span class="sc">C. Plinius Gemino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Grave</span> vulnus Macrinus noster accepit: amisit uxorem singularis exempli, etiam si olim fuisset. Vixit cum hac triginta novem annis sine iurgio sine offensa. Quam illa reverentiam marito suo praestitit, cum ipsa summam mereretur! quot quantasque virtutes, ex diversis aetatibus sumptas, collegit et <span class="br"></span><span class="lineNumber">2</span><span class="br"></span> miscuit! Habet quidem Macrinus grande solacium, quod tantum bonum tam diu tenuit, sed hinc magis</p>
</section><notes></notes></section>