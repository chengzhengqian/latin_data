<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span> suis nostrisque libertis. Animadvertit qui mihi proximus recumbebat, et an probarem interrogavit. Negavi. “Tu ergo” inquit “quam consuetudinem sequeris?” “Eadem omnibus pono; ad cenam enim, non ad notam invito cunctisque rebus exaequo, quos mensa et toro aequavi.” “Etiamne libertos?” <span class="br"></span><span class="lineNumber">4</span><span class="br"></span> “Etiam; convictores enim tunc, non libertos puto.’ Et ille: “Magno tibi constat.” “Minime.” “Qu fieri potest?” “Quia scilicet liberti mei non idem <span class="br"></span><span class="lineNumber">5</span><span class="br"></span> quod ego bibunt, sed idem ego quod liberti.” Et hercule si gulae temperes, non est onerosum quo utaris ipse communicare cum pluribus. Illa ergo reprimenda, illa quasi in ordinem redigenda est, si sumptibus parcas, quibus aliquanto rectius tua continentia quam aliena contumelia consulas.</p>
<p><span class="br"></span><span class="lineNumber">6</span><span class="br"></span>Quorsus haec? ne tibi, optimae indolis iuveni, quorundam in mensa luxuria specie frugalitatis imponat. Convenit autem amori in te meo, quotiens tale aliquid incident, sub exemplo praemonere, quid debeas fugere. Igitur memento nihil magis esse vitandum quam istam luxuriae et sordium novam societatem; quae cum sint turpissima discreta ac separata, turpius iunguntur. Vale.</p>
</section><notes></notes></section>