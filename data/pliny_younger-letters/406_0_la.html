<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
velint. Sequenda ergo potius tibi exempla sunt eorum, qui isti provinciae praefuerunt, et ut<a class="footnoteLink" href="#note_LCL059_254_1" id="target_note_LCL059_254_1"><sup>1</sup></a> causa cuique, ita aut permittendum aut negandum.</p>
<h3>LXX</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Quaerenti</span> mihi, domine, Prusae ubi posset balineum quod indulsisti fieri, placuit locus in quo fuit aliquando domus, ut audio, pulchra, nunc deformis ruinis. Per hoc enim consequemur, ut foedissima facies civitatis ornetur, atque etiam ut ipsa civitas amplietur nec ulla aedificia tollantur, sed quae sunt <span class="br"></span><span class="lineNumber">2</span><span class="br"></span> vetustate sublapsa relaxentur in melius. Est autem huius domus condicio talis: legaverat eam Claudius Polyaenus Claudio Caesari iussitque in peristylio templum ei fieri, reliqua ex domo locari. Ex ea reditum aliquandiu civitas percepit; deinde paulatim partim spoliata, partim neglecta cum peristylio domus tota collapsa est, ac iam paene nihil ex ea nisi solum superest; quod tu, domine, sive donaveris civitati sive venire iusseris, propter opportunitatem <span class="br"></span><span class="lineNumber">3</span><span class="br"></span> loci pro summo munere accipiet. Ego, si permiseris, cogito in area vacua balineum collocare, eum autem locum, in quo aedificia fuerunt, exedra et porticibus amplecti atque tibi consecrare, cuius beneficio elegans

</p></section><notes><section class="footnotes"><ul><li class="note" id="note_LCL059_254_1"><a class="footnoteCrossrefLink" href="#target_note_LCL059_254_1" title="Click to highlight in text"><sup class="lineRef">1</sup>et ut <span class="italic">Keil</span>: et ex <span class="italic">Cat.</span>: ex <span class="italic">Aa.</span></a></li><script type="text/javascript">document.getElementById('note_LCL059_254_1').style.display = "none";</script></ul></section></notes></section>