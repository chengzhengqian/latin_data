<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XXV</h3>
<span class="label"><span class="sc">C. Plinius Hispano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Scribis</span> Robustum, splendidum equitem Romanum, cum Atilio Scauro amico meo Ocriculum usque commune iter peregisse, deinde nusquam comparuisse; petis ut Scaurus veniat nosque, si potest, in aliqua <span class="br"></span><span class="lineNumber">2</span><span class="br"></span> inquisitionis vestigia inducat. Veniet; vereor ne frustra. Suspicor enim tale nescio quid Robusto accidisse quale aliquando Metilio Crispo municipi <span class="br"></span><span class="lineNumber">3</span><span class="br"></span> meo. Huic ego ordinem impetraveram atque etiam proficiscenti quadraginta milia nummum ad instruendum se ornandumque donaveram, nec postea aut epistulas eius aut aliquem de exitu nuntium <span class="br"></span><span class="lineNumber">4</span><span class="br"></span> accepi. Interceptusne sit a suis an cum suis dubium: certe non ipse, non quisquam ex servis eius adparuit, <span class="br"></span><span class="lineNumber">5</span><span class="br"></span> ut ne Robusti quidem. Experiamur tamen, accersamus Scaurum; demus hoc tuis, demus optimi adulescentis honestissimis precibus, qui pietate mira mira etiam sagacitate patrem quaerit. Di faveant ut sic inveniat ipsum, quemadmodum iam cum quo fuisset invenit! Vale.</p>
<h3>XXVI</h3>
<span class="label"><span class="sc">C. Plinius Serviano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Gaudeo</span> et gratulor, quod Fusco Salinatori filiam tuam destinasti. Domus patricia, pater honestissiÂ­mus,




</p></section><notes></notes></section>