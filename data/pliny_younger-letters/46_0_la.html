<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">posse satis diligenter id facere, nisi prius totam actionem cognoveris: fateor. In praesentia tamen et ista tibi familiariora fient, et quaedam ex his talia <span class="br"></span><span class="lineNumber">11</span><span class="br"></span> erunt ut per partes emendari possint. Etenim, si avulsum statuae caput aut membrum aliquod inspiceres, non tu quidem ex illo posses congruentiam aequalitatemque deprendere, posses tamen iudicare, <span class="br"></span><span class="lineNumber">12</span><span class="br"></span> an id ipsum satis elegans esset; nec alia ex causa principiorum libri circumferuntur, quam quia existimatur pars aliqua etiam sine ceteris esse perfecta.</p>
<p><span class="br"></span><span class="lineNumber">13</span><span class="br"></span>Longius me provexit dulcedo quaedam tecum loquendi; sed iam finem faciam ne modum, quem etiam orationi adhibendum puto, in epistula excedam. Vale.</p>
<h3>VI</h3>
<span class="label"><span class="sc">C. Plinius Avito Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Longum</span> est altius repetere nec refert, quemadmodum accident, ut homo minime familiaris cenarem apud quendam, ut sibi videbatur, lautum et diligentem, <span class="br"></span><span class="lineNumber">2</span><span class="br"></span> ut mihi, sordidum simul et sumptuosum. Nam sibi et paucis opima quaedam, ceteris vilia et minuta ponebat. Vinum etiam parvolis lagunculis in tria genera discripserat, non ut potestas eligendi, sed ne ius esset recusandi, aliud sibi et nobis, aliud minoribus amicis (nam gradatim amicos habet), aliud


</p></section><notes></notes></section>