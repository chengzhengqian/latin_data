<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
rogo ex consuetudine tua et legas et emendes, eo magis quod nihil ante peraeque eodem <span class="italic">ζήλῳ</span> scripsisse <span class="br"></span><span class="lineNumber">2</span><span class="br"></span> videor. Temptavi enim imitari Demosthenen semper tuum, Calvum nuper meum, dumtaxat figuris orationis; nam vim tantorum virorum, ‘pauci quos <span class="br"></span><span class="lineNumber">3</span><span class="br"></span> aequus …’ adsequi possunt. Nec materia ipsa huic (vereor ne improbe dicam) aemulationi repugnavit: erat enim prope tota in contentione dicendi, quod me longae desidiae indormientem excitavit, si <span class="br"></span><span class="lineNumber">4</span><span class="br"></span> modo is sum ego qui excitari possim. Non tamen omnino Marci nostri <span class="italic">ληκύθους</span> fugimus, quotiens paulum itinere decedere non intempestivis amoenitatibus admonebamur: acres enim esse non tristes <span class="br"></span><span class="lineNumber">5</span><span class="br"></span> volebamus. Nec est quod putes me sub hac exceptione veniam postulare. Nam quo magis intendam limam tuam, confitebor et ipsum me et contubernales ab editione non abhorrere, si modo tu fortasse errori <span class="br"></span><span class="lineNumber">6</span><span class="br"></span> nostro album calculum adieceris. Est enim plane aliquid edendum—atque utinam hoc potissimum quod paratum est! audis desidiae votum—edendum autem ex pluribus causis, maxime quod libelli quos emisimus dicuntur in manibus esse, quamvis iam gratiam novitatis exuerint; nisi tamen auribus nostris bibliopolae blandiuntur. Sed sane blandiantur, dum per hoc mendacium nobis studia nostra commendent. Vale.</p>
</section><notes></notes></section>