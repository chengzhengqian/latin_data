<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>IX</h3>
<span class="label"><span class="sc">C. Plinius Cornelio Urso Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Causam</span> per hos dies dixit Iulius Bassus, homo laboriosus et adversis clarus. Accusatus est sub Vespasiano a privatis duobus; ad senatum remissus diu pependit, tandem absolutus vindicatusque. <span class="br"></span><span class="lineNumber">2</span><span class="br"></span> Titum timuit ut Domitiani amicus, a Domitiano relegatus est; revocatus a Nerva sortitusque Bithyniam rediit reus, accusatus non minus acriter quam fideliter defensus. Varias sententias habuit, plures tamen <span class="br"></span><span class="lineNumber">3</span><span class="br"></span> quasi mitiores. Egit contra eum Pomponius Rufus, vir paratus et vehemens; Rufo successit Theophanes, <span class="br"></span><span class="lineNumber">4</span><span class="br"></span> unus ex legatis, fax accusationis et origo. Respondi ego. Nam mihi Bassus iniunxerat, totius defensionis fundamenta iacerem, dicerem de ornamentis suis quae illi et ex generis claritate et ex periculis ipsis <span class="br"></span><span class="lineNumber">5</span><span class="br"></span> magna erant, dicerem de conspiratione delatorum quam in quaestu habebant, dicerem causas quibus factiosissimum quemque ut illum ipsum Theophanen offendisset. Eundem me voluerat occurrere crimini quo maxime premebatur. In aliis enim quamvis



</p></section><notes></notes></section>