<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">hortis, in quibus latissimum solum porticibus immensis, ripam statuis suis occupavit, ut est in summa avaritia sumptuosus, in summa infamia gloriosus. <span class="br"></span><span class="lineNumber">6</span><span class="br"></span> Vexat ergo civitatem insaluberrimo tempore et, quod vexat, solacium putat. Dicit se velle ducere <span class="br"></span><span class="lineNumber">7</span><span class="br"></span> uxorem, hoc quoque sicut alia perverse. Audies brevi nuptias lugentis nuptias senis; quorum alterum immaturum alterum serum est. Unde hoc augurer <span class="br"></span><span class="lineNumber">8</span><span class="br"></span> quaeris? Non quia adfirmat ipse, quo mendacius nihil est, sed quia certum est Regulum esse facturum, quidquid fieri non oportet. Vale.</p>
<h3>III</h3>
<span class="label"><span class="sc">C. Plinius Arrio Antonino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Quod</span> semel atque iterum consul fuisti similis antiquis, quod proconsul Asiae qualis ante te qualis post te vix unus aut alter (non sinit enim me verecundia tua dicere nemo), quod sanctitate quod auctoritate, aetate quoque princeps civitatis, est quidem venerabile et pulchrum; ego tamen te vel magis in remissionibus <span class="br"></span><span class="lineNumber">2</span><span class="br"></span> miror. Nam severitatem istam pari iucunditate condire, summaeque gravitati tantum comitatis adiungere, non minus difficile quam magnum est. Id tu cum incredibili quadam suavitate sermonum,


</p></section><notes></notes></section>