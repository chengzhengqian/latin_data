<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
viva vox adficit. Nam licet acriora sint quae legas, altius tamen in animo sedent, quae pronuntiatio <span class="br"></span><span class="lineNumber">10</span><span class="br"></span> vultus habitus gestus etiam dicentis adfigit; nisi vero falsum putamus illud Aeschinis, qui cum legisset Rhodiis orationem Demosthenis admirantibus cunctis, adiecisse fertur: <span class="italic">τί δέ, εἰ αὐτοῦ τοῦ θηρίου ἠκοὺσατε</span>; et erat Aeschines si Demostheni credimus <span class="italic">λαμπροφωνότατος</span>. Fatebatur tamen longe melius <span class="br"></span><span class="lineNumber">11</span><span class="br"></span> eadem illa pronuntiasse ipsum qui pepererat. Quae omnia huc tendunt, ut audias Isaeum, vel ideo tantum ut audieris. Vale.</p>
<h3>IV</h3>
<span class="label"><span class="sc">C. Plinius Calvinae Suae S.</span></span>
<p><span class="br"></span><span class="lineNumber">1</span><span class="br"></span><span class="sc">Si</span> pluribus pater tuus vel uni cuilibet alii quam mihi debuisset, fuisset fortasse dubitandum, an adires <span class="br"></span><span class="lineNumber">2</span><span class="br"></span> hereditatem etiam viro gravem. Cum vero ego ductus adfinitatis officio, dimissis omnibus qui non dico molestiores sed diligentiores erant, creditor solus exstiterim, cumque vivente eo nubenti tibi in dotem centum milia contulerim, praeter eam summam quam pater tuus quasi de meo dixit (erat enim solvenda de meo), magnum habes facilitatis meae pignus, cuius fiducia debes famam defuncti pudoremque suscipere. Ad quod te ne verbis magis quam rebus horter, quidquid mihi pater tuus debuit, accep­tum


</p></section><notes></notes></section>