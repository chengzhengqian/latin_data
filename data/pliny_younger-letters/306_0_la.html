<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p>nisi quod tamen est dolendi modus, non est timendi. Doleas enim quantum scias accidisse, timeas quantum possit accidere. Vale.</p>
<h3>XVIII</h3>
<span class="label"><span class="sc">C. Plinius Rufino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Falsum</span> est nimirum quod creditur vulgo, testamenta hominum speculum esse morum, cum Domitius Tullus longe melior adparuerit morte quam vita. <span class="br"></span><span class="lineNumber">2</span><span class="br"></span> Nam cum se captandum praebuisset, reliquit filiam heredem, quae illi cum fratre communis, quia genitam fratre adoptaverat. Prosecutus est nepotes plurimis iucundissimisque legatis, prosecutus etiam proneptem. In summa omnia pietate plenissima ac tanto <span class="br"></span><span class="lineNumber">3</span><span class="br"></span> magis inexspectata sunt. Ergo varii tota civitate sermones: alii fictum ingratum immemorem loquuntur, seque ipsos dum insectantur illum turpissimis confessionibus produnt, ut qui de patre avo proavo quasi de orbo querantur; alii contra hoc ipsum laudibus ferunt, quod sit frustratus improbas spes hominum, quos sic decipi pro moribus temporum est. Addunt etiam non fuisse ei liberum alio testamento mori: neque enim reliquisse opes filiae sed reddidisse, <span class="br"></span><span class="lineNumber">4</span><span class="br"></span> quibus auctus per filiam fuerat. Nam Curtilius<a class="footnoteLink" href="#note_LCL059_52_1" id="target_note_LCL059_52_1"><sup>1</sup></a> Mancia perosus generum suum Domitium Lucanum (frater is Tulli) sub ea condicione filiam</p>
</section><notes><section class="footnotes"><ul><li class="note" id="note_LCL059_52_1"><a class="footnoteCrossrefLink" href="#target_note_LCL059_52_1" title="Click to highlight in text"><sup class="lineRef">1</sup>Curtilius <span class="italic">Casaubon:</span> Curtius <span class="italic">MaI.</span></a></li><script type="text/javascript">document.getElementById('note_LCL059_52_1').style.display = "none";</script></ul></section></notes></section>