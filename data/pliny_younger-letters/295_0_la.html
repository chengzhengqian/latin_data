<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">quam negatum, cum salva sit ex qua sperari potest. Simul excusa patri tuo casum, cui paratior apud feminas venia. Vale.</p>
<h3>XII</h3>
<span class="label"><span class="sc">C. Plinius Miniciano Suo S.</span></span>
<p><span class="br"></span><span class="lineNumber">1</span><span class="br"></span>Hunc solum diem excuso: recitaturus est Titinius Capito, quem ego audire nescio magis debeam an cupiam. Vir est optimus et inter praecipua saeculi ornamenta numerandus. Colit studia, studiosos amat fovet provehit, multorum qui aliqua componunt portus sinus gremium,<a class="footnoteLink" href="#note_LCL059_30_1" id="target_note_LCL059_30_1"><sup>1</sup></a> omnium exemplum, ipsarum denique litterarum iam senescentium reductor ac <span class="br"></span><span class="lineNumber">2</span><span class="br"></span> reformator. Domum suam recitantibus praebet, auditoria non apud se tantum benignitate mira frequentat; mihi certe, si modo in urbe, defuit numquam. Porro tanto turpius gratiam non referre, <span class="br"></span><span class="lineNumber">3</span><span class="br"></span> quanto honestior causa referendae. An si litibus tererer, obstrictum esse me crederem obeunti vadimonia mea, nunc, quia mihi omne negotium omnis in studiis cura, minus obligor tanta sedulitate celebranti, in quo obligari ego, ne dicam solo, certe <span class="br"></span><span class="lineNumber">4</span><span class="br"></span> maxime possum? Quod si illi nullam vicem nulla quasi mutua officia deberem, sollicitarer tamen velingenio</p>
</section><notes><section class="footnotes"><ul><li class="note" id="note_LCL059_30_1"><a class="footnoteCrossrefLink" href="#target_note_LCL059_30_1" title="Click to highlight in text"><sup class="lineRef">1</sup>gremium <span class="italic">G. H. Schaefer:</span> praemium <span class="italic">MaI.</span></a></li><script type="text/javascript">document.getElementById('note_LCL059_30_1').style.display = "none";</script></ul></section></notes></section>