<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
posset. Obveniet materia vel haec ipsa quam monstras, vel potior alia. Sunt enim in hac offendicula <span class="br"></span><span class="lineNumber">2</span><span class="br"></span> non nulla: circumfer oculos et occurrent. Bibliopolas Lugduni esse non putabam ac tanto libentius ex litteris tuis cognovi venditari libellos meos, quibus peregre manere gratiam quam in urbe collegerint delector. Incipio enim satis absolutum existimare, de quo tanta diversitate regionum discreta hominum iudicia consentiunt. Vale.</p>
<h3>XII</h3>
<span class="label"><span class="sc">C. Plinius Iuniori Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Castigabat</span> quidam filium suum quod paulo sumptuosius equos et canes emeret. Huic ego iuvene digresso: “Heus tu, numquamne fecisti, quod a patre corripi posset? ’ Fecisti ’ dico? Non interdum facis quod filius tuus, si repente pater ille tu filius, pari gravitate reprehendat? Non omnes homines aliquo errore ducuntur? Non hic in illo <span class="br"></span><span class="lineNumber">2</span><span class="br"></span> sibi, in hoc alius indulget?” Haec tibi admonitus immodicae severitatis exemplo, pro amore mutuo scripsi, ne quando tu quoque filium tuum acerbius duriusque tractares. Cogita et illum puerum esse et te fuisse, atque ita hoc quod es pater utere, ut memineris et hominem esse te et hominis patrem. Vale.</p>
</section><notes></notes></section>