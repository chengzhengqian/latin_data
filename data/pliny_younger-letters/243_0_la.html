<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
tibi videor severus, ut ipse fateor non ineptus. <span class="br"></span><span class="lineNumber">2</span><span class="br"></span> Numquam a poetice (altius enim repetam) alienus fui; quin etiam quattuordecim natus annos Graecam tragoediam scripsi. “Qualem?” inquis. Nescio; <span class="br"></span><span class="lineNumber">3</span><span class="br"></span> tragoedia vocabatur. Mox, cum e militia rediens in Icaria insula ventis detinerer, Latinos elegos in illud ipsum mare ipsamque insulam feci. Expertus sum me aliquando et heroo, hendecasyllabis nunc primum, quorum hic natalis haec causa est. Legebantur in Laurentino mihi libri Asini Galli de comparatione patris et Ciceronis. Incidit epigramma Ciceronis <span class="br"></span><span class="lineNumber">4</span><span class="br"></span> in Tironem suum. Dein cum meridie (erat enim aestas) dormiturus me recepissem, nec obreperet somnus, coepi reputare maximos oratores hoc studii genus et in oblectationibus habuisse et in laude <span class="br"></span><span class="lineNumber">5</span><span class="br"></span> posuisse. Intendi animum contraque opinionem meam post longam desuetudinem perquam exiguo temporis momento id ipsum, quod me ad scribendum sollicitaverat, his versibus exaravi:</p>
<p class="lineGroup">
<span class="line indent1"><span class="br"></span><span class="lineNumber">6</span><span class="br"></span> Cum libros Galli legerem, quibus ille parenti</span><span class="linebreak"></span>
<span class="line indent2">ausus de Cicerone dare est<a class="footnoteLink" href="#note_LCL055_490_1" id="target_note_LCL055_490_1"><sup>1</sup></a> palmamque decusque,</span><span class="linebreak"></span>
<span class="line indent2">lascivum inveni lusum Ciceronis et illo</span><span class="linebreak"></span>
<span class="line indent2">spectandum ingenio, quo seria condidit et quo</span><span class="linebreak"></span>
<span class="line indent2">humanis salibus multo varioque lepore</span><span class="linebreak"></span>
<span class="line indent2">magnorum ostendit mentes gaudere virorum.</span><span class="linebreak"></span>
<span class="line indent2">Nam queritur quod fraude mala frustratus amantem</span><span class="linebreak"></span>
<span class="line indent2">paucula cenato sibi debita savia Tiro</span><span class="linebreak"></span>
<span class="line indent2">tempore nocturno subtraxerit. His ego lectis</span><span class="linebreak"></span>
</p></section><notes><section class="footnotes"><ul><li class="note" id="note_LCL055_490_1"><a class="footnoteCrossrefLink" href="#target_note_LCL055_490_1" title="Click to highlight in text"><sup class="lineRef">1</sup>dare est <span class="italic">Casaubon:</span> dare <span class="italic">a:</span> daret <span class="italic">Mγ</span>.</a></li><script type="text/javascript">document.getElementById('note_LCL055_490_1').style.display = "none";</script></ul></section></notes></section>