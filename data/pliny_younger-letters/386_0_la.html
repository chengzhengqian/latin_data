<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
omnia differuntur cessante eo, quod ante peragendum <span class="br"></span><span class="lineNumber">4</span><span class="br"></span> est. Iidem Nicaeenses gymnasium incendio amissum ante adventum meum restituere coeperunt, longe numerosius laxiusque quam fuerat, et iam aliquantum erogaverunt; periculum est, ne parum utiliter; incompositum enim et sparsum est. Praeterea architectus, sane aemulus eius a quo opus incohatum est, adfirmat parietes quamquam viginti et<a class="footnoteLink" href="#note_LCL059_214_1" id="target_note_LCL059_214_1"><sup>1</sup></a> duos pedes latos imposita onera sustinere non posse, quia sint caemento medii farti nec testaceo opere praecincti. <span class="br"></span><span class="lineNumber">5</span><span class="br"></span> Claudiopolitani quoque in depresso loco, imminente etiam monte ingens balineum defodiunt magis quam aedificant, et quidem ex ea pecunia, quam buleutae additi beneficio tuo aut iam obtulerunt ob introitum <span class="br"></span><span class="lineNumber">6</span><span class="br"></span> aut nobis exigentibus conferent. Ergo cum timeam ne illic publica pecunia, hic, quod est omni pecunia pretiosius, munus tuum male collocetur, cogor petere a te non solum ob theatrum, verum etiam ob haec balinea mittas architectum, dispecturum utrum sit utilius post sumptum qui factus est quoquo modo consummare opera, ut incohata sunt, an quae videntur emendanda corrigere, quae transferenda transferre, ne dum servare volumus quod impensum est, male impendamus quod addendum est.</p>
</section><notes><section class="footnotes"><ul><li class="note" id="note_LCL059_214_1"><a class="footnoteCrossrefLink" href="#target_note_LCL059_214_1" title="Click to highlight in text"><sup class="lineRef">1</sup>viginti et <span class="italic">del. Lehmann-Hartleben.</span></a></li><script type="text/javascript">document.getElementById('note_LCL059_214_1').style.display = "none";</script></ul></section></notes></section>