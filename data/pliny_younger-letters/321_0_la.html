<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>III</h3>
<span class="label"><span class="sc">C. Plinius Paulino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Alius</span> aliud:<a class="footnoteLink" href="#note_LCL059_84_1" id="target_note_LCL059_84_1"><sup>1</sup></a> ego beatissimum existimo, qui bonae mansuraeque famae praesumptione perfruitur, certusque posteritatis cum futura gloria vivit. Ac mihi nisi praemium aeternitatis ante oculos, pingue illud <span class="br"></span><span class="lineNumber">2</span><span class="br"></span> altumque otium placeat. Etenim omnes homines arbitror oportere aut immortalitatem suam aut mortalitatem cogitare, et illos quidem contendere eniti, hos quiescere remitti, nec brevem vitam caducis laboribus fatigare, ut video multos misera simul et ingrata imagine industriae ad vilitatem sui pervenire. <span class="br"></span><span class="lineNumber">3</span><span class="br"></span> Haec ego tecum quae cotidie mecum, ut desinam mecum, si dissenties tu; quamquam non dissenties, ut qui semper clarum aliquid et immortale meditere. Vale.</p>
<h3>IV</h3>
<span class="label"><span class="sc">C. Plinivs Macrino Svo S.</span></span>
<p><span class="br"></span><span class="lineNumber">1</span><span class="br"></span><span class="sc">Vererer</span> ne immodicam orationem putares, quam cum hac epistula accipies, nisi esset generis eius ut saepe incipere saepe<a class="footnoteLink" href="#note_LCL059_84_2" id="target_note_LCL059_84_2"><sup>2</sup></a> desinere videatur. Nam singulis criminibus singulae velut causae continentur. <span class="br"></span><span class="lineNumber">2</span><span class="br"></span> Poteris ergo, undecumque coeperis ubicumque desieris, quae deinceps sequentur et quasi incipientia</p>
</section><notes><section class="footnotes"><ul><li class="note" id="note_LCL059_84_1"><a class="footnoteCrossrefLink" href="#target_note_LCL059_84_1" title="Click to highlight in text"><sup class="lineRef">1</sup>aliud <span class="italic">M</span>γ: alium <span class="italic">ai, Guillemin, Schuster.</span></a></li><script type="text/javascript">document.getElementById('note_LCL059_84_1').style.display = "none";</script><li class="note" id="note_LCL059_84_2"><a class="footnoteCrossrefLink" href="#target_note_LCL059_84_2" title="Click to highlight in text"><sup class="lineRef">2</sup>incipere saepe <span class="italic">ai: om. <span class="italic">M</span>γ, Stout.</span></a></li><script type="text/javascript">document.getElementById('note_LCL059_84_2').style.display = "none";</script></ul></section></notes></section>