<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">tam invisa quam falsa, nunc ut vera ita amabilis facta <span class="br"></span><span class="lineNumber">8</span><span class="br"></span> est. Sed ego cum studium audientium tum iudicium mire probavi: animadverti enim severissima quaeque <span class="br"></span><span class="lineNumber">9</span><span class="br"></span> vel maxime satisfacere. Memini quidem me non multis recitasse quod omnibus scripsi, nihilo minus tamen, tamquam sit eadem omnium futura sententia, hac severitate aurium laetor, ac sicut olim theatra male musicos canere docuerunt, ita nunc in spem adducor posse fieri, ut eadem theatra bene canere <span class="br"></span><span class="lineNumber">10</span><span class="br"></span> musicos doceant. Omnes enim, qui placendi causa scribunt, qualia placere viderint scribent. Ac mihi quidem confido in hoc genere materiae laetioris stili constare rationem, cum ea potius quae pressius et adstrictius, quam illa quae hilarius et quasi exsultantius scripsi, possint videri accersita et inducta. Non ideo tamen segnius precor, ut quandoque veniat dies (utinamque iam venerit!), quo austeris illis severisque dulcia haec blandaque vel iusta possessione decedant.</p>
<p><span class="br"></span><span class="lineNumber">11</span><span class="br"></span>Habes acta mea tridui; quibus cognitis volui tantum te voluptatis absentem et studiorum nomine et meo capere, quantum praesens percipere potuisses. Vale.</p>
</section><notes></notes></section>