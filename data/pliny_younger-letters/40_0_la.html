<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
huius aetatis per quem excusaretur elegit, his quidem verbis: “Etiam si filium haberem, tibi mandarem.”</p>
<p><span class="br"></span><span class="lineNumber">10</span><span class="br"></span>Quibus ex causis necesse est tamquam immaturam mortem eius in sinu tuo defleam, si tamen fas est aut flere aut omnino mortem vocare, qua tanti viri <span class="br"></span><span class="lineNumber">11</span><span class="br"></span> mortalitas magis finita quam vita est. Vivit enim vivetque semper, atque etiam latius in memoria hominum et sermone versabitur, postquam ab oculis <span class="br"></span><span class="lineNumber">12</span><span class="br"></span> recessit. Volo tibi multa alia scribere, sed totus animus in hac una contemplatione defixus est. Verginium cogito, Verginium video, Verginium iam vanis imaginibus, recentibus tamen, audio adloquor teneo; cui fortasse cives aliquos virtutibus pares et habemus et habebimus, gloria neminem. Vale.</p>
<h3>II</h3>
<span class="label"><span class="sc">C. Plinius Paulino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Irascor</span>, nec liquet mihi an debeam, sed irascor. Scis, quam sit amor iniquus interdum, impotens saepe <span class="italic">μικραίτιος</span> semper. Haec tamen causa magna est, nescio an iusta; sed ego, tamquam non minus iusta quam magna sit, graviter irascor, quod a te tam diu <span class="br"></span><span class="lineNumber">2</span><span class="br"></span> litterae nullae. Exorare me potes uno modo, si nunc saltem plurimas et longissimas miseris. Haec mihi sola excusatio vera, ceterae falsae videbuntur. Non sum auditurus “non eram Romae” uel “occupatior


</p></section><notes></notes></section>