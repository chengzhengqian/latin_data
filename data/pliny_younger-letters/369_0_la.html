<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>IX</h3>
<span class="label"><span class="sc">Traianus Plinio</span></span>
<p><span class="sc">Et</span> multas et omnes<a class="footnoteLink" href="#note_LCL059_180_1" id="target_note_LCL059_180_1"><sup>1</sup></a> publicas causas petendi commeatus reddidisti; mihi autem vel sola voluntas tua suffecisset. Neque enim dubito te, ut primum potueris, ad tam districtum officium reversurum. Statuam poni mihi a te eo quo desideras loco, quamquam eius modi honorum parcissimus tamen patior, ne impedisse cursum erga me pietatis tuae videar.</p>
<h3>X</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Exprimere,</span> domine, verbis non possum, quanto me gaudio adfecerint epistulae tuae, ex quibus cognovi te Arpocrati, iatraliptae meo, et Alexandrinam civitatem tribuisse, quamvis secundum institutionem principum non temere eam dare proposuisses. Esse autem Arpocran <span class="italic">νομοῦ M∊μφίτου</span> indico tibi. <span class="br"></span><span class="lineNumber">2</span><span class="br"></span> Rogo ergo, indulgentissime imperator, ut mihi ad Pompeium Plantam praefectum Aegypti amicum tuum, sicut promisisti, epistulam mittas. Obviam iturus, quo maturius, domine, exoptatissimi<a class="footnoteLink" href="#note_LCL059_180_2" id="target_note_LCL059_180_2"><sup>2</sup></a> adventus tui gaudio frui possim, rogo permittas mihi quam longissime occurrere tibi.</p>
</section><notes><section class="footnotes"><ul><li class="note" id="note_LCL059_180_1"><a class="footnoteCrossrefLink" href="#target_note_LCL059_180_1" title="Click to highlight in text"><sup class="lineRef">1</sup>et multas et omnes <span class="italic">Ia:</span> et privatas multas <span class="italic">Cat.<sup>2</sup>.</span></a></li><script type="text/javascript">document.getElementById('note_LCL059_180_1').style.display = "none";</script><li class="note" id="note_LCL059_180_2"><a class="footnoteCrossrefLink" href="#target_note_LCL059_180_2" title="Click to highlight in text"><sup class="lineRef">2</sup>exoptatissimi <span class="italic">Gronovius</span>: -ime <span class="italic">Ia.</span></a></li><script type="text/javascript">document.getElementById('note_LCL059_180_2').style.display = "none";</script></ul></section></notes></section>