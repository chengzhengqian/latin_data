<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
hoc stipatum tribunal, atque etiam ex superiore basilicae parte qua feminae qua viri et audiendi (quod difficile) et (quod facile) visendi studio imminebant. Magna exspectatio patrum, magna filiarum, <span class="br"></span><span class="lineNumber">5</span><span class="br"></span> magna etiam novercarum. Secutus est varius eventus; nam duobus consiliis vicimus, totidem victi sumus. Notabilis prorsus et mira eadem in causa, isdem iudicibus, isdem advocatis, eodem tempore <span class="br"></span><span class="lineNumber">6</span><span class="br"></span> tanta diversitas. Accidit casu, quod non casus videretur: victa est noverca, ipsa heres ex parte sexta, victus Suburanus,<a class="footnoteLink" href="#note_LCL055_478_1" id="target_note_LCL055_478_1"><sup>1</sup></a> qui exheredatus a patre singulari impudentia alieni patris bona vindicabat, non ausus sui petere.</p>
<p><span class="br"></span><span class="lineNumber">7</span><span class="br"></span>Haec tibi exposui, primum ut ex epistula scires, quae ex oratione non poteras, deinde (nam detegam artes) ut orationem libentius legeres, si non legere tibi sed interesse iudicio videreris; quam, sit licet magna, non despero gratiam brevissimae impetraturam. <span class="br"></span><span class="lineNumber">8</span><span class="br"></span> Nam et copia rerum et arguta divisione et narratiunculis pluribus et eloquendi varietate renovatur. Sunt multa (non auderem nisi tibi dicere) <span class="br"></span><span class="lineNumber">9</span><span class="br"></span> elata, multa pugnacia, multa subtilia. Intervenit enim acribus illis et erectis frequens necessitas computandi ac paene calculos tabulamque poscendi, ut repente in privati iudicii formam centumvirale <span class="br"></span><span class="lineNumber">10</span><span class="br"></span> vertatur. Dedimus vela indignationi, dedimus irae,

</p></section><notes><section class="footnotes"><ul><li class="note" id="note_LCL055_478_1"><a class="footnoteCrossrefLink" href="#target_note_LCL055_478_1" title="Click to highlight in text"><sup class="lineRef">1</sup>Suburanus <span class="italic">Catanaeus</span>: Suberinus <span class="italic">Mθ Stout</span>: Subberimus (<span class="italic">vel</span> Suberrimus) <span class="italic">γ</span>.</a></li><script type="text/javascript">document.getElementById('note_LCL055_478_1').style.display = "none";</script></ul></section></notes></section>