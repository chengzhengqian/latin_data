<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>LXII</h3>
<span class="label"><span class="sc">Traianus Plinio</span></span>
<p><span class="sc">Manifestum,</span> mi Secunde carissime, nec prudentiam nec diligentiam tibi defuisse circa istum lacum, cum tam multa pro visa habeas, per quae nec periclitetur exhauriri et magis in usu nobis futurus sit. Elige igitur id quod praecipue res ipsa suaserit. Calpurnium Macrum credo facturum, ut te libratore instruat, neque provinciae istae his artificibus carent.</p>
<h3>LXIII</h3>
<span class="label"><span class="sc">C. Plinius Traiano Imperatori</span></span>
<p><span class="sc">Scripsit</span> mihi, domine, Lycormas libertus tuus ut, si qua legatio a Bosporo venisset urbem petitura, usque in adventum suum retineretur. Et legatio quidem, dumtaxat in eam civitatem, in qua ipse sum, nulla adhuc venit, sed venit tabellarius Sauromatae 〈regis〉,<a class="footnoteLink" href="#note_LCL059_246_1" id="target_note_LCL059_246_1"><sup>1</sup></a> quem ego usus opportunitate, quam mihi casus obtulerat, cum tabellario qui Lycormam ex itinere praecessit mittendum putavi, ut posses ex Lycormae et regis epistulis pariter cognoscere, quae fortasse pariter scire deberes.</p>
</section><notes><section class="footnotes"><ul><li class="note" id="note_LCL059_246_1"><a class="footnoteCrossrefLink" href="#target_note_LCL059_246_1" title="Click to highlight in text"><sup class="lineRef">1</sup>Sauromatae <span class="italic">(addito</span> regis) <span class="italic">A. Schaefer:</span> Sauromata <span class="italic">Aa.</span></a></li><script type="text/javascript">document.getElementById('note_LCL059_246_1').style.display = "none";</script></ul></section></notes></section>