<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>VII</h3>
<span class="label"><span class="sc">C. Plinius Octavio Rufo Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Vide</span> in quo me fastigio collocaris, cum mihi idem potestatis idemque regni dederis quod Homerus Iovi Optimo Maximo: <span class="italic">τῷ δ’ ἕτερον μὲν ἔδωκε πατήρ,</span> <span class="br"></span><span class="lineNumber">2</span><span class="br"></span> <span class="italic">ἕτερον δ’ ἀνένευσεν.</span> Nam ego quoque simili nutu ac renutu respondere voto tuo possum. Etenim, sicut fas est mihi, praesertim te exigente, excusare Baeticis contra unum hominem advocationem, ita nec fidei nostrae nec constantiae quam diligis convenit, adesse contra provinciam quam tot officiis, tot laboribus, tot etiam periculis meis aliquando devinxerim. <span class="br"></span><span class="lineNumber">3</span><span class="br"></span> Tenebo ergo hoc temperamentum, ut ex duobus, quorum alterutrum petis, eligam id potius, in quo non solum studio tuo verum etiam iudicio satisfaciam. Neque enim tantopere mihi considerandum est, quid vir optimus in praesentia velis, quam <span class="br"></span><span class="lineNumber">4</span><span class="br"></span> quid semper sis probaturus. Me circa idus Octobris spero Romae futurum, eademque haec praesentem quoque tua meaque fide Gallo confirmaturum; cui tamen iam nunc licet spondeas de animo meo <span class="italic">ἦ καὶ</span> <span class="br"></span><span class="lineNumber">5</span><span class="br"></span> <span class="italic">κυανέῃσιν ἐπ’ ὀϕρύσι νεῦσε.</span> Cur enim non usque-quaque Homericis versibus agam tecum? quatenus tu me tuis agere non pateris, quorum tanta cupiditate ardeo, ut videar mihi hac sola mercede posse corrumpi, <span class="br"></span><span class="lineNumber">6</span><span class="br"></span> ut vel contra Baeticos adsim. Paene praeterii,




</p></section><notes></notes></section>