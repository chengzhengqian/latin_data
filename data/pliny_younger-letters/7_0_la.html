<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
post dies ipse me Regulus convenit in praetoris officio; illuc persecutus secretum petit; ait timere se ne animo meo penitus haereret, quod in centumvirali iudicio aliquando dixisset, cum responderet mihi et Satrio Rufo: “Satrius Rufus, cui non est cum Cicerone aemulatio et qui contentus est eloquentia <span class="br"></span><span class="lineNumber">12</span><span class="br"></span> saeculi nostri.” Respondi nunc me intellegere maligne dictum quia ipse confiteretur, ceterum potuisse honorificum existimari. “Est enim” inquam “mihi cum Cicerone aemulatio, nec sum <span class="br"></span><span class="lineNumber">13</span><span class="br"></span> contentus eloquentia saeculi nostri; nam stultissimum credo ad imitandum non optima quaeque proponere. Sed tu qui huius iudicii meministi, cur illius oblitus es, in quo me interrogasti, quid de Metti Modesti pietate sentirem?” Expalluit notabiliter, quamvis palleat semper, et haesitabundus: “Interrogavi non ut tibi nocerem, sed ut Modesto.” Vide hominis crudelitatem, qui se non dissimulet exsuli <span class="br"></span><span class="lineNumber">14</span><span class="br"></span> nocere voluisse. Subiunxit egregiam causam: “Scripsit” inquit “in epistula quadam, quae apud Domitianum recitata est: ‘Regulus, omnium bipedum nequissimus’ ”; quod quidem Modestus verissime <span class="br"></span><span class="lineNumber">15</span><span class="br"></span> scripserat. Hic fere nobis sermonis terminus; neque enim volui progredi longius, ut mihi omnia libera servarem dum Mauricus venit. Nec me praeterit esse Regulum <span class="italic">δυσκαθαíρετον;</span> est enim locuples factiosus, curatur a multis, timetur a pluribus, <span class="br"></span><span class="lineNumber">16</span><span class="br"></span> quod plerumque fortius amore est. Potest tamen fieri ut haec concussa labantur; nam gratia malorum tam infida est quam ipsi. Verum, ut idem saepius </p></section><notes></notes></section>