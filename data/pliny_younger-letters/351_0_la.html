<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> tamen diversa dixisti! Laudem pariter et gratias agam? Neutrum satis possum et, si possem, timerem ne adrogans esset ob ea laudare, ob quae gratias agerem. Unum illud addam, omnia mihi tanto laudabiliora visa quanto iucundiora, tanto iucundiora quanto laudabiliora erant. Vale.</p>
<h3>XXXII</h3>
<span class="label"><span class="sc">C. Plinius Titiano Suo S.</span></span>
<p><span class="sc">Quid</span> agis, quid acturus es? Ipse vitam iucundissimam (id est, otiosissimam) vivo. Quo fit, ut scribere longiores epistulas nolim, velim legere, illud tamquam delicatus, hoc tamquam otiosus. Nihil est enim aut pigrius delicatis aut curiosius otiosis. Vale.</p>
<h3>XXXIII</h3>
<span class="label"><span class="sc">C. Plinius Caninio Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Incidi</span> in materiam veram sed simillimam fictae, dignamque isto laetissimo altissimo planeque poetico ingenio; incidi autem, dum super cenam varia miracula hinc inde referuntur. Magna auctori fides: tametsi quid poetae cum fide? Is tamen auctor, <span class="br"></span><span class="lineNumber">2</span><span class="br"></span> cui bene vel historiam scripturus credidisses. Est in


</p></section><notes></notes></section>