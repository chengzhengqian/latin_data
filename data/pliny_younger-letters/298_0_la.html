<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p>prioribus aliquid addentium, omnem denique senatorium morem (quod fidissimum percipiendi genus) <span class="br"></span><span class="lineNumber">7</span><span class="br"></span> exemplis docebantur. At nos iuvenes fuimus quidem in castris; sed cum suspecta virtus, inertia in pretio, cum ducibus auctoritas nulla, nulla militibus verecundia, nusquam imperium nusquam obsequium, omnia soluta turbata atque etiam in contrarium versa, postremo obliviscenda magis quam tenenda. <span class="br"></span><span class="lineNumber">8</span><span class="br"></span> Iidem prospeximus curiam, sed curiam trepidam et elinguem, cum dicere quod velles periculosum, quod nolles miserum esset. Quid tunc disci potuit, quid didicisse iuvit, cum senatus aut ad otium summum aut ad summum nefas vocaretur, et modo ludibrio modo dolori retentus numquam seria, tristia saepe <span class="br"></span><span class="lineNumber">9</span><span class="br"></span> censeret? Eadem mala iam senatores, iam participes malorum multos per annos vidimus tulimusque; quibus ingenia nostra in posterum quoque hebetata <span class="br"></span><span class="lineNumber">10</span><span class="br"></span> fracta contusa sunt. Breve temp us (nam tanto brevius omne quanto felicius tempus) quo libet scire quid simus, libet exercere quod scimus.<a class="footnoteLink" href="#note_LCL059_36_1" id="target_note_LCL059_36_1"><sup>1</sup></a> Quo iustius peto primum ut errori, si quis est error, tribuas veniam, deinde medearis scientia tua cui semper fuit curae, sic iura publica ut privata sic antiqua ut recentia <span class="br"></span><span class="lineNumber">11</span><span class="br"></span> sic rara ut adsidua tractare. Atque ego arbitror illis etiam, quibus plurimarum rerum agitatio</p>
</section><notes><section class="footnotes"><ul><li class="note" id="note_LCL059_36_1"><a class="footnoteCrossrefLink" href="#target_note_LCL059_36_1" title="Click to highlight in text"><sup class="lineRef">1</sup>scimus <span class="italic">Reifferscheid:</span> sumus <span class="italic">MaI.</span></a></li><script type="text/javascript">document.getElementById('note_LCL059_36_1').style.display = "none";</script></ul></section></notes></section>