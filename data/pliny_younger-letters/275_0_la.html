<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
licet tu mihi bonum animum facias, qui libellos meos de ultione Helvidi orationi Demosthenis <span class="italic">κατὰ</span> <span class="br"></span><span class="lineNumber">5</span><span class="br"></span> Mειδίου confers. Quam sane, cum componerem illos, habui in manibus, non ut aemularer (improbum enim ac paene furiosum), sed tamen imitarer et sequerer, quantum aut diversitas ingeniorum maximi et minimi, aut causae dissimilitudo pateretur. Vale.</p>
<h3>XXXI</h3>
<span class="label"><span class="sc">C. Plinius Cornuto Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Claudius</span> <span class="sc">Pollio</span> amari a te cupit dignus hoc ipso quod cupit, deinde quod ipse te diligit; neque enim fere quisquam exigit istud nisi qui facit. Vir alioqui rectus integer quietus ac paene ultra modum (si quis <span class="br"></span><span class="lineNumber">2</span><span class="br"></span> tamen ultra modum) verecundus. Hunc, cum simul militaremus, non solum ut commilito inspexi. Praeerat alae miliariae; ego iussus a legato consulari rationes alarum et cohortium excutere, ut magnam quorundam foedamque avaritiam, neglegentiam parem, ita huius summam integritatem, sollicitam <span class="br"></span><span class="lineNumber">3</span><span class="br"></span> diligentiam inveni. Postea promotus ad amplissimas procurationes, nulla occasione corruptus ab insito abstinentiae amore deflexit; numquam secundis rebus



</p></section><notes></notes></section>