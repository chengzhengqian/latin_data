<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
operam dedit, ut deprecari magis (id enim et favorabilius <span class="br"></span><span class="lineNumber">4</span><span class="br"></span> et tutius) quam defendi videretur. Absolutus est sententia designati consulis Afrani Dextri, cuius haec summa: melius quidem Nominatum fuisse facturum, si causam Vicetinorum eodem animo quo susceperat pertulisset; quia tamen in hoc genus culpae non fraude incidisset, nihilque dignum animadversione admisisse convinceretur, liberandum, ita ut Vicetinis <span class="br"></span><span class="lineNumber">5</span><span class="br"></span> quod acceperat redderet. Adsenserunt omnes praeter Fabium<a class="footnoteLink" href="#note_LCL055_372_1" id="target_note_LCL055_372_1"><sup>1</sup></a> Aprum. Is interdicendum ei advocationibus in quinquennium censuit, et quamvis neminem auctoritate traxisset, constanter in sententia mansit; quin etiam Dextrum, qui primus diversum censuerat, prolata lege de senatu habendo iurare coegit e re <span class="br"></span><span class="lineNumber">6</span><span class="br"></span> publica esse quod censuisset. Cui quamquam legitimae postulationi a quibusdam reclamatum est; exprobrare enim censenti ambitionem videbatur. Sed prius quam sententiae dicerentur, Nigrinus tribunus plebis recitavit libellum disertum et gravem, quo questus est venire advocationes, venire etiam praevaricationes, in lites coiri, et gloriae loco poni ex <span class="br"></span><span class="lineNumber">7</span><span class="br"></span> spoliis civium magnos et statos reditus. Recitavit capita legum, admonuit senatus consultorum, in fine dixit petendum ab optimo principe, ut quia leges, quia senatus consulta contemnerentur, ipse tantis <span class="br"></span><span class="lineNumber">8</span><span class="br"></span> vitiis mederetur. Pauci dies, et liber principis





</p></section><notes><section class="footnotes"><ul><li class="note" id="note_LCL055_372_1"><a class="footnoteCrossrefLink" href="#target_note_LCL055_372_1" title="Click to highlight in text"><sup class="lineRef">1</sup>Fabium (Flavium <span class="italic">a</span>) Aprum is <span class="italic">Ma</span>: lacrumis Î³.</a></li><script type="text/javascript">document.getElementById('note_LCL055_372_1').style.display = "none";</script></ul></section></notes></section>