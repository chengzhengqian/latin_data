<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span> alios, si interim provectus fuerit a nobis. Neque enim cuiquam tam clarum statim ingenium ut possit emergere, nisi illi materia occasio, fautor etiam commendatorque contingat. Vale.</p>
<h3>XXIV</h3>
<span class="label"><span class="sc">C. Plinius Macro Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Quam</span> multum interest quid a quoque fiat! Eadem enim facta claritate vel obscuritate facientium aut tolluntur altissime aut humillime deprimuntur. <span class="br"></span><span class="lineNumber">2</span><span class="br"></span> Navigabam per Larium nostrum, cum senior amicus ostendit mihi villam, atque etiam cubiculum quod in lacum prominet: “Ex hoc” inquit “aliquando municeps <span class="br"></span><span class="lineNumber">3</span><span class="br"></span> nostra cum marito se praecipitavit.” Causam requisivi. Maritus ex diutino morbo circa velanda corporis ulceribus putrescebat; uxor inspiceret exegit; neque enim quemquam fidelius indicaturum, <span class="br"></span><span class="lineNumber">4</span><span class="br"></span> possetne sanari. Vidit desperavit hortata est ut moreretur, comesque ipsa mortis, dux immo et exemplum et necessitas fuit; nam se cum marito ligavit <span class="br"></span><span class="lineNumber">5</span><span class="br"></span> abiecitque in lacum. Quod factum ne mihi quidem, qui municeps, nisi proxime auditum est, non quia minus illo clarissimo Arriae facto, sed quia minor ipsa. Vale.</p>
</section><notes></notes></section>