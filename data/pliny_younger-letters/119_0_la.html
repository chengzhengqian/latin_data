<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
</section>
<section class="div2">
<h2><span class="ac">Liber Quartus</span></h2>
<h3>I</h3>
<span class="label"><span class="sc">C. Plinius &lt;Calpurnio&gt;<a class="footnoteLink" href="#note_LCL055_242_1" id="target_note_LCL055_242_1"><sup>1</sup></a> Fabato Prosocero Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Cupis</span> post longum tempus neptem tuam meque una videre. Gratum est utrique nostrum quod cupis, <span class="br"></span><span class="lineNumber">2</span><span class="br"></span> mutuo mehercule. Nam invicem nos incredibili quodam desiderio vestri tenemur, quod non ultra differemus. Atque adeo iam sarcinulas adligamus, festinaturi quantum itineris ratio permiserit. Erit <span class="br"></span><span class="lineNumber">3</span><span class="br"></span> una sed brevis mora: deflectemus in Tuscos, non ut agros remque familiarem oculis subiciamus (id enim postponi potest), sed ut fungamur necessario officio. <span class="br"></span><span class="lineNumber">4</span><span class="br"></span> Oppidum est praediis nostris vicinum (nomen Tiferni Tiberini), quod me paene adhuc puerum patronum cooptavit, tanto maiore studio quanto minore iudicio. Adventus meos celebrat, profectionibus angitur, <span class="br"></span><span class="lineNumber">5</span><span class="br"></span> honoribus gaudet. In hoc ego, ut referrem gratiam (nam vinci in amore turpissimum est), templum pecunia mea exstruxi, cuius dedicationem, cum sit <span class="br"></span><span class="lineNumber">6</span><span class="br"></span> paratum, differre longius inreligiosum est. Erimus ergo ibi dedicationis die, quem epulo celebrare conÂ­stitui.




</p></section><notes><section class="footnotes"><ul><li class="note" id="note_LCL055_242_1"><a class="footnoteCrossrefLink" href="#target_note_LCL055_242_1" title="Click to highlight in text"><sup class="lineRef">1</sup>Calpurnio <span class="italic">add</span>. <span class="italic">Barwick</span> (<span class="italic">coll</span>. V. 11).</a></li><script type="text/javascript">document.getElementById('note_LCL055_242_1').style.display = "none";</script></ul></section></notes></section>