<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>LV</h3>
<span class="label"><span class="sc">Traianus Plinio</span></span>
<p><span class="sc">Et</span> ipse non aliud remedium dispicio, mi Secunde carissime, quam ut quantitas usurarum minuatur, quo facilius pecuniae publicae collocentur. Modum eius, ex copia eorum qui mutuabuntur, tu constitues. Invitos ad accipiendum compellere, quod fortassis ipsis otiosum futurum sit, non est ex iustitia nostrorum temporum.</p>
<h3>LVI</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Summas,</span> domine, gratias ago, quod inter maximas occupationes 〈in〉<a class="footnoteLink" href="#note_LCL059_232_1" id="target_note_LCL059_232_1"><sup>1</sup></a> iis, de quibus te consului, me quoque regere dignatus es; quod nunc quoque <span class="br"></span><span class="lineNumber">2</span><span class="br"></span> facias rogo. Adiit enim me quidam indicavitque adversarios suos a Servilio Calvo, clarissimo viro, in triennium relegatos in provincia morari: illi contra ab eodem se restitutos adfirmaverunt edictumque recitaverunt. Qua causa necessarium credidi rem <span class="br"></span><span class="lineNumber">3</span><span class="br"></span> integram ad te referre. Nam, sicut mandatis tuis cautum est, ne restituam ab alio aut a me relegatos, ita de iis, quos alius et relegaverit et restituerit, nihil

</p></section><notes><section class="footnotes"><ul><li class="note" id="note_LCL059_232_1"><a class="footnoteCrossrefLink" href="#target_note_LCL059_232_1" title="Click to highlight in text"><sup class="lineRef">1</sup>in iis <span class="italic">Ernesti:</span> iis <span class="italic">Aa.</span></a></li><script type="text/javascript">document.getElementById('note_LCL059_232_1').style.display = "none";</script></ul></section></notes></section>