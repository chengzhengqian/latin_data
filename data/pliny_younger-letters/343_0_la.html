<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
columbulis nostris inter aquilas vestras dabis pennas, si tamen et tibi placebunt; si tantum sibi, continendos cavea nidove curabis. Vale.</p>
<h3>XXVI</h3>
<span class="label"><span class="sc">C. Plinius Luperco Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Dixi</span> de quodam oratore saeculi nostri recto quidem et sano, sed parum grandi et ornato, ut opinor, apte: “Nihil peccat, nisi quod nihil peccat.” <span class="br"></span><span class="lineNumber">2</span><span class="br"></span> Debet enim orator erigi attolli, interdum etiam effervescere ecferri, ac saepe accedere ad praeceps; nam plerumque altis et excelsis adiacent abrupta. Tutius per plana sed humilius et depressius iter; frequentior currentibus quam reptantibus lapsus, sed his non labentibus nulla, illis non nulla laus etiamsi <span class="br"></span><span class="lineNumber">3</span><span class="br"></span> labantur. Nam ut quasdam artes ita eloquentiam nihil magis quam ancipitia commendant. Vides qui per funem in summa nituntur, quantos soleant excitare clamores, cum iam iamque casuri videntur. <span class="br"></span><span class="lineNumber">4</span><span class="br"></span> Sunt enim maxime mirabilia quae maxime insperata, maxime periculosa utque Graeci magis exprimunt, παράβολα. Ideo nequaquam par gubernatoris est virtus, cum placido et cum turbato mari vehitur: tunc




</p></section><notes></notes></section>