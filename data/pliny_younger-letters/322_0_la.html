<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<p>legere et quasi cohaerentia, meque in universitate longissimum, brevissimum in partibus iudicare. Vale.</p>
<h3>V</h3>
<span class="label"><span class="sc">C. Plinius Tironi Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Egregie</span> facis (inquiro enim) et persevera, quod iustitiam tuam provincialibus multa humanitate commendas; cuius praecipua pars est honestissimum quemque complecti, atque ita a minoribus amari, ut <span class="br"></span><span class="lineNumber">2</span><span class="br"></span> simul a principibus diligare. Plerique autem dum verentur, ne gratiae potentium nimium impertire videantur, sinisteritatis atque etiam malignitatis <span class="br"></span><span class="lineNumber">3</span><span class="br"></span> famam consequuntur. A quo vitio tu longe recessisti, scio, sed temperare mihi non possum quominus laudem similis monenti, quod eum modum tenes ut discrimina ordinum dignitatumque custodias; quae si confusa turbata permixta sunt, nihil est ipsa aequalitate inaequalius. Vale.</p>
<h3>VI</h3>
<span class="label"><span class="sc">C. Plinius Calvisio Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Omne</span> hoc tempus inter pugillares ac libellos iucundissima quiete transmisi. “Quemadmodum” inquis “in urbe potuisti?” Circenses erant, quo genere spectaculi ne levissime quidem teneor. Nihil novum


</p></section><notes></notes></section>