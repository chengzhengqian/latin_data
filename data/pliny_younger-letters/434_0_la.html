<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>CXVIII</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Athletae,</span> domine, ea quae pro iselasticis certaminibus constituisti, deberi sibi putant statim ex eo die, quo sunt coronati; nihil enim referre, quando sint patriam invecti, sed quando certamine vicerint, ex quo invehi possint. Ego contra praescribo “iselastici nomen”:<a class="footnoteLink" href="#note_LCL059_310_1" id="target_note_LCL059_310_1"><sup>1</sup></a> itaque †eorum<a class="footnoteLink" href="#note_LCL059_310_2" id="target_note_LCL059_310_2"><sup>2</sup></a> vehementer addubitem an sit potius id tempus, quo <span class="italic">εἰσήλασαν</span>, intuendum. <span class="br"></span><span class="lineNumber">2</span><span class="br"></span> Iidem obsonia petunt pro eo agone, qui a te iselasticus factus est, quamvis vicerint ante quam fieret. Aiunt enim congruens esse, sicut non detur sibi pro iis certaminibus, quae esse iselastica postquam vicerunt <span class="br"></span><span class="lineNumber">3</span><span class="br"></span> desierunt, ita pro iis dari quae esse coeperunt. Hic quoque non mediocriter haereo, ne cuiusquam retro habeatur ratio dandumque, quod tunc cum vincerent non debebatur. Rogo ergo, ut dubitationem meam regere, id est beneficia tua interpretari ipse digneris.</p>
<h3>CXIX</h3>
<span class="label"><span class="sc">Traianus Plinio</span></span>
<p><span class="sc">Iselasticum</span> tunc primum mihi videtur incipere deberi, cum quis in civitatem suam ipse εἰσήλασεν.




</p></section><notes><section class="footnotes"><ul><li class="note" id="note_LCL059_310_1"><a class="footnoteCrossrefLink" href="#target_note_LCL059_310_1" title="Click to highlight in text"><sup class="lineRef">1</sup>scribo iselastici (-corum <span class="italic">Cat.)</span> nomine <span class="italic">Aa:</span> praescribo isel nomen <span class="italic">Sherwin-White:</span></a></li><script type="text/javascript">document.getElementById('note_LCL059_310_1').style.display = "none";</script><li class="note" id="note_LCL059_310_2"><a class="footnoteCrossrefLink" href="#target_note_LCL059_310_2" title="Click to highlight in text"><sup class="lineRef">2</sup>itaque eorum <span class="italic">Aa:</span> ita ut <span class="italic">Ber.</span>: ita tamen ut <span class="italic">Cat.</span></a></li><script type="text/javascript">document.getElementById('note_LCL059_310_2').style.display = "none";</script></ul></section></notes></section>