<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> parit. Atque adeo nuper audivi Vergilium Romanum paucis legentem comoediam ad exemplar veteris comoediae scriptam, tam bene ut esse quandoque <span class="br"></span><span class="lineNumber">3</span><span class="br"></span> possit exemplar. Nescio an noris hominem, quamquam nosse debes; est enim probitate morum, ingenii elegantia, operum varietate monstrabilis. <span class="br"></span><span class="lineNumber">4</span><span class="br"></span> Scripsit mimiambos tenuiter argute venuste, atque in hoc genere eloquentissime; nullum est enim genus quod absolutum non possit eloquentissimum dici. Scripsit comoedias Menandrum aliosque aetatis eiusdem aemulatus; licet has inter Plautinas Terentianasque <span class="br"></span><span class="lineNumber">5</span><span class="br"></span> numeres. Nunc primum se in vetere comoedia, sed non tamquam inciperet ostendit. Non illi vis, non granditas, non subtilitas, non amaritudo, non dulcedo, non lepos defuit; ornavit virtutes, insectatus est vitia; fictis nominibus decenter, veris <span class="br"></span><span class="lineNumber">6</span><span class="br"></span> usus est apte. Circa me tantum benignitate nimia modum excessit, nisi quod tamen poetis mentiri <span class="br"></span><span class="lineNumber">7</span><span class="br"></span> licet. In summa extorquebo ei librum legendumque, immo ediscendum mittam tibi; neque enim dubito futurum, ut non deponas si semel sumpseris. Vale.</p>
<h3>XXII</h3>
<span class="label"><span class="sc">C. Plinius Tironi Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Magna</span> res acta est omnium qui sunt provinciis praefuturi, magna omnium qui se simpliciter credunt </p></section><notes></notes></section>