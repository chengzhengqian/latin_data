<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
inquam “quid sentiam; at ego ne interrogare quidem fas puto, de quo pronuntiatum est.” Conticuit; me laus et gratulatio secuta est, quod nec famam meam aliquo responso utili fortasse, inhonesto tamen laeseram, nec me laqueis tam insidiosae interrogationis involveram.</p>
<p><span class="br"></span><span class="lineNumber">8</span><span class="br"></span>Nunc ergo conscientia exterritus adprehendit Caecilium Celerem, mox Fabium Iustum; rogat ut me sibi reconcilient. Nec contentus pervenit ad Spurinnam; huic suppliciter, ut est cum timet abiectissimus: “Rogo mane videas Plinium domi, sed plane mane (neque enim ferre diutius sollicitudinem possum), et quoquo modo efficias, ne mihi irascatur.” Evigilaveram; nuntius a Spurinna: “Venio <span class="br"></span><span class="lineNumber">9</span><span class="br"></span> ad te.” “Immo ego ad te.” Coimus in porticum Liviae, cum alter ad alterum tenderemus. Exponit Reguli mandata, addit preces suas, ut decebat optimum virum pro dissimillimo, parce. Cui ego: “Dispicies ipse quid renuntiandum Regulo <span class="br"></span><span class="lineNumber">10</span><span class="br"></span> putes. Te decipi a me non oportet. Exspecto Mauricum” (nondum ab exsilio venerat): “ideo nihil alterutram in partem respondere tibi possum, facturus quidquid ille decreverit; illum enim esse <span class="br"></span><span class="lineNumber">11</span><span class="br"></span> huius consilii ducem, me comitem decet.” Paucos


</p></section><notes></notes></section>