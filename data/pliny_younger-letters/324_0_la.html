<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
imposita saxis more Baiano lacum prospicit, altera aeque more Baiano lacum tangit. Itaque illam tragoediam, hanc adpellare comoediam soleo, illam quod quasi cothurnis, hanc quod quasi socculis sustinetur. Sua utrique amoenitas, et utraque possidenti <span class="br"></span><span class="lineNumber">4</span><span class="br"></span> ipsa diversitate iucundior. Haec lacu propius, illa latius utitur; haec unum sinum molli curvamine amplectitur, illa editissimo dorso duos dirimit; illic recta gestatio longo limite super litus extenditur, hic spatiosissimo xysto leviter inflectitur; illa fluctus non sentit haec frangit; ex illa possis despicere piscantes, ex hac ipse piscari, hamumque de cubiculo ac paene etiam de lectulo ut e naucula iacere. Hae mihi causae utrique quae desunt adstruendi ob ea quae <span class="br"></span><span class="lineNumber">5</span><span class="br"></span> supersunt. Etsi quid ego rationem tibi? apud quem pro ratione erit idem facere. Vale.</p>
<h3>VIII</h3>
<span class="label"><span class="sc">C. Plinius Augurino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Si</span> laudatus a te laudare te coepero, vereor ne non tam proferre iudicium meum quam referre gratiam videar. Sed licet videar, omnia scripta tua pulcherrima <span class="br"></span><span class="lineNumber">2</span><span class="br"></span> existimo, maxime tamen illa de nobis. Accidit



</p></section><notes></notes></section>