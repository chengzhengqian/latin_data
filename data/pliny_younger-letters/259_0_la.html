<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">14</span><span class="br"></span> emendat. Proinde non paenitet me consuetudinis meae quam utilissimam experior, adeoque non deterreor sermunculis istorum, ut ultro te rogem <span class="br"></span><span class="lineNumber">15</span><span class="br"></span> monstres aliquid quod his addam. Nihil enim curae meae satis est. Cogito quam sit magnum dare aliquid in manus hominum, nec persuadere mihi possum non et cum multis et saepe tractandum, quod placere et semper et omnibus cupias. Vale.</p>
<h3>XVIII</h3>
<span class="label"><span class="sc">C. Plinius Caninio Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Deliberas</span> mecum quemadmodum pecunia, quam municipibus nostris in epulum obtulisti, post te quoque salva sit. Honesta consultatio, non expedita sententia. Numeres rei publicae summam: verendum est ne dilabatur. Des agros: ut publici neglegentur. <span class="br"></span><span class="lineNumber">2</span><span class="br"></span> Equidem nihil commodius invenio, quam quod ipse feci. Nam pro quingentis milibus nummum, quae in alimenta ingenuorum ingenuarumque promiseram, agrum ex meis longe pluris actori publico mancipavi; eundem vectigali imposito recepi, <span class="br"></span><span class="lineNumber">3</span><span class="br"></span> tricena milia annua daturus. Per hoc enim et rei



</p></section><notes></notes></section>