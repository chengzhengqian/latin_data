<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent"> <span class="br"></span><span class="lineNumber">5</span><span class="br"></span> maritum relegata. Nam cum Senecio reus esset quod de vita Helvidi libros composuisset rogatumque se a Fannia in defensione dixisset, quaerente minaciter Mettio Caro, an rogasset respondit: “Rogavi”; an commentarios scripturo dedisset: “Dedi”; an sciente matre: “Nesciente”; postremo nullam <span class="br"></span><span class="lineNumber">6</span><span class="br"></span> vocem cedentem periculo emisit. Quin etiam illos ipsos libros, quamquam ex necessitate et metu temporum abolitos senatus consulto, publicatis bonis servavit habuit, tulitque in exsilium exsili causam. <span class="br"></span><span class="lineNumber">7</span><span class="br"></span> Eadem quam iucunda quam comis, quam denique (quod paucis datum est) non minus amabilis quam veneranda! Eritne quam postea uxoribus nostris ostentare possimus? Erit a qua viri quoque fortitudinis exempla sumamus, quam sic cernentes audientesque <span class="br"></span><span class="lineNumber">8</span><span class="br"></span> miremur, ut illas quae leguntur? Ac mihi domus ipsa nutare, convulsaque sedibus suis ruitura supra videtur, licet adhuc posteros habeat. Quantis enim virtutibus quantisque factis adsequentur, ut <span class="br"></span><span class="lineNumber">9</span><span class="br"></span> haec non novissima occiderit? Me quidem illud etiam adfligit et torquet, quod matrem eius, illam (nihil possum inlustrius dicere) tantae feminae matrem, rursus videor amittere, quam haec, ut reddit ac refert nobis, sic auferet secum, meque et novo



</p></section><notes></notes></section>