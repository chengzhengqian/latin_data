<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent noindent">
<span class="br"></span><span class="lineNumber">2</span><span class="br"></span> sentiam consulis. Utrumque dilexi, miratus sum magis quem tu reprehendis, atque ita miratus ut non putarem satis umquam posse laudari, cuius nunc mihi <span class="br"></span><span class="lineNumber">3</span><span class="br"></span> subeunda defensio est. Omnes ego qui magnum aliquid memorandumque fecerunt, non modo venia verum etiam laude dignissimos iudico, si immortalitatem quam meruere sectantur, victurique nominis famam supremis etiam titulis prorogare nituntur. <span class="br"></span><span class="lineNumber">4</span><span class="br"></span> Nec facile quemquam nisi Verginium invenio, cuius tanta in praedicando verecundia quanta gloria ex <span class="br"></span><span class="lineNumber">5</span><span class="br"></span> facto. Ipse sum testis, familiariter ab eo dilectus probatusque, semel omnino me audiente provectum, ut de rebus suis hoc unum referret, ita secum aliquando Cluvium locutum: “Scis, Vergini, quae historiae fides debeatur; proinde si quid in historiis meis legis aliter ac velis rogo ignoscas.” Ad hoc ille: “Tune ignoras, Cluvi, ideo me fecisse quod feci, ut <span class="br"></span><span class="lineNumber">6</span><span class="br"></span> esset liberum vobis scribere quae libuisset?” Age dum, hunc ipsum Frontinum in hoc ipso, in quo tibi parcior videtur et pressior, comparemus. Vetuit exstrui monumentum, sed quibus verbis? “Impensa monumenti supervacua est; memoria nostri durabit, si vita meruimus.” An restrictius arbitraris per orbem terrarum legendum dare duraturam memoriam suam quam uno in loco duobus versiculis signare

</p></section><notes></notes></section>