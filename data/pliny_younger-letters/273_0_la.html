<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XXVIII</h3>
<span class="label"><span class="sc">C. Plinius Septicio Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Ais</span> quosdam apud te reprehendisse, tamquam amicos meos ex omni occasione ultra modum laudem. <span class="br"></span><span class="lineNumber">2</span><span class="br"></span> Agnosco crimen, amplector etiam. Quid enim honestius culpa benignitatis? Qui sunt tamen isti, qui amicos meos melius norint? Sed, ut norint, quid invident mihi felicissimo errore? Ut enim non sint tales quales a me praedicantur, ego tamen beatus <span class="br"></span><span class="lineNumber">3</span><span class="br"></span> quod mihi videntur. Igitur ad alios hanc sinistram diligentiam conferant; nec sunt parum multi, qui carpere amicos suos iudicium vocant. Mihi numquam persuadebunt ut meos amari a me nimium putem. Vale.</p>
<h3>XXIX</h3>
<span class="label"><span class="sc">C. Plinius Montano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Ridebis</span>, deinde indignaberis, deinde ridebis, si <span class="br"></span><span class="lineNumber">2</span><span class="br"></span> legeris, quod nisi legeris non potes credere. Est via Tiburtina intra primum lapidem (proxime adnotavi) monimentum Pallantis ita inscriptum: “Huic senatus ob fidem pietatemque erga patronos ornamenta praetoria decrevit et sestertium centies quinquagies, <span class="br"></span><span class="lineNumber">3</span><span class="br"></span> cuius honore contentus fuit.” Equidem numquam


</p></section><notes></notes></section>