<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent"> <span class="br"></span><span class="lineNumber">26</span><span class="br"></span> Sic ex tribus sententiis duae factae, tenuitque ex duabus altera tertia expulsa, quae, cum ambas superare non posset, elegit ab utra vinceretur. Vale.</p>
<h3>XV</h3>
<span class="label"><span class="sc">C. Plinius Iuniori Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Oneravi</span> te tot pariter missis voluminibus, sed oneravi primum quia exegeras, deinde quia scripseras tam graciles istic vindemias esse, ut plane scirem tibi vacaturum, quod vulgo dicitur, librum <span class="br"></span><span class="lineNumber">2</span><span class="br"></span> legere. Eadem ex meis agellis nuntiantur. Igitur mihi quoque licebit scribere quae legas, sit modo unde chartae emi possint;<a class="footnoteLink" href="#note_LCL059_46_1" id="target_note_LCL059_46_1"><sup>1</sup></a> aut necessario quidquid scripserimus boni malive delebimus. Vale.</p>
<h3>XVI</h3>
<span class="label"><span class="sc">C. Plinius Paterno Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Confecerunt</span> me infirmitates meorum, mortes etiam, et quidem iuvenum. Solacia duo nequaquam paria tanto dolori, solacia tamen: unum facilitas manumittendi (videor enim non omnino immaturos perdidisse, quos iam liberos perdidi), alterum quod permitto servis quoque quasi testamenta facere, <span class="br"></span><span class="lineNumber">2</span><span class="br"></span> eaque ut legitima custodio. Mandant rogantque quod visum; pareo ut iussus. Dividunt donant relinquunt, dumtaxat intra domum; nam servis res</p>
</section><notes><section class="footnotes"><ul><li class="note" id="note_LCL059_46_1"><a class="footnoteCrossrefLink" href="#target_note_LCL059_46_1" title="Click to highlight in text"><sup class="lineRef">1</sup><span class="italic">post</span> possint <span class="italic">add.</span> quae si scabrae, bibulaeve sint, aut non scribendum <span class="italic">a.</span></a></li><script type="text/javascript">document.getElementById('note_LCL059_46_1').style.display = "none";</script></ul></section></notes></section>