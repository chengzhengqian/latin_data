<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
addiderat: non verebatur, non erubescebat, non miserebatur; quo saepius a Domitiano non secus ac tela, quae et ipsa caeca et improvida feruntur, in <span class="br"></span><span class="lineNumber">6</span><span class="br"></span> optimum quemque contorquebatur. De huius nequitia sanguinariisque sententiis in commune omnes super cenam loquebantur, cum ipse imperator: “Quid putamus passurum fuisse si viveret?” Et <span class="br"></span><span class="lineNumber">7</span><span class="br"></span> Mauricus: “Nobiscum cenaret.” Longius abii, libens tamen. Placuit agona tolli, qui mores Viennensium infecerat, ut noster hic omnium. Nam Viennensium vitia intra ipsos residunt, nostra late vagantur utque in corporibus sic in imperio gravissimus est morbus, qui a capite diffunditur. Vale.</p>
<h3>XXIII</h3>
<span class="label"><span class="sc">C. Plinius Pomponio Basso Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Magnam</span> cepi voluptatem, cum ex communibus amicis cognovi te, ut sapientia tua dignum est, et disponere otium et ferre, habitare amoenissime, et nunc terra nunc mari corpus agitare, multum disputare, multum audire multum lectitare, cumque <span class="br"></span><span class="lineNumber">2</span><span class="br"></span> plurimum scias, cotidie tamen aliquid addiscere. Ita senescere oportet virum, qui magistratus amplissimos gesserit, exercitus rexerit, totumque se rei publicae <span class="br"></span><span class="lineNumber">3</span><span class="br"></span> quam diu decebat obtulerit. Nam et prima vitae


</p></section><notes></notes></section>