<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span> est. Dixit donec ad supplicium, nescio an innocens, certe tamquam innocens ducta est. Quin etiam cum in illud subterraneum demitteretur, haesissetque descendenti stola, vertit se ac recollegit, cumque ei manum carnifex daret, aversata est et resiluit foedumque contactum quasi plane a casto puroque corpore novissima sanctitate reiecit omnibusque numeris pudoris <span class="italic">πoλλὴν πρόνιαν ἔσχεν εὐσχὴµων πεσεῖν</span>. <span class="br"></span><span class="lineNumber">10</span><span class="br"></span> Praeterea Celer eques Romanus, cui Cornelia obiciebatur, cum in comitio virgis caederetur, in hac voce <span class="br"></span><span class="lineNumber">11</span><span class="br"></span> perstiterat: “Quid feci? nihil feci.” Ardebat ergo Domitianus et crudelitatis et iniquitatis infamia. Adripit Licinianum, quod in agris suis occultasset Corneliae libertam. Ille ab iis quibus erat curae praemonetur, si comitium et virgas pati nollet, ad confessionem confugeret quasi ad veniam. Fecit. <span class="br"></span><span class="lineNumber">12</span><span class="br"></span> Locutus est pro absente Herennius Senecio tale quiddam, quale est illud: <span class="italic">ĸεῖται Πάτρoĸλoς</span>. Ait enim: “Ex advocato nuntius factus sum; Licinianus <span class="br"></span><span class="lineNumber">13</span><span class="br"></span> recessit.” Gratum hoc Domitiano adeo quidem ut gaudio proderetur, diceretque: “Absolvit nos Licinianus.” Adiecit etiam non esse verecundiae eius instandum; ipsi vero permisit, si qua posset, ex rebus suis raperet, antequam bona publicarentur,



</p></section><notes></notes></section>