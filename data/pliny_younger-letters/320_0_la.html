<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
perfice, quod nobis qui legimus olim absolutum videtur. Sed iam videatur et tibi, cuius cunctationem nec res ipsa desiderat, et temporis ratio praecidit. Vale.</p>
<h3>II</h3>
<span class="label"><span class="sc">C. Plinius Sabino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Facis</span> iucunde quod non solum plurimas epistulas meas verum etiam longissimas<a class="footnoteLink" href="#note_LCL059_82_1" id="target_note_LCL059_82_1"><sup>1</sup></a> flagitas; in quibus parcior fui partim quia tuas occupationes verebar, partim quia ipse multum distringebar plerumque frigidis negotiis quae simul et avocant animum et comminuunt. Praeterea nec materia plura scribendi <span class="br"></span><span class="lineNumber">2</span><span class="br"></span> dabatur. Neque enim eadem nostra condicio quae M. Tulli, ad cuius exemplum nos vocas. Illi enim et copiosissimum ingenium, et par ingenio qua varietas rerum qua magnitudo largissime suppetebat; <span class="br"></span><span class="lineNumber">3</span><span class="br"></span> nos quam angustis terminis claudamur etiam tacente me perspicis, nisi forte volumus scholasticas tibi atque, <span class="br"></span><span class="lineNumber">4</span><span class="br"></span> ut ita dicam, umbraticas litteras mittere. Sed nihil minus aptum arbitramur, cum arma vestra cum castra, cum denique cornua tubas sudorem pulverem soles <span class="br"></span><span class="lineNumber">5</span><span class="br"></span> cogitamus. Habes, ut puto, iustam excusationem, quam tamen dubito an tibi probari velim. Est enim summi amoris negare veniam brevibus epistulis amicorum, quamvis scias illis constare rationem. Vale.</p>
</section><notes><section class="footnotes"><ul><li class="note" id="note_LCL059_82_1"><a class="footnoteCrossrefLink" href="#target_note_LCL059_82_1" title="Click to highlight in text"><sup class="lineRef">1</sup>n. s. plurimas epistulas meas v. e. longissimas Î³: n. s. epistulas v. e. plurimas <span class="italic">M, Stout.</span></a></li><script type="text/javascript">document.getElementById('note_LCL059_82_1').style.display = "none";</script></ul></section></notes></section>