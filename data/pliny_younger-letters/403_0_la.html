<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>LXIV</h3>
<span class="label"><span class="sc">C. Plinius Traiano Imperatori</span></span>
<p><span class="sc">Rex</span> <span class="sc">Sauromates</span> scripsit mihi esse quaedam, quae deberes quam maturissime scire. Qua ex causa festinationem tabellarii, quem ad te cum epistulis misit, diplomate adiuvi.</p>
<h3>LXV</h3>
<span class="label"><span class="sc">C. Plinius Traiano Imperatori</span></span>
<p><span class="br"></span><span class="lineNumber">1</span><span class="br"></span><span class="sc">Magna,</span> domine, et ad totam provinciam pertinens quaestio est de condicione et alimentis eorum, quos <span class="br"></span><span class="lineNumber">2</span><span class="br"></span> vocant θρεπτούς. In qua ego auditis constitutionibus principum, quia nihil inveniebam aut proprium aut universale, quod ad Bithynos referretur, consulendum te existimavi, quid observari velles; neque putavi posse me in eo, quod auctoritatem tuam <span class="br"></span><span class="lineNumber">3</span><span class="br"></span> posceret, exemplis esse contentum. Recitabatur autem apud me edictum, quod dicebatur divi Augusti, ad Andaniam<a class="footnoteLink" href="#note_LCL059_248_1" id="target_note_LCL059_248_1"><sup>1</sup></a> pertinens; recitatae et epistulae divi Vespasiani ad Lacedaemonios et divi Titi ad eosdem et Achaeos et Domitiani ad Avidium Nigrinum et Armenium Brocchum proconsules, item ad Lacedaemonios; quae ideo tibi non misi, quia et parum




</p></section><notes><section class="footnotes"><ul><li class="note" id="note_LCL059_248_1"><a class="footnoteCrossrefLink" href="#target_note_LCL059_248_1" title="Click to highlight in text"><sup class="lineRef">1</sup>Andaniam <span class="italic">Cuntz:</span> Anniam <span class="italic">Aa:</span> Achaiam <span class="italic">Mommsen:</span> Asiam <span class="italic">Hardy.</span></a></li><script type="text/javascript">document.getElementById('note_LCL059_248_1').style.display = "none";</script></ul></section></notes></section>