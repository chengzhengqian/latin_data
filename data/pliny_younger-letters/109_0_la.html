<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
enim” inquit “daturi estis consulari viro servolos aliquos, quorum e manu cibum capiat, a quibus vestiatur, a quibus calcietur; omnia sola praestabo.” <span class="br"></span><span class="lineNumber">9</span><span class="br"></span> Non impetravit: conduxit piscatoriam nauculam, ingensque navigium minimo secuta est. Eadem apud Claudium uxori Scriboniani, cum illa profiteretur indicium, “Ego” inquit “te audiam, cuius in gremio Scribonianus occisus est, et vivis?” Ex quo manifestum est ei consilium pulcherrimae mortis <span class="br"></span><span class="lineNumber">10</span><span class="br"></span> non subitum fuisse. Quin etiam, cum Thrasea gener eius deprecaretur, ne mori pergeret, interque alia dixisset: “Vis ergo filiam tuam, si mihi pereundum fuerit, mori mecum?”, respondit: “Si tam diu tantaque concordia vixerit tecum quam ego cum <span class="br"></span><span class="lineNumber">11</span><span class="br"></span> Paeto, volo.” Auxerat hoc responso curam suorum; attentius custodiebatur; sensit et “Nihil agitis” inquit; “potestis enim efficere ut male moriar, ut non <span class="br"></span><span class="lineNumber">12</span><span class="br"></span> moriar non potestis.” Dum haec dicit, exsiluit cathedra adversoque parieti caput ingenti impetu impegit et corruit. Focilata “Dixeram” inquit “vobis inventuram me quamlibet duram ad mortem <span class="br"></span><span class="lineNumber">13</span><span class="br"></span> viam, si vos facilem negassetis.” Videnturne haec tibi maiora illo “Paete, non dolet,” ad quod per haec perventum est? cum interim illud quidem ingens



</p></section><notes></notes></section>