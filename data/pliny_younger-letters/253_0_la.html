<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span> Igitur cum obvenisset mihi hereditas in qua praedia ista, scripsi ei venalia futura. Has epistulas Hermes tulit exigentique, ut statim portionem meam sibi addiceret, paruit. Vides quam ratum habere debeam, quod libertus meus meis moribus gessit. <span class="br"></span><span class="lineNumber">7</span><span class="br"></span> Superest ut coheredes aequo animo ferant separatim me vendidisse, quod mihi licuit omnino non vendere. <span class="br"></span><span class="lineNumber">8</span><span class="br"></span> Nec vero coguntur imitari meum exemplum: non enim illis eadem cum Corellia iura. Possunt ergo intueri utilitatem suam, pro qua mihi fuit amicitia. Vale.</p>
<h3>XII</h3>
<span class="label"><span class="sc">C. Plinius Minicio Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Libellum</span> formatum a me, sicut exegeras, quo amicus tuus, immo noster (quid enim non commune nobis?), si res posceret uteretur, misi tibi ideo tardius ne tempus emendandi eum, id est disperdendi, <span class="br"></span><span class="lineNumber">2</span><span class="br"></span> haberes. Habebis tamen, an emendandi nescio, utique disperdendi. <span class="italic">Ὑμεῖς γὰρ</span> οἱ <span class="italic">εὔζηλοι</span> optima <span class="br"></span><span class="lineNumber">3</span><span class="br"></span> quaeque detrahitis. Quod si feceris, boni consulam. Postea enim illis ex aliqua occasione ut meis utar, et beneficio fastidi tui ipse laudabor, ut in eo quod adnotatum invenies et suprascripto aliter explicitum. <span class="br"></span><span class="lineNumber">4</span><span class="br"></span> Nam cum suspicarer futurum, ut tibi tumidius videretur, quoniam est sonantius et elatius, non alienum existimavi, ne te torqueres, addere statim pressius


</p></section><notes></notes></section>