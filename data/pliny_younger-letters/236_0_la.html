<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
porro animo beatissimum, modicum facultatibus scio. Itaque partem oneris tui mihi vindico, et tamquam parens alter puellae nostrae confero quinquaginta milia nummum plus collaturus, nisi a verecundia tua sola mediocritate munusculi impetrari posse confiderem, ne recusares. Vale.</p>
<h3>XXXIII</h3>
<span class="label"><span class="sc">C. Plinius Romano Suo S.</span></span>
<p><span class="br"></span><span class="lineNumber">1</span><span class="br"></span>“<span class="sc">Tollite</span> cuncta” inquit “coeptosque auferte labores!” Seu scribis aliquid seu legis, tolli auferri iube et accipe orationem meam ut illa arma divinam (num superbius potui?), re vera ut inter meas pulchram; <span class="br"></span><span class="lineNumber">2</span><span class="br"></span> nam mihi satis est certare mecum. Est haec pro Attia Viriola, et dignitate personae et exempli raritate et iudicii magnitudine insignis. Nam femina splendide nata, nupta praetorio viro, exheredata ab octogenario patre intra undecim dies quam illi novercam amore captus induxerat, quadruplici <span class="br"></span><span class="lineNumber">3</span><span class="br"></span> iudicio bona paterna repetebat. Sedebant centum et octoginta iudices (tot enim quattuor consiliis colliguntur), ingens utrimque advocatio et numerosa subsellia, praeterea densa circumstantium corona <span class="br"></span><span class="lineNumber">4</span><span class="br"></span> latissimum iudicium multiplici circulo ambibat. Ad


</p></section><notes></notes></section>