<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">25</span><span class="br"></span> refutandi. Iam illa quam ardua quam molesta, tot reorum amicis secreto rogantibus negare, adversantibus palam obsistere! Referam unum aliquid ex iis quae dixi. Cum mihi quidam e iudicibus ipsis pro reo gratiosissimo reclamarent, “Non minus” inquam “hic innocens erit, si ego omnia dixero.” <span class="br"></span><span class="lineNumber">26</span><span class="br"></span> Coniectabis ex hoc quantas contentiones, quantas etiam offensas subierimus dumtaxat ad breve tempus; nam fides in praesentia eos quibus resistit offendit, deinde ab illis ipsis suspicitur laudaturque. Non <span class="br"></span><span class="lineNumber">27</span><span class="br"></span> potui magis te in rem praesentem perducere. Dices: “Non fuit tanti; quid enim mihi cum tam longa epistula?” Nolito ergo identidem quaerere, quid Romae geratur. Et tamen memento non esse epistulam longam, quae tot dies tot cognitiones tot <span class="br"></span><span class="lineNumber">28</span><span class="br"></span> denique reos, causasque complexa sit. Quae omnia videor mihi non minus breviter quam diligenter persecutus.</p>
<p>Temere dixi “diligenter”: succurrit quod praeterieram et quidem sero, sed quamquam praepostere reddetur. Facit hoc Homerus multique illius exemplo; est alioqui perdecorum, a me tamen non ideo <span class="br"></span><span class="lineNumber">29</span><span class="br"></span> fiet. E testibus quidam, sive iratus quod evocatus esset invitus, sive subornatus ab aliquo reorum, ut accusationem exarmaret, Norbanum Licinianum, legatum et inquisitorem, reum postulavit, tamquam in causa Castae (uxor haec Classici) praevaricaretur.


</p></section><notes></notes></section>