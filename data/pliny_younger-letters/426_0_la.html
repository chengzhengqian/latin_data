<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>C</h3>
<span class="label"><span class="sc">C. Plinius Traiano Imperatori</span></span>
<p><span class="sc">Vota,</span> domine, priore anno<a class="footnoteLink" href="#note_LCL059_294_1" id="target_note_LCL059_294_1"><sup>1</sup></a> nuncupata alacres laetique persolvimus novaque rursus certante commilitonum et provincialium pietate suscepimus, precati deos ut te remque publicam florentem et incolumem ea benignitate servarent, quam super magnas plurimasque virtutes praecipua sanctitate obsequio deorum honore meruisti.</p>
<h3>CI</h3>
<span class="label"><span class="sc">Traianus Plinio</span></span>
<p><span class="sc">Solvisse</span> vota dis immortalibus te praeeunte pro mea incolumitate commilitones cum provincialibus laetissimo consensu et in futurum nuncupasse libenter, mi Secunde carissime, cognovi litteris tuis.</p>
<h3>CII</h3>
<span class="label"><span class="sc">C. Plinius Traiano Imperatori</span></span>
<p><span class="sc">Diem,</span> quo in te tutela generis humani felicissima successione translata est, debita religione celebravimus, commendantes dis imperii tui auctoribus et vota publica et gaudia.</p>
</section><notes><section class="footnotes"><ul><li class="note" id="note_LCL059_294_1"><a class="footnoteCrossrefLink" href="#target_note_LCL059_294_1" title="Click to highlight in text"><sup class="lineRef">1</sup>priore anno <span class="italic">Mommsen:</span> priorum annorum <span class="italic">Aa.</span></a></li><script type="text/javascript">document.getElementById('note_LCL059_294_1').style.display = "none";</script></ul></section></notes></section>