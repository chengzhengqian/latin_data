<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
tibi. Quantum nos lusissemus risissemus studuissemus! <span class="br"></span><span class="lineNumber">4</span><span class="br"></span> Potes adparatius cenare apud multos, nusquam hilarius simplicius incautius. In summa experire, et nisi postea te aliis potius excusaveris, mihi semper excusa. Vale.</p>
<h3>XVI</h3>
<span class="label"><span class="sc">C. Plinius Erucio Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Amabam</span> Pompeium Saturninum (hunc dico nostrum) laudabamque eius ingenium, etiam antequam scirem, quam varium quam flexibile quam multiplex esset; nunc vero totum me tenet habet possidet. <span class="br"></span><span class="lineNumber">2</span><span class="br"></span> Audivi causas agentem acriter et ardenter, nec minus polite et ornate, sive meditata sive subita proferret. Adsunt aptae crebraeque sententiae, gravis et decora constructio, sonantia verba et antiqua. Omnia haec mire placent cum impetu quodam et <span class="br"></span><span class="lineNumber">3</span><span class="br"></span> flumine pervehuntur, placent si retractentur. Senties quod ego, cum orationes eius in manus sumpseris, quas facile cuilibet veterum, quorum est aemulus, <span class="br"></span><span class="lineNumber">4</span><span class="br"></span> comparabis. Idem tamen in historia magis satisfaciet vel brevitate vel luce uel suavitate vel splendore etiam et sublimitate narrandi. Nam in contionibus eadem quae in orationibus vis est, pressior <span class="br"></span><span class="lineNumber">5</span><span class="br"></span> tantum et circumscriptior et adductior. Praeterea


</p></section><notes></notes></section>