<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
clarissima adsensio, quae solet decreta praecurrere. Tum ego “Desino” inquam, “patres conscripti, putare me iustas excusationis causas attulisse.” <span class="br"></span><span class="lineNumber">5</span><span class="br"></span> Placuit et modestia sermonis et ratio. Compulit autem me ad hoc consilium non solum consensus senatus, quamquam hic maxime, verum et alii quidam minores, sed tamen numeri. Veniebat in mentem priores nostros etiam singulorum hospitum iniurias voluntariis accusationibus exsecutos, quo deformius arbitrabar <span class="br"></span><span class="lineNumber">6</span><span class="br"></span> publici hospitii iura neglegere. Praeterea cum recordarer, quanta pro isdem Baeticis superiore advocatione etiam pericula subissem, conservandum veteris officii meritum novo videbatur. Est enim ita comparatum ut antiquiora beneficia subvertas, nisi illa posterioribus cumules. Nam quamlibet saepe obligati, si quid unum neges, hoc solum meminerunt <span class="br"></span><span class="lineNumber">7</span><span class="br"></span> quod negatum est. Ducebar etiam quod decesserat Classicus, amotumque erat quod in eiusmodi causis solet esse tristissimum, periculum senatoris. Videbam ergo advocationi meae non minorem gratiam quam si viveret ille propositam, invidiam nullam. <span class="br"></span><span class="lineNumber">8</span><span class="br"></span> In summa computabam, si munere hoc iam tertio fungerer, faciliorem mihi excusationem fore, si quis incidisset, quem non deberem accusare. Nam cum est omnium officiorum finis aliquis, tum optime <span class="br"></span><span class="lineNumber">9</span><span class="br"></span> libertati venia obsequio praeparatur. Audisti con­silii



</p></section><notes></notes></section>