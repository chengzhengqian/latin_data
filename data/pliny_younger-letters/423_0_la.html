<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
praeeunte me deos adpellarent et imagini tuae, quam propter hoc iusseram cum simulacris numinum adferri, ture ac vino supplicarent, praeterea male dicerent Christo, quorum nihil cogi posse dicuntur <span class="br"></span><span class="lineNumber">6</span><span class="br"></span> qui sunt re vera Christiani, dimittendos putavi. Alii ab indice nominati esse se Christianos dixerunt et mox negaverunt; fuisse quidem sed desisse, quidam ante triennium, quidam ante plures annos, non nemo etiam ante viginti. 〈Hi〉 quoque<a class="footnoteLink" href="#note_LCL059_288_1" id="target_note_LCL059_288_1"><sup>1</sup></a> omnes et imaginem tuam deorumque simulacra venerati sunt et <span class="br"></span><span class="lineNumber">7</span><span class="br"></span> Christo male dixerunt. Adfirmabant autem hanc fuisse summam vel culpae suae vel erroris, quod essent soliti stato die ante lucem convenire, carmenque Christo quasi deo dicere secum invicem seque sacramento non in scelus aliquod obstringere, sed ne furta ne latrocinia ne adulteria committerent, ne fidem fallerent, ne depositum adpellati abnegarent. Quibus peractis morem sibi discedendi fuisse rursusque coeundi ad capiendum cibum, promiscuum tamen et innoxium; quod ipsum facere desisse post edictum meum, quo secundum mandata tua hetaerias <span class="br"></span><span class="lineNumber">8</span><span class="br"></span> esse vetueram. Quo magis necessarium credidi ex duabus ancillis, quae ministrae dicebantur, quid esset veri, et per tormenta quaerere. Nihil aliud inveni quam superstitionem pravam et<a class="footnoteLink" href="#note_LCL059_288_2" id="target_note_LCL059_288_2"><sup>2</sup></a> immodicam.</p>
</section><notes><section class="footnotes"><ul><li class="note" id="note_LCL059_288_1"><a class="footnoteCrossrefLink" href="#target_note_LCL059_288_1" title="Click to highlight in text"><sup class="lineRef">1</sup>viginti. Hi quoque <span class="italic">Keil</span>: viginti quoque <span class="italic">Aa.</span></a></li><script type="text/javascript">document.getElementById('note_LCL059_288_1').style.display = "none";</script><li class="note" id="note_LCL059_288_2"><a class="footnoteCrossrefLink" href="#target_note_LCL059_288_2" title="Click to highlight in text"><sup class="lineRef">2</sup>et <span class="italic">a</span>: <span class="italic">om. A.</span></a></li><script type="text/javascript">document.getElementById('note_LCL059_288_2').style.display = "none";</script></ul></section></notes></section>