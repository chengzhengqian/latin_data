<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2">
<h3>XIX</h3>
<span class="label"><span class="sc">C. Plinius Valerio Paulino Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Video</span> quam molliter tuos habeas; quo simplicius <span class="br"></span><span class="lineNumber">2</span><span class="br"></span> tibi confitebor, qua indulgentia meos tractem. Est mihi semper in animo et Homericum illud <span class="italic">πατὴρ δ᾿ ὥς ἤπιος ἦεν</span> et hoc nostrum “pater familiae.” Quod si essem natura asperior et durior, frangeret me tamen infirmitas liberti mei Zosimi, cui tanto maior humanitas exhibenda est, quanto nunc illa magis eget. <span class="br"></span><span class="lineNumber">3</span><span class="br"></span> Homo probus officiosus litteratus; et ars quidem eius et quasi inscriptio comoedus, in qua plurimum facit. Nam pronuntiat acriter sapienter apte decenter etiam; utitur et cithara perite, ultra quam comoedo necesse est. Idem tam commode orationes et historias et carmina legit, ut hoc solum didicisse <span class="br"></span><span class="lineNumber">4</span><span class="br"></span> videatur. Haec tibi sedulo exposui, quo magis scires, quam multa unus mihi et quam iucunda ministeria praestaret. Accedit longa iam caritas <span class="br"></span><span class="lineNumber">5</span><span class="br"></span> hominis, quam ipsa pericula auxerunt. Est enim ita natura comparatum, ut nihil aeque amorem incitet et accendat quam carendi metus; quem ego pro hoc <span class="br"></span><span class="lineNumber">6</span><span class="br"></span> non semel patior. Nam ante aliquot annos, dum intente instanterque pronuntiat, sanguinem reiecit atque ob hoc in Aegyptum missus a me post longam peregrinationem confirmatus redît nuper; deinde dum per continuos dies nimis imperat voci, veteris in­firmitatis


</p></section><notes></notes></section>