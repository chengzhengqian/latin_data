<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">30</span><span class="br"></span> Est lege cautum ut reus ante peragatur, tunc de praevaricatore quaeratur, videlicet quia optime ex <span class="br"></span><span class="lineNumber">31</span><span class="br"></span> accusatione ipsa accusatoris fides aestimatur. Norbano tamen non ordo legis, non legati nomen, non inquisitionis officium praesidio fuit; tanta conflagravit invidia homo alioqui flagitiosus et Domitiani temporibus usus ut multi, electusque tunc a provincia ad inquirendum non tamquam bonus et fidelis, sed tamquam Classici inimicus (erat ab illo relegatus). <span class="br"></span><span class="lineNumber">32</span><span class="br"></span> Dari sibi diem, edi crimina postulabat; neutrum impetravit, coactus est statim respondere. Respondit, malum pravumque ingenium hominis facit ut dubitem, <span class="br"></span><span class="lineNumber">33</span><span class="br"></span> confidenter an constanter, certe paratissime. Obiecta sunt multa, quae magis quam praevaricatio nocuerunt; quin etiam duo consulares, Pomponius Rufus et Libo Frugi, laeserunt eum testimonio, tamquam apud iudicem sub Domitiano Salvi Liberalis <span class="br"></span><span class="lineNumber">34</span><span class="br"></span> accusatoribus adfuisset. Damnatus et in insulam relegatus est. Itaque cum Castam accusarem nihil magis pressi, quam quod accusator eius praevaricationis crimine corruisset; pressi tamen frustra; accidit enim res contraria et nova, ut accusatore praevaricationis <span class="br"></span><span class="lineNumber">35</span><span class="br"></span> damnato rea absolveretur. Quaeris,


</p></section><notes></notes></section>