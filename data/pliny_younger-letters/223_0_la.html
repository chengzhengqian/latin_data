<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent"> <span class="br"></span><span class="lineNumber">2</span><span class="br"></span> amicis. Lustricius Bruttianus cum Montanium Atticinum comitem suum in multis flagitiis deprehendisset, Caesari scripsit. Atticinus flagitiis addidit, ut quem deceperat accusaret. Recepta cognitio est; fui in consilio. Egit uterque pro se, egit autem carptim et <span class="italic">κατὰ κεφάλαιον</span>, quo genere veritas statim <span class="br"></span><span class="lineNumber">3</span><span class="br"></span> ostenditur. Protulit Bruttianus testamentum suum, quod Atticini manu scriptum esse dicebat; hoc enim et arcana familiaritas et querendi de eo, quem sic <span class="br"></span><span class="lineNumber">4</span><span class="br"></span> amasset, necessitas indicabatur. Enumeravit crimina foeda manifesta; quae ille cum diluere non posset, ita regessit, ut dum defenditur turpis, dum accusat sceleratus probaretur. Corrupto enim scribae servo interceperat commentarios intercideratque, ac per summum nefas utebatur ad versus amicum crimine <span class="br"></span><span class="lineNumber">5</span><span class="br"></span> suo. Fecit pulcherrime Caesar: non enim de Bruttiano, sed statim de Atticino perrogavit. Damnatus et in insulam relegatus; Bruttiano iustissimum integritatis testimonium redditum, quem <span class="br"></span><span class="lineNumber">6</span><span class="br"></span> quidem etiam constantiae gloria secuta est. Nam defensus expeditissime accusavit vehementer, nec <span class="br"></span><span class="lineNumber">7</span><span class="br"></span> minus acer quam bonus et sincerus adparuit. Quod




</p></section><notes></notes></section>