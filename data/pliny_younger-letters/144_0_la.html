<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
Admoneri enim debeo ut sciam, rogari non debeo ut faciam, quod mihi non facere turpissimum est. An <span class="br"></span><span class="lineNumber">2</span><span class="br"></span> ego tueri Corelli filiam dubitem? Est quidem mihi cum isto, contra quem me advocas, non plane familiaris <span class="br"></span><span class="lineNumber">3</span><span class="br"></span> sed tamen amicitia. Accedit huc dignitas hominis atque hic ipse cui destinatus est honor, cuius nobis hoc maior agenda reverentia est, quod iam illo functi sumus. Naturale est enim ut ea, quae quis adeptus <span class="br"></span><span class="lineNumber">4</span><span class="br"></span> est ipse, quam amplissima existiman velit. Sed mihi cogitanti adfuturum me Corelli filiae omnia ista frigida et inania videntur. Obversatur oculis ille vir quo neminem aetas nostra graviorem sanctiorem subtiliorem tulit, quem ego cum ex admiratione diligere coepissem, quod evenire contra solet, magis <span class="br"></span><span class="lineNumber">5</span><span class="br"></span> admiratus sum postquam penitus inspexi. Inspexi enim penitus: nihil a me ille secretum, non ioculare <span class="br"></span><span class="lineNumber">6</span><span class="br"></span> non serium, non triste non laetum. Adulescentulus eram, et iam mihi ab illo honor atque etiam (audebo dicere) reverentia ut aequali habebatur. Ille meus in petendis honoribus suffragator et testis, ille in incohandis deductor et comes, ille in gerendis consiliator et rector, ille denique in omnibus officiis nostris, quamquam et imbecillus et senior, quasi iuvenis et <span class="br"></span><span class="lineNumber">7</span><span class="br"></span> validus conspiciebatur. Quantum ille famae meae domi in publico, quantum etiam apud principem <span class="br"></span><span class="lineNumber">8</span><span class="br"></span> adstruxit! Nam cum forte de bonis iuvenibus apud </p></section><notes></notes></section>