<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
Sed ut te coheredes mei tractabiliorem experiantur, utque tibi nihil abstulerit reverentia mei, offero pro mea parte tantundem.” Tuli fructum non conscientiae <span class="br"></span><span class="lineNumber">11</span><span class="br"></span> modo verum etiam famae. Ille ergo Curianus legatum mihi reliquit et factum meum, nisi forte blandior mihi antiquum, notabili honore signavit. <span class="br"></span><span class="lineNumber">12</span><span class="br"></span> Haec tibi scripsi, quia de omnibus quae me vel delectant vel angunt, non aliter tecum quam mecum loqui soleo; deinde quod durum existimabam, te amantissimum mei fraudare voluptate quam ipse <span class="br"></span><span class="lineNumber">13</span><span class="br"></span> capiebam. Neque enim sum tam sapiens ut nihil mea intersit, an iis quae honeste fecisse me credo, testificatio quaedam et quasi praemium accedat. Vale.</p>
<h3>II</h3>
<span class="label"><span class="sc">C. Plinius Calpurnio Flacco Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Accepi</span> pulcherrimos turdos, cum quibus parem calculum ponere nec urbis copiis ex Laurentino nec <span class="br"></span><span class="lineNumber">2</span><span class="br"></span> maris tam turbidis tempestatibus possum. Recipies ergo epistulas steriles et simpliciter gratas,<a class="footnoteLink" href="#note_LCL055_326_1" id="target_note_LCL055_326_1"><sup>1</sup></a> ac ne illam quidem sollertiam Diomedis in permutando munere imitantes. Sed, quae facilitas tua, hoc magis dabis veniam, quod se non mereri fatentur. Vale.</p>
</section><notes><section class="footnotes"><ul><li class="note" id="note_LCL055_326_1"><a class="footnoteCrossrefLink" href="#target_note_LCL055_326_1" title="Click to highlight in text"><sup class="lineRef">1</sup>gratas <span class="italic">Mynors</span> <sup>1</sup>: ingratas M<span class="italic">βγ Mynors <sup>2</sup>.</span></a></li><script type="text/javascript">document.getElementById('note_LCL055_326_1').style.display = "none";</script></ul></section></notes></section>