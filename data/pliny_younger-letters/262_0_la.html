<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span> pariter et rescisso vulnere adficiet. Utramque colui utramque dilexi: utram magis nescio, nec discerni volebant. Habuerunt officia mea in secundis, habuerunt in adversis. Ego solacium relegatarum, ego ultor reversarum; non feci tamen paria atque eo magis hanc cupio servari, ut mihi solvendi tempora <span class="br"></span><span class="lineNumber">11</span><span class="br"></span> supersint. In his eram curis, cum scriberem ad te; quas si deus aliquis in gaudium verterit, de metu non querar. Vale.</p>
<h3>XX</h3>
<span class="label"><span class="sc">C. Plinius Tacito Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Librum</span> tuum legi et, quam diligentissime potui, adnotavi quae commutanda, quae eximenda arbitrarer. Nam et ego verum dicere adsuevi, et tu libenter audire. Neque enim ulli patientius reprehenduntur, quam qui maxime laudari merentur. <span class="br"></span><span class="lineNumber">2</span><span class="br"></span> Nunc a te librum meum cum adnotationibus tuis exspecto. O iucundas, o pulchras vices! Quam me delectat quod, si qua posteris cura nostri, usquequaqua narrabitur, qua concordia simplicitate fide <span class="br"></span><span class="lineNumber">3</span><span class="br"></span> vixerimus! Erit rarum et insigne, duos homines aetate dignitate propemodum aequales, non nullius in litteris nominis (cogor enim de te quoque parcius dicere, quia de me simul dico), alterum alterius <span class="br"></span><span class="lineNumber">4</span><span class="br"></span> studia fovisse. Equidem adulescentulus, cum iam

</p></section><notes></notes></section>