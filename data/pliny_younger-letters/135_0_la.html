<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">14</span><span class="br"></span> exsiliumque molle velut praemium dedit. Ex quo tamen postea clementia divi Nervae translatus est in Siciliam, ubi nunc profitetur seque de fortuna praefationibus vindicat. <span class="br"></span><span class="lineNumber">15</span><span class="br"></span> Vides quam obsequenter paream tibi, qui non solum res urbanas verum etiam peregrinas tam sedulo scribo, ut altius repetam. Et sane putabam te, quia tunc afuisti, nihil aliud de Liciniano audisse quam relegatum ob incestum. Summam enim rerum <span class="br"></span><span class="lineNumber">16</span><span class="br"></span> nuntiat fama non ordinem. Mereor ut vicissim, quid in oppido tuo, quid in finitimis agatur (solent enim quaedam notabilia incidere) perscribas, denique quidquid voles dum modo non minus longa epistula nuntia. Ego non paginas tantum sed versus etiam syllabasque numerabo. Vale.</p>
<h3>XII</h3>
<span class="label"><span class="sc">C. Plinius Maturo Arriano Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Amas</span> Egnatium Marcellinum atque etiam mihi saepe commendas; amabis magis commendabisque, <span class="br"></span><span class="lineNumber">2</span><span class="br"></span> si cognoveris eius recens factum. Cum in provinciam quaestor exisset, scribamque qui sorte obtigerat ante legitimum salarii tempus amisisset, quod acceperat scribae daturus, intellexit et statuit subsidere apud <span class="br"></span><span class="lineNumber">3</span><span class="br"></span> se non oportere. Itaque reversus Caesarem, deinde Caesare auctore senatum consuluit, quid fieri de </p></section><notes></notes></section>