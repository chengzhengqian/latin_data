<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
ego ambio, ego periclitor; in summa, si datur Nasoni quod petit, illius honor, si negatur, mea repulsa est. Vale.</p>
<h3>VII</h3>
<span class="label"><span class="sc">C. Plinius Calpurniae Suae S.</span></span>
<p><span class="br"></span><span class="lineNumber">1</span><span class="br"></span><span class="sc">Scribis</span> te absentia mea non mediocriter adfici unumque habere solacium, quod pro me libellos meos <span class="br"></span><span class="lineNumber">2</span><span class="br"></span> teneas, saepe etiam in vestigio meo colloces. Gratum est quod nos requiris,<a class="footnoteLink" href="#note_LCL055_410_1" id="target_note_LCL055_410_1"><sup>1</sup></a> gratum quod his fomentis adquiescis; invicem ego epistulas tuas lectito <span class="br"></span><span class="lineNumber">3</span><span class="br"></span> atque identidem in manus quasi novas sumo. Sed eo magis ad desiderium tui accendor: nam cuius litterae tantum habent suavitatis, huius sermonibus quantum dulcedinis inest! Tu tamen quam frequentissime scribe, licet hoc ita me delectet ut torqueat. Vale.</p>
<h3>VIII</h3>
<span class="label"><span class="sc">C. Plinius Prisco Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Atilium</span> Crescentem et nosti et amas. Quis enim illum spectatior paulo aut non novit aut non amat? <span class="br"></span><span class="lineNumber">2</span><span class="br"></span> Hunc ego non ut multi, sed artissime diligo. Oppida nostra unius diei itinere dirimuntur; ipsi amare invicem, qui est flagrantissimus amor, adulescentuli

</p></section><notes><section class="footnotes"><ul><li class="note" id="note_LCL055_410_1"><a class="footnoteCrossrefLink" href="#target_note_LCL055_410_1" title="Click to highlight in text"><sup class="lineRef">1</sup>requiris <span class="italic">Catanaeus</span>: requires <span class="italic">M</span>.</a></li><script type="text/javascript">document.getElementById('note_LCL055_410_1').style.display = "none";</script></ul></section></notes></section>