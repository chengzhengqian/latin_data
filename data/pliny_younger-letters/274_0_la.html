<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
sum miratus quae saepius a fortuna quam a iudicio proficiscerentur; maxime tamen hic me titulus admonuit, quam essent mimica<a class="footnoteLink" href="#note_LCL055_552_1" id="target_note_LCL055_552_1"><sup>1</sup></a> et inepta, quae interdum in hoc caenum, in has sordes abicerentur, quae denique ille furcifer et recipere ausus est et recusare, atque etiam ut moderationis exemplum posteris prodere. <span class="br"></span><span class="lineNumber">4</span><span class="br"></span> Sed quid indignor? Ridere satius, ne se magnum aliquid adeptos putent, qui huc felicitate perveniunt ut rideantur. Vale.</p>
<h3>XXX</h3>
<span class="label"><span class="sc">C. Plinius Genitori Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Torqueor</span> quod discipulum, ut scribis, optimae spei amisisti. Cuius et valetudine et morte impedita studia tua quidni sciam? cum sis omnium officiorum observantissimus, cumque omnes quos probas effusissime <span class="br"></span><span class="lineNumber">2</span><span class="br"></span> diligas. Me huc quoque urbana negotia persequuntur; non desunt enim qui me iudicem aut <span class="br"></span><span class="lineNumber">3</span><span class="br"></span> arbitrum faciant. Accedunt querelae rusticorum, qui auribus meis post longum tempus suo iure abutuntur. Instat et necessitas agrorum locandorum, perquam molesta: adeo rarum est invenire idoneos <span class="br"></span><span class="lineNumber">4</span><span class="br"></span> conductores. Quibus ex causis precario studeo, studeo tamen. Nam et scribo aliquid et lego; sed cum lego, ex comparatione sentio quam male scribam,



</p></section><notes><section class="footnotes"><ul><li class="note" id="note_LCL055_552_1"><a class="footnoteCrossrefLink" href="#target_note_LCL055_552_1" title="Click to highlight in text"><sup class="lineRef">1</sup>mimica <span class="italic">Mi, Budaeus</span>: inimica <span class="italic">γα</span>.</a></li><script type="text/javascript">document.getElementById('note_LCL055_552_1').style.display = "none";</script></ul></section></notes></section>