<section class="div1 language" lang="la"><header><hgroup><h1>The Letters of Pliny</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> Nam ille quoque praecipuam se voluptatem ex amicitia tua capere profitetur, certatque tecum honestissimo certamine mutuae caritatis, quam ipsum tempus augebit. Te negotiis distineri ob hoc moleste fero, quod deservire studiis non potes. Si tamen alteram litem per iudicem, alteram (ut ais) ipse finieris, incipies primum istic otio frui, deinde satiatus ad nos reverti. Vale.</p>
<h3>VIII</h3>
<span class="label"><span class="sc">C. Plinius Prisco Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Exprimere</span> non possum, quam iucundum sit mihi quod Saturninus noster summas tibi apud me gratias <span class="br"></span><span class="lineNumber">2</span><span class="br"></span> aliis super alias epistulis agit. Perge ut coepisti, virumque optimum quam familiarissime dilige, magnam voluptatem ex amicitia eius percepturus nec <span class="br"></span><span class="lineNumber">3</span><span class="br"></span> ad breve tempus. Nam cum omnibus virtutibus abundat, tum hac praecipue, quod habet maximam in amore constantiam. Vale.</p>
<h3>IX</h3>
<span class="label"><span class="sc">C. Plinius Fusco Suo S.</span></span>
<p><span class="br"></span><span class="lineNumber">1</span><span class="br"></span><span class="sc">Quaeris</span> quemadmodum in secessu, quo iam diu <span class="br"></span><span class="lineNumber">2</span><span class="br"></span> frueris, putem te studere oportere. Utile in primis, et multi praecipiunt, vel ex Graeco in Latinum vel ex Latino vertere in Graecum. Quo genere exerciÂ­tationis </p></section><notes></notes></section>