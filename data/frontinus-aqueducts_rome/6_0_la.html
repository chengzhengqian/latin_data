<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">abdicavit se censura, nomen aquae ad Appii tantum honorem pertinuit, qui multis tergiversationibus extraxisse censuram traditur, donec et viam et huius aquae ductum consummaret. Concipitur Appia in agro Lucullano Via Praenestina<a class="footnoteLink" href="#note_LCL174_340_1" id="target_note_LCL174_340_1"><sup>1</sup></a> inter miliarium septimum et octavum deverticulo sinistrorsus passuum septingentorum octoginta. Ductus eius habet longitudinem a capite usque ad Salinas, qui locus est ad Portam Trigeminam, passuum undecim milium centum nonaginta; ex eo rivus est subterraneus passuum undecim milium centum triginta, supra terram substructio et opus arcuatum proximum Portam Capenam passuum sexaginta. Iungitur ei ad Spem Veterem in confinio hortorum Torquatianorum et Epaphroditianorum<a class="footnoteLink" href="#note_LCL174_340_2" id="target_note_LCL174_340_2"><sup>2</sup></a> ramus Augustae ab Augusto in supplementum eius additus . . . loco nomen . . . denti<a class="footnoteLink" href="#note_LCL174_340_3" id="target_note_LCL174_340_3"><sup>3</sup></a> Gemellorum. Hic Via Praenestina ad miliarium sextum deverticulo sinistrorsus passuum nongentorum octoginta proxime Viam Collatinam<a class="footnoteLink" href="#note_LCL174_340_4" id="target_note_LCL174_340_4"><sup>4</sup></a> accipit fontem. Cuius ductus usque ad Gemellos efficit rivo subterraneo passuum sex milia trecentos octoginta. Incipit distribui Appia imo Publicii Clivo ad Portam Trigeminam, qui locus Salinae appellantur.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL174_340_1"><a class="footnoteCrossrefLink" href="#target_note_LCL174_340_1" title="Click to highlight in text"><sup class="lineRef">1</sup>Collatina <span class="italic">Lanciani. The emendation is suggested by the location of the supposed sources of the Appia which have been discovered. See map at end of book.</span></a></li><script type="text/javascript">document.getElementById('note_LCL174_340_1').style.display = "none";</script><li class="note" id="note_LCL174_340_2"><a class="footnoteCrossrefLink" href="#target_note_LCL174_340_2" title="Click to highlight in text"><sup class="lineRef">2</sup><span class="italic">Lanciani; gap in C.</span></a></li><script type="text/javascript">document.getElementById('note_LCL174_340_2').style.display = "none";</script><li class="note" id="note_LCL174_340_3"><a class="footnoteCrossrefLink" href="#target_note_LCL174_340_3" title="Click to highlight in text"><sup class="lineRef">3</sup>. . . . . toco nomen . . . . . . . denti <span class="italic">C</span>; imposito cognomine respondenti <span class="italic">Poleni.</span></a></li><script type="text/javascript">document.getElementById('note_LCL174_340_3').style.display = "none";</script><li class="note" id="note_LCL174_340_4"><a class="footnoteCrossrefLink" href="#target_note_LCL174_340_4" title="Click to highlight in text"><sup class="lineRef">4</sup>Collatiam <span class="italic">CB.</span></a></li><script type="text/javascript">document.getElementById('note_LCL174_340_4').style.display = "none";</script></ul></section></notes></section>