<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">abundantiam debeant. Iulia autem revocatis derivationibus, per quas surripiebatur, modum suum quamvis notabili siccitate servavit. Eodem anno Agrippa ductus Appiae, Anionis, Marciae paene dilapsos restituit et singulari cura compluribus salientibus instruxit urbem.</p>
<p>10. Idem cum iam tertio consul fuisset, C. Sentio Q. Lucretio consulibus, post annum tertium decimum quam Iuliam deduxerat, Virginem quoque in agro Lucullano collectam Romam perduxit. Dies quo primum in urbe<a class="footnoteLink" href="#note_LCL174_350_1" id="target_note_LCL174_350_1"><sup>1</sup></a> responderit, quintus idus Iunias invenitur. Virgo appellata est, quod quaerentibus aquam militibus puella<a class="footnoteLink" href="#note_LCL174_350_2" id="target_note_LCL174_350_2"><sup>2</sup></a> virguncula venas quasdam monstravit, quas secuti qui foderant, ingentem aquae modum invenerunt. Aedicula fonti apposita hanc originem pictura ostendit. Concipitur Virgo Via Collatina<a class="footnoteLink" href="#note_LCL174_350_3" id="target_note_LCL174_350_3"><sup>3</sup></a> ad miliarium octavum palustribus locis, signino circumiecto continendarum scaturiginum causa. Adiuvatur et compluribus aliis adquisitionibus. Venit per longitudinem passuum decem quattuor milium centum quinque: ex eo rivo subterraneo passuum decem duum milium octingentorum sexaginta quinque, supra terram per passus mille ducentos quadraginta: ex eo substructione rivorum locis compluribus passuum quingentorum quadraginta, opere arcuato passuum septingentorum. Adquisitionum ductus rivi subterranei efficiunt passus mille quadringentos quinque.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL174_350_1"><a class="footnoteCrossrefLink" href="#target_note_LCL174_350_1" title="Click to highlight in text"><sup class="lineRef">1</sup><span class="italic">Poleni</span>, <span class="italic">Jordan</span>; urbem <span class="italic">CB.</span></a></li><script type="text/javascript">document.getElementById('note_LCL174_350_1').style.display = "none";</script><li class="note" id="note_LCL174_350_2"><a class="footnoteCrossrefLink" href="#target_note_LCL174_350_2" title="Click to highlight in text"><sup class="lineRef">2</sup><span class="italic">C</span>; <span class="italic">omitted by B.</span></a></li><script type="text/javascript">document.getElementById('note_LCL174_350_2').style.display = "none";</script><li class="note" id="note_LCL174_350_3"><a class="footnoteCrossrefLink" href="#target_note_LCL174_350_3" title="Click to highlight in text"><sup class="lineRef">3</sup>Collatia <span class="italic">CB.</span></a></li><script type="text/javascript">document.getElementById('note_LCL174_350_3').style.display = "none";</script></ul></section></notes></section>