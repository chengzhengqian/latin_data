<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">rent, itinera occupari monumentis et aedificiis et arboribus conseri, Q. F. P. D. E. R. I. C. cum ad reficiendos rivos specusque per quae opera publica corrumpantur,<a class="footnoteLink" href="#note_LCL174_458_1" id="target_note_LCL174_458_1"><sup>1</sup></a> placere circa fontes et fornices et muros utraque ex parte quinos denos pedes patere, et circa rivos qui sub terra essent et specus intra urbem et urbi continentia aedificia utraque ex parte quinos pedes vacuos relinqui ita ut neque monumentum in eis locis neque aedificium post hoc tempus ponere neque conserere arbores liceret, sique nunc essent arbores intra id spatium, exciderentur praeterquam si quae villae continentes et inclusae aedificiis essent. Si quis adversus ea commiserit, in singulas res poena HS<a class="footnoteLink" href="#note_LCL174_458_2" id="target_note_LCL174_458_2"><sup>2</sup></a> dena milia essent, ex quibus pars dimidia praemium accusatori daretur, cuius opera maxime convictus esset qui adversus hoc S. C. commisisset, pars autem dimidia in aerarium redigeretur. Deque ea re iudicarent cognoscerentque curatores aquarum.‚Äù</p>
<p>128. Posset hoc S. C. aequissimum videri, etiam si ex re tantum publicae utilitatis<a class="footnoteLink" href="#note_LCL174_458_3" id="target_note_LCL174_458_3"><sup>3</sup></a> ea spatia vindicarentur. Multo magis autem maiores nostri admirabili aequitate ne ea quidem eripuerunt privatis quae ad modum publicum pertinebant, sed cum aquas perducerent, si difficilior possessor in parte    <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_458_1"><a class="footnoteCrossrefLink" href="#target_note_LCL174_458_1" title="Click to highlight in text"><sup class="lineRef">1</sup><span class="italic">Various emendations have been suggested for the reading here given, which is that of C, but none is thoroughly satisfactory.</span></a></li><script type="text/javascript">document.getElementById('note_LCL174_458_1').style.display = "none";</script><li class="note" id="note_LCL174_458_2"><a class="footnoteCrossrefLink" href="#target_note_LCL174_458_2" title="Click to highlight in text"><sup class="lineRef">2</sup>Sestertium.</a></li><script type="text/javascript">document.getElementById('note_LCL174_458_2').style.display = "none";</script><li class="note inline" id="note_LCL174_458_3"><a class="footnoteCrossrefLink" href="#target_note_LCL174_458_3" title="Click to highlight in text"><sup class="lineRef">3</sup><span class="italic">C</span>; utilitate <span class="italic">B.</span></a></li><script type="text/javascript">document.getElementById('note_LCL174_458_3').style.display = "none";</script></ul></section></notes></section>