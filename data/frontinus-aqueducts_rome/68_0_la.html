<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">esseve oporteret, si is adversus hanc legem rivum, specum rupisset forassetve. Quo minus in eo loco pascere, herbam, fenum secare, sentes tollere liceat, eius hac lege nihilum rogatur.<a class="footnoteLink" href="#note_LCL174_464_1" id="target_note_LCL174_464_1"><sup>1</sup></a> Curatores aquarum, qui nunc sunt quique erunt, faciunto ut in eo loco, qui locus circa fontes et fornices et muros et rivos et specus terminatus est, arbores, vites, vepres, sentes, ripae, maceria, salicta, harundineta tollantur, excidantur, effodiantur, excodicentur, uti quod recte factum esse volent; eoque nomine eis pignoris capio, multae dictio coercitioque esto; idque eis sine fraude sua facere liceat, ius potestasque esto. Quo minus vites, arbores, quae villis, aedificiis maceriisve inclusae sunt, maceriae, quas curatores aquarum causa cognita ne demolirentur dominis permiserunt, quibus inscripta insculptaque essent ipsorum qui permisissent curatorum nomina, maneant, hac lege nihilum rogatur.<a class="footnoteLink" href="#note_LCL174_464_2" id="target_note_LCL174_464_2"><sup>2</sup></a> Quo minus ex eis fontibus, rivis, specibus, fornicibus aquam sumere, haurire eis, quibuscumque curatores aquarum permiserunt, permiserint, praeterquam rota calice, machina liceat, dum ne qui puteus neque foramen novum fiat, eius hac lege nihilum rogatur.‚Äù<a class="footnoteLink" href="#note_LCL174_464_2" id="target_note_LCL174_464_2"><sup>2</sup></a></p>
<p>130. Utilissimae legis contemptores non negaverim dignos poena quae intenditur, sed neglegentia longi temporis deceptos leniter revocari oportuit. Itaque sedulo laboravimus ut quantum in nobis fuit, etiam</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL174_464_1"><a class="footnoteCrossrefLink" href="#target_note_LCL174_464_1" title="Click to highlight in text"><sup class="lineRef">1</sup><span class="italic">Mommsen</span>; <span class="italic">gap of about twenty letters between</span> sentes <span class="italic">and</span> curatores <span class="italic">CB.</span></a></li><script type="text/javascript">document.getElementById('note_LCL174_464_1').style.display = "none";</script><li class="note" id="note_LCL174_464_2"><a class="footnoteCrossrefLink" href="#target_note_LCL174_464_2" title="Click to highlight in text"><sup class="lineRef">2</sup>rogator <span class="italic">B</span>; <span class="italic">the MS. is uncertain.</span></a></li><script type="text/javascript">document.getElementById('note_LCL174_464_2').style.display = "none";</script></ul></section></notes></section>