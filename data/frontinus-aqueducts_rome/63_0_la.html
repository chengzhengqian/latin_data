<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent"> quia temperamento caeli opus est, ut ex commodo<a class="footnoteLink" href="#note_LCL174_454_1" id="target_note_LCL174_454_1"><sup>1</sup></a> structura combibat et in unitatem corroboretur; non minus autem sol acrior quam gelatio praecipit materiam. Nec ullum opus diligentiorem poscit curam quam quod aquae obstaturum est; fides itaque eius per singula secundum legem notam omnibus sed a paucis observatam exigenda est.</p>
<p>124. Illud nulli dubium esse crediderim, proximos ductus, id est qui a septimo miliario lapide quadrato consistunt, maxime custodiendos, quoniam et amplissimi operis sunt et plures aquas singuli sustinent. Quos si necesse fuerit interrumpere, maiorem partem aquarum urbis destituent. Remedia tamen sunt et huius difficultatis: opus incohatum excitatur ad libram deficientis, alveus vero plumbatis canalibus per spatium interrupti ductus rursus continuatur. Porro quoniam fere omnes specus per privatorum agros derecti erant et difficilis videbatur futurae impensae praeparatio, nisi et aliqua iuris constitutione succurreretur, simul ne accessu ad reficiendos rivos redemptores a possessoribus prohiberentur, S. C. factum est quod subieci.</p>
<p>125. “Quod Q. Aelius Tubero Paulus Fabius Maximus cos. V. F. de rivis, specibus, fornicibus  </p></section><notes><section class="footnotes"><ul><li class="note" id="note_LCL174_454_1"><a class="footnoteCrossrefLink" href="#target_note_LCL174_454_1" title="Click to highlight in text"><sup class="lineRef">1</sup><span class="italic">Schöne</span>; ex commodi <span class="italic">C</span>; et humorem commode <span class="italic">B.</span></a></li><script type="text/javascript">document.getElementById('note_LCL174_454_1').style.display = "none";</script></ul></section></notes></section>