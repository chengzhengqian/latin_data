<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
reur. Aliquid et in domos principum civitatis dabatur, concedentibus reliquis.</p>
<p>95. Ad quem autem magistratum ius dandae vendendaeve aquae pertinuerit, in eis ipsis legibus variatur. Interdum enim ab aedilibus, interdum a censoribus permissum invenio; sed apparet, quotiens in re publica censores erant, ab illis potissimum petitum, cum ei non erant, aedilium eam potestatem fuisse. Ex quo manifestum est quanto potior cura maioribus communium utilitatium quam privatarum voluptatium fuerit, cum etiam ea aqua quam privati ducebant ad usum publicum pertineret.</p>
<p>96. Tutelam autem singularum aquarum locari solitam invenio positamque redemptoribus necessitatem certum numerum circa ductus extra urbem, certum in urbe servorum opificum habendi, et quidem ita ut nomina quoque eorum, quos habituri essent in ministerio per quasque regiones, in tabulas publicas deferrent; eorumque operum probandorum curam fuisse penes censores aliquando et aediles, interdum etiam quaestoribus eam provinciam obvenisse, ut apparet ex S. C.<a class="footnoteLink" href="#note_LCL174_424_1" id="target_note_LCL174_424_1"><sup>1</sup></a> quod factum est C. Licinio et Q. Fabio cos.<a class="footnoteLink" href="#note_LCL174_424_2" id="target_note_LCL174_424_2"><sup>2</sup></a></p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL174_424_1"><a class="footnoteCrossrefLink" href="#target_note_LCL174_424_1" title="Click to highlight in text"><sup class="lineRef">1</sup><span class="italic">i.e.</span> senatus consulto. <span class="italic">Suggested by Pithou</span>; ex eo <span class="italic">C.</span></a></li><script type="text/javascript">document.getElementById('note_LCL174_424_1').style.display = "none";</script><li class="note" id="note_LCL174_424_2"><a class="footnoteCrossrefLink" href="#target_note_LCL174_424_2" title="Click to highlight in text"><sup class="lineRef">2</sup><span class="italic">Poleni</span>; clycynio consule fabio censoribus <span class="italic">C.</span></a></li><script type="text/javascript">document.getElementById('note_LCL174_424_2').style.display = "none";</script></ul></section></notes></section>