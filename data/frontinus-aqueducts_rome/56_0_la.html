<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">fistulam subicere quam quinariam.” In hoc S. C. dignum adnotatione est, quod aquam non nisi ex castello duci permittit, ne aut rivi aut fistulae publicae frequenter lacerentur.</p>
<p>107. Ius impetratae aquae neque heredem neque emptorem neque ullum novum dominum praediorum sequitur. Balneis quae publice lavarent privilegium antiquitus concedebatur, ut semel data aqua perpetuo maneret. Sic ex veteribus senatus consultis cognoscimus, ex quibus unum subieci; nunc omnis aquae cum possessore instauratur beneficium.</p>
<p>108. “Quod Q. Aelius Tubero Paulus Fabius Maximus cos. V. F. constitui oportere, quo iure extra intraque urbem ducerent aquas, quibus adtributae essent, Q. D. E. R. F. P. D. E. R. I. C. uti usque eo maneret adtributio aquarum, exceptis quae in usum balinearum essent datae aut Augusti<a class="footnoteLink" href="#note_LCL174_440_1" id="target_note_LCL174_440_1"><sup>1</sup></a> nomine, quoad eidem domini possiderent id solum, in quod accepissent aquam.”</p>
<p>109. Cum vacare aliquae coeperunt aquae, adnuntiatur et in commentarios redigitur, qui respiciuntur ut petitoribus ex vacuis dari possint. Has aquas statim intercipere solebant, ut medio tempore venderent aut possessoribus praediorum aut aliis  <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_440_1"><a class="footnoteCrossrefLink" href="#target_note_LCL174_440_1" title="Click to highlight in text"><sup class="lineRef">1</sup><span class="italic">Herschel</span>; haustus <span class="italic">CB.</span></a></li><script type="text/javascript">document.getElementById('note_LCL174_440_1').style.display = "none";</script></ul></section></notes></section>