<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">neque ad illas saltem ad piscinam post tot iniurias sunt, convenit. Solae enim quinariae mille septingentae quinquaginta erogantur; minus quam commentariorum ratio dat quinariis mille centum quinque; minus autem quam mensurae ad caput factae demonstraverunt quinariis duobus milibus octingentis quinquaginta septem; minus etiam quam in piscina invenitur quinariis mille quingentis sexaginta duabus. Ideoque cum sincera in urbem proprio rivo perveniret, in urbe miscebatur cum Anione Novo, ut confusione facta et conceptio earum et erogatio esset obscurior. Quod si qui forte me adquisitionum mensuris blandiri putant, admonendi sunt adeo Curtium et Caeruleum fontes aquae Claudiae sufficere ad praestandas ductui suo quinarias quas significavi quattuor milia sexcentas septem, ut praeterea mille sexcentae effundantur. Nec eo infitias quin ea quae superfluunt non sint proprie horum fontium; capiuntur enim ex Augusta, quae inventa<a class="footnoteLink" href="#note_LCL174_400_1" id="target_note_LCL174_400_1"><sup>1</sup></a> in Marciae supplementum, dum illa non indiget, adicitur<a class="footnoteLink" href="#note_LCL174_400_2" id="target_note_LCL174_400_2"><sup>2</sup></a> fontibus Claudiae, quamvis ne huius quidem ductus omnem aquam recipiat.</p>
<p>73. Anio Novus in commentariis habere ponebatur quinarias tria milia ducentas sexaginta tres. Mensus ad caput repperi quinarias quattuor milia septingentas triginta octo, amplius quam in conceptis commentariorum est, quinariis mille quadringentis septuaginta quinque. Quarum adquisitionem non avide me amplecti quo alio modo manifestius   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL174_400_1"><a class="footnoteCrossrefLink" href="#target_note_LCL174_400_1" title="Click to highlight in text"><sup class="lineRef">1</sup><span class="italic">Poleni</span>; quem inventum <span class="italic">C</span>; quam inventam <span class="italic">B.</span></a></li><script type="text/javascript">document.getElementById('note_LCL174_400_1').style.display = "none";</script><li class="note" id="note_LCL174_400_2"><a class="footnoteCrossrefLink" href="#target_note_LCL174_400_2" title="Click to highlight in text"><sup class="lineRef">2</sup><span class="italic">Poleni</span>; adiecimus <span class="italic">CB.</span></a></li><script type="text/javascript">document.getElementById('note_LCL174_400_2').style.display = "none";</script></ul></section></notes></section>