<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
septem ductus aquarum sufficere viderentur, altero imperii sui anno, M. Aquila Iuliano P. Nonio Asprenate cos., anno urbis conditae septingentesimo nonagesimo uno<a class="footnoteLink" href="#note_LCL174_354_1" id="target_note_LCL174_354_1"><sup>1</sup></a> duos ductus incohavit. Quod opus Claudius magnificentissime consummavit dedicavitque Sulla et Titiano consulibus, anno post urbem conditam octingentesimo tertio Kalendis Augustis. Alteri nomen, quae ex fontibus Caerulo et Curtio perducebatur, Claudiae datum. Haec bonitatis proximae est Marciae. Altera, quoniam duae Anionis in urbem aquae fluere coeperant, ut facilius appellationibus dinoscerentur, Anio Novus vocitari coepit; priori Anioni cognomen Veteris adiectum.</p>
<p>14. Claudia concipitur Via Sublacensi ad miliarium tricesimum octavum deverticulo sinistrorsus intra passus trecentos ex fontibus duobus amplissimis et speciosis, Caeruleo qui a similitudine appellatus est, et Curtio. Accipit et eum fontem qui vocatur Albudinus, tantae bonitatis, ut Marciae quoque adiutorio quotiens opus est ita sufficiat, ut adiectione sui nihil ex qualitate eius mutet. Augustae fons, quia Marciam sibi sufficere apparebat, in Claudiam derivatus est, manente nihilo minus praesidiario in Marciam, ut ita demum Claudiam aquam adiuvaret Augusta, si eam ductus Marciae non caperet. Claudiae ductus habet longitudinem passuum quadraginta sex milium quadringentorum sex:  <span class="br"></span><span class="lineNumber"></span><span class="br"></span> </p></section><notes><section class="footnotes"><ul><li class="note" id="note_LCL174_354_1"><a class="footnoteCrossrefLink" href="#target_note_LCL174_354_1" title="Click to highlight in text"><sup class="lineRef">1</sup>nonagesimo uno <span class="italic">Bennett</span>; nonagesimo <span class="italic">C</span>; undenonagesimo <span class="italic">Poleni</span>, <span class="italic">B. The year</span> 38 <span class="sc">a.d.</span>, <span class="italic">the</span> 2<span class="italic">nd year of Caligulaâ€™s reign, is the</span> 791<span class="italic">st year</span> <span class="sc">a.u.c.</span></a></li><script type="text/javascript">document.getElementById('note_LCL174_354_1').style.display = "none";</script></ul></section></notes></section>