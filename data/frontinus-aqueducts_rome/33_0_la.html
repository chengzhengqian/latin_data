<section class="div1 language" lang="la"><header><hgroup><h1>Sextus Julius Frontinus</h1></hgroup></header><section class="div2"><p class="noindent">
quaginta una. Modus qui in piscina mensuris positis initur cum eo quod<a class="footnoteLink" href="#note_LCL174_394_1" id="target_note_LCL174_394_1"><sup>1</sup></a> circa piscinam ductum<a class="footnoteLink" href="#note_LCL174_394_2" id="target_note_LCL174_394_2"><sup>2</sup></a> eodem canali in arcus excipitur, efficit quinarias duo milia nongentas quadraginta quattuor. Summa quae aut erogatur ante piscinam aut in arcus recipitur quinariarum tria milia ducentae nonaginta quinque; amplius quam in conceptis commentariorum positum est quinariis mille centum triginta tribus, minus, quam mensurae ad caput actae efficiunt quinariis mille trecentis nonaginta quinque. Erogabat post piscinam quinarias mille octingentas quadraginta; minus quam in commentariis conceptionis modum significari diximus quinariis ducentis viginti septem, minus quam ex piscina in arcus recipiuntur quinariis mille centum quattuor. Summa utraque quae intercidebat aut inter caput et piscinam aut post piscinam quinariarum duo milia ID, quas sicut in ceteris pluribus locis intercipi deprehendimus. Non enim eas cessare manifestum est et ex hoc quod ad caput praeter eam mensuram, quam comprehendisse nos capacitate ductus posuimus, effunduntur amplius trecentae quinariae.</p>
<p>68. Tepulae in commentariis adscriptus est modus quinariarum quadringentarum. Huius aquae fontes nulli sunt; venis quibusdam constabat, quae interceptae sunt in Iulia. Caput ergo eius observandum   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL174_394_1"><a class="footnoteCrossrefLink" href="#target_note_LCL174_394_1" title="Click to highlight in text"><sup class="lineRef">1</sup><span class="italic">C</span>; qui <span class="italic">B.</span></a></li><script type="text/javascript">document.getElementById('note_LCL174_394_1').style.display = "none";</script><li class="note inline" id="note_LCL174_394_2"><a class="footnoteCrossrefLink" href="#target_note_LCL174_394_2" title="Click to highlight in text"><sup class="lineRef">2</sup><span class="italic">C</span>; ductus <span class="italic">B.</span></a></li><script type="text/javascript">document.getElementById('note_LCL174_394_2').style.display = "none";</script></ul></section></notes></section>