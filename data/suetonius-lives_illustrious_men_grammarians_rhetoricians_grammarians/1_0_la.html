<section class="div1 language" lang="la"><header><hgroup><h1>Lives of Illustrious Men</h1></hgroup></header>
<h1><span class="ac">De Grammaticis</span></h1>
<section class="div2">
<p>I. Grammatica Romae ne in usu quidem olim, nedum in honore ullo erat, rudi scilicet ac bellicosa etiam tum civitate, necdum magnopere liberalibus disciplinis vacante. Initium quoque eius mediocre exstitit, siquidem antiquissimi doctorum, qui iidem<a class="footnoteLink" href="#note_LCL038_380_1" id="target_note_LCL038_380_1"><sup>1</sup></a> et poetae et semigraeci erant (Livium et Ennium dico, quos utraque lingua domi forisque docuisse adnotatum est), nihil amplius quam Graecos interpretabantur, aut si quid ipsi Latine composuissent praelegebant. Nam quod nonnulli tradunt duos libros “De Litteris Syllabisque,” item “De Metris” ab eodem Ennio editos, iure arguit L. Cotta non poetae sed posterioris Ennii esse, cuius etiam “De Augurandi Disciplina” volumina ferantur.</p>
</section>
<section class="div2">
<p>II. Primus igitur, quantum opinamur, studium grammaticae in urbem intulit Crates Mallotes, Aristarchi aequalis, qui missus ad senatum ab Attalo rege inter secundum ac tertium Punicum bellum sub ipsam Ennii mortem,</p>
</section><notes><section class="footnotes"><ul><li class="note" id="note_LCL038_380_1"><a class="footnoteCrossrefLink" href="#target_note_LCL038_380_1" title="Click to highlight in text"><sup class="lineRef">1</sup>qui iidem, <span class="italic">Stephanus</span>; qui idem, <span class="italic">Lachmann</span>; quidem, <span class="italic">VLOIG</span>; quidam, <span class="italic">N</span>.</a></li><script type="text/javascript">document.getElementById('note_LCL038_380_1').style.display = "none";</script></ul></section></notes></section>