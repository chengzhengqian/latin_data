<section class="div1 language" lang="la"><header><hgroup><h1>Lives of Illustrious Men</h1></hgroup></header><section class="div2"><p class="noindent">

nemini, nisi si cuius parenti hoc officium negare non posset. Primus dicitur Latine ex tempore disputasse, primusque Vergilium et alios poetas novos praelegere coepisse, quod etiam Domitii Marsi versiculus indicat:</p>
<blockquote><p>
<span class="line">Epirota, tenellorum nutricula vatum.</span><span class="linebreak"></span>
</p></blockquote>
</section>
<section class="div2">
<p>XVII. M.<a class="footnoteLink" href="#note_LCL038_406_41" id="target_note_LCL038_406_41"><sup>41</sup></a> Verrius Flaccus libertinus docendi genere maxime claruit. Namque ad exercitanda discentium ingenia aequales inter se committere solebat, proposita non solum materia quam scriberent, sed et praemio quod victor auferret. Id erat liber aliquis antiquus pulcher aut rarior. Quare ab Augusto quoque nepotibus eius praeceptor electus, transiit in Palatium cum tota schola, verum ut ne quem<a class="footnoteLink" href="#note_LCL038_406_42" id="target_note_LCL038_406_42"><sup>42</sup></a> amplius posthac discipulum reciperet; docuitque in atrio Catulinae domus, quae pars Palatii tunc erat, et centena sestertia in annum accepit. Decessit aetatis exactae sub Tiberio. Statuam habet Praeneste, in inferiore<a class="footnoteLink" href="#note_LCL038_406_43" id="target_note_LCL038_406_43"><sup>43</sup></a> fori parte contra<a class="footnoteLink" href="#note_LCL038_406_44" id="target_note_LCL038_406_44"><sup>44</sup></a> hemicyclium, in quo fastos a se ordinatos et marmoreo parieti incisos publicarat.</p>
</section>
<section class="div2">
<p>XVIII. L. Crassicius, genere Tarentinus, ordinis libertini, cognomine Pasicles, mox Pansam se transnominavit.</p>
</section><notes><section class="footnotes"><ul><li class="note" id="note_LCL038_406_41"><a class="footnoteCrossrefLink" href="#target_note_LCL038_406_41" title="Click to highlight in text"><sup class="lineRef">41</sup>M., <span class="italic">added by Roth.</span></a></li><script type="text/javascript">document.getElementById('note_LCL038_406_41').style.display = "none";</script><li class="note" id="note_LCL038_406_42"><a class="footnoteCrossrefLink" href="#target_note_LCL038_406_42" title="Click to highlight in text"><sup class="lineRef">42</sup>ne quem, <span class="italic">OW</span>; neque, <span class="italic">VLNGI</span>.</a></li><script type="text/javascript">document.getElementById('note_LCL038_406_42').style.display = "none";</script><li class="note" id="note_LCL038_406_43"><a class="footnoteCrossrefLink" href="#target_note_LCL038_406_43" title="Click to highlight in text"><sup class="lineRef">43</sup>inferiore, <span class="italic">VLW</span>; superiore, <span class="italic">NOGI.</span></a></li><script type="text/javascript">document.getElementById('note_LCL038_406_43').style.display = "none";</script><li class="note" id="note_LCL038_406_44"><a class="footnoteCrossrefLink" href="#target_note_LCL038_406_44" title="Click to highlight in text"><sup class="lineRef">44</sup>contra, <span class="italic">NOI</span>; circa, <span class="italic">VLG; cf. Vahlen, Index Lectionum, Berlin</span> 1877.</a></li><script type="text/javascript">document.getElementById('note_LCL038_406_44').style.display = "none";</script><li class="note" id="note_LCL038_406_35"><a class="footnoteCrossrefLink" href="#target_note_LCL038_406_35" title="Click to highlight in text"><sup class="lineRef">35</sup>Q. Lutatius Catulus; see chap. iii and Index.</a></li><script type="text/javascript">document.getElementById('note_LCL038_406_35').style.display = "none";</script><li class="note" id="note_LCL038_406_36"><a class="footnoteCrossrefLink" href="#target_note_LCL038_406_36" title="Click to highlight in text"><sup class="lineRef">36</sup>A semi-circular place for sitting; applied also by Vitruvius, 9. 9. 1, to a kind of sundial.</a></li><script type="text/javascript">document.getElementById('note_LCL038_406_36').style.display = "none";</script></ul></section></notes></section>