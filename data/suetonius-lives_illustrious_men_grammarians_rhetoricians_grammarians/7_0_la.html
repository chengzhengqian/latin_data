<section class="div1 language" lang="la"><header><hgroup><h1>Lives of Illustrious Men</h1></hgroup></header><section class="div2">
<p>eius esse, non ipsius; in quibus et suum alicubi reperiri nomen, ut hoc***</p>
</section>
<section class="div2">
<p>VIII. M. Pompilius Andronicus, natione Syrus, studio Epicureae sectae desidiosior in professione grammatica<a class="footnoteLink" href="#note_LCL038_392_20" id="target_note_LCL038_392_20"><sup>20</sup></a> habebatur minusque idoneus ad tuendam scholam. Itaque cum se in urbe non solum Antonio Gniphoni, sed ceteris etiam deterioribus postponi videret, Cumas transiit ibique in otio vixit et multa composuit; verum adeo inops atque egens, ut coactus sit praecipuum illud opusculum suum “Annalium Ennii Elenchorum” XVI milibus nummum cuidam vendere, quos libros Orbilius suppressos redemisse se dicit vulgandosque curasse nomine auctoris.</p>
</section>
<section class="div2">
<p>IX. L.<a class="footnoteLink" href="#note_LCL038_392_21" id="target_note_LCL038_392_21"><sup>21</sup></a> Orbilius Pupillus Beneventanus, morte parentum, una atque eadem die inimicorum dolo interemptorum, destitutus, primo apparituram magistratibus fecit; deinde in Macedonia corniculo, mox equo meruit; functusque militia, studia repetit, quae iam inde a puero non leviter attigerat; ac professus diu in patria, quinquagesimo demum anno Romam consule Cicerone transiit docuitque maiore fama quam emolumento. Namque iam persenex pauperem se et habitare sub tegulis quodam scripto fatetur. Librum etiam, cui est titulus Περὶ ἀλογίας,<a class="footnoteLink" href="#note_LCL038_392_22" id="target_note_LCL038_392_22"><sup>22</sup></a> edidit continentem querelas de iniuriis, quas professores neglegentia</p>
</section><notes><section class="footnotes"><ul><li class="note" id="note_LCL038_392_20"><a class="footnoteCrossrefLink" href="#target_note_LCL038_392_20" title="Click to highlight in text"><sup class="lineRef">20</sup>grammatica, <span class="italic">NOGIW</span>; grammaticae, <span class="italic">VL.</span></a></li><script type="text/javascript">document.getElementById('note_LCL038_392_20').style.display = "none";</script><li class="note" id="note_LCL038_392_21"><a class="footnoteCrossrefLink" href="#target_note_LCL038_392_21" title="Click to highlight in text"><sup class="lineRef">21</sup>L., <span class="italic">added by Roth.</span></a></li><script type="text/javascript">document.getElementById('note_LCL038_392_21').style.display = "none";</script><li class="note" id="note_LCL038_392_22"><a class="footnoteCrossrefLink" href="#target_note_LCL038_392_22" title="Click to highlight in text"><sup class="lineRef">22</sup>Περὶ ἀλoγίας, <span class="italic">Turnebus</span>: perialogos, <span class="italic">mss</span>.</a></li><script type="text/javascript">document.getElementById('note_LCL038_392_22').style.display = "none";</script><li class="note" id="note_LCL038_392_15"><a class="footnoteCrossrefLink" href="#target_note_LCL038_392_15" title="Click to highlight in text"><sup class="lineRef">15</sup><span class="italic">Elenchus</span> is a transliteration of the Greek ἔλεγχoς, “refutation,” “cross-examination.” The work was apparently an attack on the <span class="italic">Annals,</span> like those on the writings of Virgil; cf. the <span class="italic">Life of Virgil,</span> 44 and 45.</a></li><script type="text/javascript">document.getElementById('note_LCL038_392_15').style.display = "none";</script></ul></section></notes></section>