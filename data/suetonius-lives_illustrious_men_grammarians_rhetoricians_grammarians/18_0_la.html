<section class="div1 language" lang="la"><header><hgroup><h1>Lives of Illustrious Men</h1></hgroup></header><section class="div2">
<p>Scripsit vero variis, nec vulgaribus metris. Arrogantia fuit tanta, ut M. Varronem porcum appellaret; secum et natas et morituras litteras iactaret; nomen suum in “Bucolicis” non temere positum, sed praesagante<a class="footnoteLink" href="#note_LCL038_414_54" id="target_note_LCL038_414_54"><sup>54</sup></a> Vergilio, fore quandoque omnium poetarum ac poematum Palaemonem iudicem. Gloriabatur etiam, latrones quondam sibi propter nominis celebritatem pepercisse.<a class="footnoteLink" href="#note_LCL038_414_55" id="target_note_LCL038_414_55"><sup>55</sup></a> Luxuriae ita indulsit, ut saepius in die lavaret, nec sufficeret sumptibus, quanquam ex schola quadringena annua caperet, ac non multo minus ex re familiari; cuius diligentissimus erat, cum et officinas promercalium vestium exerceret, et agros adeo coleret, ut vitem manu eius insitam satis constet CCCLXV dies<a class="footnoteLink" href="#note_LCL038_414_56" id="target_note_LCL038_414_56"><sup>56</sup></a> uvas edidisse. Sed maxime flagrabat libidinibus in mulieres, usque ad infamiam oris; dicto quoque<a class="footnoteLink" href="#note_LCL038_414_57" id="target_note_LCL038_414_57"><sup>57</sup></a> non infaceto notatum ferunt cuiusdam, qui cum<a class="footnoteLink" href="#note_LCL038_414_58" id="target_note_LCL038_414_58"><sup>58</sup></a> in turba osculum sibi ingerentem quanquam refugiens devitare non posset, “Vis tu,” inquit, “magister, quotiens festinantem aliquem vides, abligurire?”</p>
</section>
<section class="div2">
<p>XXIV. M. Valerius Probus, Berytius, diu centuriatum petiit, donec taedio ad studia se contulit. Legerat in provincia quosdam veteres libellos apud grammatistam, durante adhuc ibi antiquorum memoria, necdum omnino abolita sicut Romae. Hos cum diligentius repeteret atque</p>
</section><notes><section class="footnotes"><ul><li class="note" id="note_LCL038_414_54"><a class="footnoteCrossrefLink" href="#target_note_LCL038_414_54" title="Click to highlight in text"><sup class="lineRef">54</sup>praesagante, <span class="italic">mss., Roth</span>; praesagiente, <span class="italic">Reiff.</span></a></li><script type="text/javascript">document.getElementById('note_LCL038_414_54').style.display = "none";</script><li class="note" id="note_LCL038_414_55"><a class="footnoteCrossrefLink" href="#target_note_LCL038_414_55" title="Click to highlight in text"><sup class="lineRef">55</sup>pepercisse, <span class="italic">LO</span>: parsisse, <span class="italic">VG.</span></a></li><script type="text/javascript">document.getElementById('note_LCL038_414_55').style.display = "none";</script><li class="note" id="note_LCL038_414_56"><a class="footnoteCrossrefLink" href="#target_note_LCL038_414_56" title="Click to highlight in text"><sup class="lineRef">56</sup>dies, <span class="italic">add. Murgia.</span></a></li><script type="text/javascript">document.getElementById('note_LCL038_414_56').style.display = "none";</script><li class="note" id="note_LCL038_414_57"><a class="footnoteCrossrefLink" href="#target_note_LCL038_414_57" title="Click to highlight in text"><sup class="lineRef">57</sup>dicto quoque, <span class="italic">VLGO</span>; dictoque, <span class="italic">NI.</span></a></li><script type="text/javascript">document.getElementById('note_LCL038_414_57').style.display = "none";</script><li class="note" id="note_LCL038_414_58"><a class="footnoteCrossrefLink" href="#target_note_LCL038_414_58" title="Click to highlight in text"><sup class="lineRef">58</sup>qui cum, <span class="italic">O</span>; qui eum, <span class="italic">VNGI; omitted by L</span>; qui cum eum, <span class="italic">Reiff.</span></a></li><script type="text/javascript">document.getElementById('note_LCL038_414_58').style.display = "none";</script></ul></section></notes></section>