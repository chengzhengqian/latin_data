<section class="div1 language" lang="la"><header><hgroup><h1>Lives of Illustrious Men</h1></hgroup></header><section class="div2">
<p>ac taedio secessisset ab urbe, in podagrae morbum incidit; cuius impatiens veneno sibi perunxit pedes et enecuit ita, ut parte ea corporis quasi praemortua<a class="footnoteLink" href="#note_LCL038_384_6" id="target_note_LCL038_384_6"><sup>6</sup></a> viveret.</p>
<p>Posthac magis ac magis et gratia et cura artis increvit, ut ne clarissimi quidem viri abstinuerint quo minus et ipsi aliquid de ea scriberent, utque temporibus quibusdam super viginti celebres scholae fuisse in urbe tradantur; pretia vero grammaticorum tanta mercedesque tam magnae, ut constet Lutatium Daphnidem, quem Laevius Melissus per cavillationem nominis Panos ἀγάπημα<a class="footnoteLink" href="#note_LCL038_384_7" id="target_note_LCL038_384_7"><sup>7</sup></a> dicit, DCC. milibus nummum a Q. Catulo emptum ac brevi manumissum, L. Appuleium ab Eficio Calvino equite Romano praedivite quadringenis annuis conductum ut Oscae doceret.<a class="footnoteLink" href="#note_LCL038_384_8" id="target_note_LCL038_384_8"><sup>8</sup></a> Nam in provincias quoque grammatica penetraverat, ac nonnulli de notissimis doctoribus peregre docuerunt, maxime in Gallia Togata; inter quos Octavius Teucer et Sescenius<a class="footnoteLink" href="#note_LCL038_384_9" id="target_note_LCL038_384_9"><sup>9</sup></a> Iaccus et Oppius Chares; hic quidem ad ultimam aetatem, et cum iam non ingressu modo deficeretur sed et visu.</p>
</section>
<section class="div2">
<p>IV. Appellatio grammaticorum Graeca consuetudine invaluit; sed initio litterati vocabantur. Cornelius quoque Nepos libello quo distinguit litteratum ab erudito, litteratos</p>
</section><notes><section class="footnotes"><ul><li class="note" id="note_LCL038_384_6"><a class="footnoteCrossrefLink" href="#target_note_LCL038_384_6" title="Click to highlight in text"><sup class="lineRef">6</sup>praemortua, <span class="italic">Stephanus</span>; praemortui <span class="italic">or</span> premortui, <span class="italic">mss.</span></a></li><script type="text/javascript">document.getElementById('note_LCL038_384_6').style.display = "none";</script><li class="note" id="note_LCL038_384_7"><a class="footnoteCrossrefLink" href="#target_note_LCL038_384_7" title="Click to highlight in text"><sup class="lineRef">7</sup>ἀγάπημα, <span class="italic">Toup</span> (<span class="italic">Reifferscheid</span>); ἄγασμα, <span class="italic">Baum.-Crusius (Roth)</span>.</a></li><script type="text/javascript">document.getElementById('note_LCL038_384_7').style.display = "none";</script><li class="note" id="note_LCL038_384_8"><a class="footnoteCrossrefLink" href="#target_note_LCL038_384_8" title="Click to highlight in text"><sup class="lineRef">8</sup>ut Oscae doceret, <span class="italic">Robinson:</span> mutoscedo[do]ceret, <span class="italic">archetype.</span></a></li><script type="text/javascript">document.getElementById('note_LCL038_384_8').style.display = "none";</script><li class="note" id="note_LCL038_384_9"><a class="footnoteCrossrefLink" href="#target_note_LCL038_384_9" title="Click to highlight in text"><sup class="lineRef">9</sup>Pescennius, <span class="italic">Roth</span>; Sescennius <span class="italic">or</span> Fescennius, <span class="italic">mss.</span></a></li><script type="text/javascript">document.getElementById('note_LCL038_384_9').style.display = "none";</script></ul></section></notes></section>