<section class="div1 language" lang="la"><header><hgroup><h1>Lives of Illustrious Men</h1></hgroup></header><section class="div2">
<p>cum regione Palatii prolapsus in cloacae foramen crus fregisset, per omne legationis simul et valitudinis tempus plurimas acroasis subinde fecit assidueque disseruit, ac nostris exemplo fuit ad imitandum. Hactenus tamen imitati, ut carmina parum adhuc divolgata vel defunctorum amicorum vel si quorum aliorum probassent, diligentius retractarent ac legendo commentandoque etiam<a class="footnoteLink" href="#note_LCL038_382_2" id="target_note_LCL038_382_2"><sup>2</sup></a> ceteris nota facerent; ut C. Octavius Lampadio Naevii “Punicum Bellum,” quod uno volumine et continenti scriptura expositum divisit in septem libros; ut postea Q. Vargunteius Annales Ennii, quos certis diebus in magna frequentia pronuntiabat; ut Laelius Archelaus Vettiusque Philocomus Lucilii saturas familiaris sui, quas legisse se apud Archelaum Pompeius Lenaeus, apud Philocomum Valerius Cato praedicant.</p>
</section>
<section class="div2">
<p>III. Instruxerunt auxeruntque ab omni parte grammaticam L. Aelius Lanuvinus generque Aelii Ser. Clodius, uterque eques Ro. multique ac varii et in doctrina et in re p. usus. Aelius cognomine duplici fuit; nam et Praeconinus,<a class="footnoteLink" href="#note_LCL038_382_3" id="target_note_LCL038_382_3"><sup>3</sup></a> quod pater eius praeconium fecerat, vocabatur, et Stilo,<a class="footnoteLink" href="#note_LCL038_382_4" id="target_note_LCL038_382_4"><sup>4</sup></a> quod orationes nobilissimo cuique scribere solebat; tantum optimatium fautor, ut Metellum<a class="footnoteLink" href="#note_LCL038_382_5" id="target_note_LCL038_382_5"><sup>5</sup></a> Numidicum in exsilium comitatus sit. Servius, cum librum soceri nondum editum fraude intercepisset, et ob hoc repudiatus pudore</p>
</section><notes><section class="footnotes"><ul><li class="note" id="note_LCL038_382_2"><a class="footnoteCrossrefLink" href="#target_note_LCL038_382_2" title="Click to highlight in text"><sup class="lineRef">2</sup>etiam, <span class="italic">NGOIW</span>; et, <span class="italic">VL.</span></a></li><script type="text/javascript">document.getElementById('note_LCL038_382_2').style.display = "none";</script><li class="note" id="note_LCL038_382_3"><a class="footnoteCrossrefLink" href="#target_note_LCL038_382_3" title="Click to highlight in text"><sup class="lineRef">3</sup>Praeconinus, <span class="italic">Beroaldus</span>; Praeconius <span class="italic">or</span> Preconius, <span class="italic">mss</span>.</a></li><script type="text/javascript">document.getElementById('note_LCL038_382_3').style.display = "none";</script><li class="note" id="note_LCL038_382_4"><a class="footnoteCrossrefLink" href="#target_note_LCL038_382_4" title="Click to highlight in text"><sup class="lineRef">4</sup>Stilo, <span class="italic">Stephanus</span>; istilo, <span class="italic">mss.</span></a></li><script type="text/javascript">document.getElementById('note_LCL038_382_4').style.display = "none";</script><li class="note" id="note_LCL038_382_5"><a class="footnoteCrossrefLink" href="#target_note_LCL038_382_5" title="Click to highlight in text"><sup class="lineRef">5</sup>Metellum, <span class="italic">W (Roth); the other mss. have</span> M. Metellum.</a></li><script type="text/javascript">document.getElementById('note_LCL038_382_5').style.display = "none";</script></ul></section></notes></section>