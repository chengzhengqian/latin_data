<section class="div1 language" lang="la"><header><hgroup><h1>Lives of Illustrious Men</h1></hgroup></header><section class="div2">
<p>consenuit, composuitque variae eruditionis aliquot volumina, ex quibus novem unius corporis, quia<a class="footnoteLink" href="#note_LCL038_390_16" id="target_note_LCL038_390_16"><sup>16</sup></a> scriptores ac poetas sub clientela Musarum iudicaret, non absurde et fecisse et inscripsisse<a class="footnoteLink" href="#note_LCL038_390_17" id="target_note_LCL038_390_17"><sup>17</sup></a> se ait ex numero divarum et appellatione. Huius cognomen in plerisque indicibus et titulis per unam L litteram<a class="footnoteLink" href="#note_LCL038_390_18" id="target_note_LCL038_390_18"><sup>18</sup></a> scriptum animadverto, verum ipse id per duas effert in parastichide libelli, qui inscribitur “Pinax.”</p>
</section>
<section class="div2">
<p>VII. M. Antonius Gnipho, ingenuus in Gallia natus sed expositus, a nutritore suo manumissus institutusque (Alexandriae quidem, ut aliqui tradunt, in contubernio Dionysi Scytobrachionis; quod equidem non temere crediderim, cum temporum ratio vix congruat) fuisse dicitur ingenii magni, memoriae singularis, nec minus Graece quam Latine doctus; praeterea comi facilique natura, nec unquam de mercedibus pactus, eoque plura ex liberalitate discentium consecutus. Docuit primum in Divi Iulii domo pueri adhuc,<a class="footnoteLink" href="#note_LCL038_390_19" id="target_note_LCL038_390_19"><sup>19</sup></a> deinde in sua privata. Docuit autem et rhetoricam, ita ut quotidie praecepta eloquentiae traderet, declamaret vero nonnisi nundinis. Scholam eius claros quoque viros frequentasse aiunt, in iis M. Ciceronem, etiam cum praetura fungeretur. Scripsit multa, quamvis annum aetatis quinquagesimum non excesserit. Etsi Ateius Philologus duo tantum volumina “De Latino Sermone” reliquisse eum tradit; nam cetera scripta discipulorum</p>
</section><notes><section class="footnotes"><ul><li class="note" id="note_LCL038_390_16"><a class="footnoteCrossrefLink" href="#target_note_LCL038_390_16" title="Click to highlight in text"><sup class="lineRef">16</sup>quia, <span class="italic">Ernesti</span>; qui quia, <span class="italic">mss.</span></a></li><script type="text/javascript">document.getElementById('note_LCL038_390_16').style.display = "none";</script><li class="note" id="note_LCL038_390_17"><a class="footnoteCrossrefLink" href="#target_note_LCL038_390_17" title="Click to highlight in text"><sup class="lineRef">17</sup>inscripsisse, <span class="italic">Wolf</span>; scripsisse, <span class="italic">mss.</span> (se scripsisse, <span class="italic">O</span>).</a></li><script type="text/javascript">document.getElementById('note_LCL038_390_17').style.display = "none";</script><li class="note" id="note_LCL038_390_18"><a class="footnoteCrossrefLink" href="#target_note_LCL038_390_18" title="Click to highlight in text"><sup class="lineRef">18</sup>L litteram, <span class="italic">J. F. Gronov</span>; litteram <span class="italic">or</span> literam, <span class="italic">mss.</span></a></li><script type="text/javascript">document.getElementById('note_LCL038_390_18').style.display = "none";</script><li class="note" id="note_LCL038_390_19"><a class="footnoteCrossrefLink" href="#target_note_LCL038_390_19" title="Click to highlight in text"><sup class="lineRef">19</sup>adhuc, <span class="italic">omitted by L.</span></a></li><script type="text/javascript">document.getElementById('note_LCL038_390_19').style.display = "none";</script><li class="note" id="note_LCL038_390_11"><a class="footnoteCrossrefLink" href="#target_note_LCL038_390_11" title="Click to highlight in text"><sup class="lineRef">11</sup>The Tablet.</a></li><script type="text/javascript">document.getElementById('note_LCL038_390_11').style.display = "none";</script></ul></section></notes></section>