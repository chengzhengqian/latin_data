<section class="div1 language" lang="la"><header><hgroup><h1>Lives of Illustrious Men</h1></hgroup></header><section class="div2">
<p>quidem vulgo appellari ait eos qui aliquid diligenter<a class="footnoteLink" href="#note_LCL038_386_10" id="target_note_LCL038_386_10"><sup>10</sup></a> et acute scienterque possint aut dicere aut scribere, ceterum proprie sic appellandos poetarum interpretes, qui a Graecis grammatici nominentur. Eosdem litteratores vocitatos Messala Corvinus in quadam epistula ostendit, non esse sibi dicens rem cum Furio Bibaculo, ne cum Ticida quidem aut litteratore Catone; significat enim haud dubie Valerium Catonem, poetam simul grammaticumque notissimum. Sunt qui litteratum a litteratore distinguant, ut Graeci grammaticum a grammatista, et illum quidem absolute, hunc mediocriter doctum existiment. Quorum opinionem Orbilius etiam exemplis confirmat; namque apud maiores ait, cum familia alicuius venalis produceretur, non temere quem litteratum in titulo, sed litteratorem inscribi solitum esse, quasi non perfectum litteris, sed imbutum.</p>
<p>Veteres grammatici et rhetoricam docebant, ac multorum de utraque arte commentarii feruntur. Secundum quam consuetudinem posteriores quoque existimo, quanquam iam discretis professionibus, nihilo minus vel retinuisse vel instituisse et ipsos quaedam genera meditationum<a class="footnoteLink" href="#note_LCL038_386_11" id="target_note_LCL038_386_11"><sup>11</sup></a> ad eloquentiam praeparandam, ut problemata, paraphrasis, allocutiones, ethologias<a class="footnoteLink" href="#note_LCL038_386_12" id="target_note_LCL038_386_12"><sup>12</sup></a> atque alia hoc genus; ne scilicet sicci omnino atque aridi pueri rhetoribus traderentur. Quae quidem omitti iam video, desidia quorundam et infantia; non enim fastidio putem. Me quidem</p>
</section><notes><section class="footnotes"><ul><li class="note" id="note_LCL038_386_10"><a class="footnoteCrossrefLink" href="#target_note_LCL038_386_10" title="Click to highlight in text"><sup class="lineRef">10</sup>aliquid diligenter, <span class="italic">NGIOW</span>; diligenter aliquid, VL.</a></li><script type="text/javascript">document.getElementById('note_LCL038_386_10').style.display = "none";</script><li class="note" id="note_LCL038_386_11"><a class="footnoteCrossrefLink" href="#target_note_LCL038_386_11" title="Click to highlight in text"><sup class="lineRef">11</sup>meditationum, <span class="italic">OW, G in margin, N as correction (cf. Gell.</span> xx. 5. 2); <span class="italic">the other mss. have</span> institutionum.</a></li><script type="text/javascript">document.getElementById('note_LCL038_386_11').style.display = "none";</script><li class="note" id="note_LCL038_386_12"><a class="footnoteCrossrefLink" href="#target_note_LCL038_386_12" title="Click to highlight in text"><sup class="lineRef">12</sup>ethologias, <span class="italic">Beroaldus</span>; aethiologias, <span class="italic">mss.</span></a></li><script type="text/javascript">document.getElementById('note_LCL038_386_12').style.display = "none";</script><li class="note" id="note_LCL038_386_9"><a class="footnoteCrossrefLink" href="#target_note_LCL038_386_9" title="Click to highlight in text"><sup class="lineRef">9</sup><span class="italic">Sicci</span> and <span class="italic">aridi</span> both mean “dry, juiceless.”</a></li><script type="text/javascript">document.getElementById('note_LCL038_386_9').style.display = "none";</script></ul></section></notes></section>