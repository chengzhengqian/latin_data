<section class="div1 language" lang="la"><header><hgroup><h1>Appendix Vergiliana</h1></hgroup></header>
<p class="lineGroup">
<span class="line">transvolet, arboribus coniungat et ardor aristas.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>pertica qua nostros metata est impia agellos,</span><span class="linebreak"></span>
<span class="line">qua nostri fines olim, cinis omnia fiat.”</span><span class="linebreak"></span>
</p>
<p class="lineGroup">
<span class="line">Sic precor, et nostris superent haec carmina votis:</span><span class="linebreak"></span>
</p>
<p class="lineGroup">
<span class="line">“Undae, quae vestris pulsatis litora lymphis,</span><span class="linebreak"></span>
<span class="line">litora, quae dulcis auras diffunditis agris,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>accipite has voces: migret Neptunus in arva</span><span class="linebreak"></span>
<span class="line">fluctibus et spissa campos perfundat harena;</span><span class="linebreak"></span>
<span class="line">qua Volcanus agros pastus Iovis ignibus arsit,</span><span class="linebreak"></span>
<span class="line">barbara dicatur Libycae soror, altera Syrtis.”</span><span class="linebreak"></span>
</p>
<p class="lineGroup">
<span class="line">Tristius hoc, memini, revocasti, Battare, carmen:</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">55</span><span class="br"></span>“Nigro multa mari dicunt portenta natare,</span><span class="linebreak"></span>
<span class="line">monstra repentinis terrentia saepe figuris,</span><span class="linebreak"></span>
<span class="line">cum subito emersere furenti corpora ponto;</span><span class="linebreak"></span>
<span class="line">haec agat infesto Neptunus caeca tridenti,</span><span class="linebreak"></span>
<span class="line">atrum convertens aestum maris undique ventis</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>et fuscum cinerem canis exhauriat undis.</span><span class="linebreak"></span>
<span class="line">dicantur mea rura ferum mare (nauta, caveto),</span><span class="linebreak"></span>
<span class="line">rura, quibus diras indiximus, impia vota.”</span><span class="linebreak"></span>
</p>
<p class="lineGroup">
<span class="line">Si minus haec, Neptune, tuas infundimus auris,</span><span class="linebreak"></span>
<span class="line">Battare, fluminibus tu nostros trade dolores:</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>nam tibi sunt fontes, tibi semper flumina amica.</span><span class="linebreak"></span>
<span class="line">nil est quod perdam ulterius: merito omnia Ditis.</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_390_52"><sup class="lineRef">52</sup>arsit <span class="italic">Ribbeck:</span> arcet Ω</li><li class="note text" id="note_LCL064_390_54"><sup class="lineRef">54</sup>revocasti <span class="italic">H</span>: -asset Ω</li></ul></section></notes></section>