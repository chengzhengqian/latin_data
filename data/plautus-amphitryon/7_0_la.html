<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">et meus pater nunc intus hic cum illa cubat,</span><span class="linebreak"></span>
<span class="line">et haec ob eam rem nox est facta longior,</span><span class="linebreak"></span>
<span class="line">dum &lt;cum&gt; illa quacum uolt uoluptatem capit;</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>sed ita assimulauit se, quasi Amphitruo siet.</span><span class="linebreak"></span>
<span class="line">nunc ne hunc ornatum uos meum ammiremini,</span><span class="linebreak"></span>
<span class="line">quod ego huc processi sic cum seruili schema:</span><span class="linebreak"></span>
<span class="line">ueterem atque antiquam rem nouam ad uos proferam,</span><span class="linebreak"></span>
<span class="line">propterea ornatus in nouom incessi modum.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>nam meus pater intus nunc est eccum Iuppiter;</span><span class="linebreak"></span>
<span class="line">in Amphitruonis uortit sese imaginem</span><span class="linebreak"></span>
<span class="line">omnesque eum esse censent serui qui uident:</span><span class="linebreak"></span>
<span class="line">ita uorsipellem se facit quando lubet.</span><span class="linebreak"></span>
<span class="line">ego serui sumpsi Sosiae mi imaginem,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>qui cum Amphitruone abiit hinc in exercitum,</span><span class="linebreak"></span>
<span class="line">ut praeseruire amanti meo possem patri</span><span class="linebreak"></span>
<span class="line">atque ut ne qui essem familiares quaererent,</span><span class="linebreak"></span>
<span class="line">uorsari crebro hic quom uiderent me domi;</span><span class="linebreak"></span>
<span class="line">nunc, quom esse credent seruom et conseruom suom,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>hau quisquam quaeret qui siem aut quid uenerim.</span><span class="linebreak"></span>
<span class="line">pater nunc intus suo animo morem gerit:</span><span class="linebreak"></span>
<span class="line">cubat complexus quoius cupiens maxume est;</span><span class="linebreak"></span>
<span class="line">quae illi ad legionem facta sunt memorat pater</span><span class="linebreak"></span>
<span class="line">meus Alcumenae: illa illum censet uirum</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>suom esse, quae cum moecho est. ibi nunc meus pater</span><span class="linebreak"></span>
<span class="line">memorat legiones hostium ut fugauerit,</span><span class="linebreak"></span>
<span class="line">quo pacto sit donis donatus plurumis.</span><span class="linebreak"></span>
<span class="line">ea dona quae illic Amphitruoni sunt data</span><span class="linebreak"></span>
<span class="line">apstulimus: facile meus pater quod uolt facit.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>nunc hodie Amphitruo ueniet huc ab exercitu</span><span class="linebreak"></span>
<span class="line">et seruos, quoius ego hanc fero imaginem.</span><span class="linebreak"></span>
<span class="line">nunc internosse ut nos possitis facilius,</span><span class="linebreak"></span>
<span class="line">ego has habebo usque in petaso pinnulas;</span><span class="linebreak"></span>
</p></div><notes><section class="footnotes"><ul><li class="note text" id="note_LCL060_22_114"><sup class="lineRef">114</sup>cum <span class="italic">add. Lindemann</span></li></ul></section></notes></section>