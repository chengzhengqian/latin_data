<section class="div1 language" lang="la"><header><hgroup><h1>Plautus</h1></hgroup></header>
<span class="label"><span class="centered"><span class="sc">i.</span> ii: <span class="sc">mercvrivs</span></span></span>
<div class="sp"><span class="speaker sc">mer</span><p class="lineGroup">
<span class="line">bene prospere[que] hoc hodie operis processit mihi:</span><span class="linebreak"></span>
<span class="line">amoui a foribus maxumam molestiam,</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>patri ut liceret tuto illam amplexarier.</span><span class="linebreak"></span>
<span class="line">iam ille illuc ad erum quom Amphitruonem aduenerit,</span><span class="linebreak"></span>
<span class="line">narrabit seruom hinc sese a foribus Sosiam</span><span class="linebreak"></span>
<span class="line">amouisse; ille adeo illum mentiri sibi</span><span class="linebreak"></span>
<span class="line">credet, nec credet huc profectum, ut iusserat.</span><span class="linebreak"></span>
<span class="line">erroris ambo ego illos et dementiae</span><span class="linebreak"></span>
<span class="line">complebo atque omnem Amphitruonis familiam,</span><span class="linebreak"></span>
<span class="line">adeo usque satietatem dum capiet pater</span><span class="linebreak"></span>
<span class="line">illius quam amat. igitur demum omnes scient</span><span class="linebreak"></span>
<span class="line">quae facta. denique Alcumenam Iuppiter</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>rediget antiquam coniugi in concordiam.</span><span class="linebreak"></span>
<span class="line">nam Amphitruo actutum uxori turbas conciet</span><span class="linebreak"></span>
<span class="line">atque insimulabit eam probri; tum meus pater</span><span class="linebreak"></span>
<span class="line">eam seditionem illi in tranquillum conferet.</span><span class="linebreak"></span>
<span class="line">nunc de Alcumena dudum quo dixi minus,</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>hodie illa pariet filios geminos duos:</span><span class="linebreak"></span>
<span class="line">alter decumo post mense nascetur puer</span><span class="linebreak"></span>
<span class="line">quam seminatus&lt;t&gt;, alter mense septumo;</span><span class="linebreak"></span>
<span class="line">eorum Amphitruonis alter est, alter Iouis:</span><span class="linebreak"></span>
<span class="line">uerum minori puero maior est pater,</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>minor maiori. iamne hoc scitis quid siet?</span><span class="linebreak"></span>
<span class="line">sed Alcumenae huius honoris gratia</span><span class="linebreak"></span>
<span class="line">pater curauit uno ut fetu fieret,</span><span class="linebreak"></span>
<span class="line">uno ut labore apsoluat aerumnas duas</span><span class="linebreak"></span>
<span class="line">et ne in suspicione ponatur stupri</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>et clandestina ut celetur consuetio.</span><span class="linebreak"></span>
<span class="line">quamquam, ut iam dudum dixi, resciscet tamen</span><span class="linebreak"></span>
</p></div><notes><section class="footnotes"><ul><li class="note text" id="note_LCL060_56_463"><sup class="lineRef">463</sup>que <span class="italic">del. Acidalius</span></li><li class="note text" id="note_LCL060_56_482"><sup class="lineRef">482</sup>seminatus <span class="italic">P,</span> seminatust <span class="italic">Fleckeisen</span></li></ul></section></notes></section>