<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">ui&lt;n&gt;cimus ui feroces.</span><span class="linebreak"></span>
<span class="line">sed fugam in se tamen nemo conuortitur</span><span class="linebreak"></span>
<span class="line">nec recedit loco quin statim rem gerat;</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>animam amittunt prius quam loco demigrent:</span><span class="linebreak"></span>
<span class="line">quisque ut steterat iacet optinetque ordinem.</span><span class="linebreak"></span>
<span class="line">hoc ubi Amphitruo erus conspicatus est,</span><span class="linebreak"></span>
<span class="line">ilico equites iubet dextera inducere.</span><span class="linebreak"></span>
<span class="line">equites parent citi: ab dextera maxumo</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>cum clamore inuolant impetu alacri,</span><span class="linebreak"></span>
<span class="line">foedant et proterunt hostium copias</span><span class="linebreak"></span>
<span class="line indent1">iure iniustas.</span><span class="linebreak"></span>
</p></div>
<div class="sp"><span class="speaker sc">mer</span><p class="lineGroup">
<span class="line">numquam etiam quicquam adhuc uerborumest prolocutus</span><span class="linebreak"></span>
<span class="line indent1">perperam:</span><span class="linebreak"></span>
<span class="line">namque ego fui illi in re praesenti et meus quom pugnatum</span><span class="linebreak"></span>
<span class="line indent1">est pater.</span><span class="linebreak"></span>
</p></div>
<div class="sp"><span class="speaker sc">sos</span><p class="lineGroup">
<span class="line"><span class="br"></span><span class="lineNumber">250</span><span class="br"></span>perduelles penetrant se in fugam; ibi nostris animus additust:</span><span class="linebreak"></span>
<span class="line">uortentibus Telobois telis complebantur corpora</span><span class="linebreak"></span>
<span class="line">ipsusque Amphitruo regem Pterelam sua optruncauit</span><span class="linebreak"></span>
<span class="line indent1">manu.</span><span class="linebreak"></span>
<span class="line">haec illi est pugnata pugna usque a mani ad uesperum</span><span class="linebreak"></span>
<span class="line">(hoc adeo hoc commemini magis quia illo die impransus</span><span class="linebreak"></span>
<span class="line indent1">fui),</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>sed proelium id tandem diremit nox interuentu suo.</span><span class="linebreak"></span>
<span class="line">postridie in castra ex urbe ad nos ueniunt flentes principes:</span><span class="linebreak"></span>
<span class="line">uelatis manibus orant ignoscamus peccatum suom,</span><span class="linebreak"></span>
<span class="line">deduntque se, diuina humanaque omnia, urbem et liberos</span><span class="linebreak"></span>
<span class="line">in dicionem atque in arbitratum cuncti Thebano poplo.</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>post ob uirtutem ero Amphitruoni patera donata aurea</span><span class="linebreak"></span>
<span class="line indent1">est,</span><span class="linebreak"></span>
</p></div><notes><section class="footnotes"><ul><li class="note text" id="note_LCL060_32_237"><sup class="lineRef">237</sup>uicimus <span class="italic">del. Spengel</span> ui&lt;n&gt;cimus <span class="italic">Christenson</span></li></ul></section></notes></section>