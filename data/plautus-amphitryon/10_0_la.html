<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">duello exstincto maxumo atque internecatis hostibus.</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>quod multa Thebano poplo acerba obiecit funera,</span><span class="linebreak"></span>
<span class="line">id ui et uirtute militum uictum atque expugnatum oppidum est</span><span class="linebreak"></span>
<span class="line">imperio atque auspicio mei eri Amphitruonis maxume.</span><span class="linebreak"></span>
<span class="line">praedaque agroque adoriaque affecit popularis suos</span><span class="linebreak"></span>
<span class="line">regique Thebano Creoni regnum stabiliuit suom.</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>me a portu praemisit domum ut haec nuntiem uxori suae,</span><span class="linebreak"></span>
<span class="line">ut gesserit rem publicam ductu, imperio, auspicio suo.</span><span class="linebreak"></span>
<span class="line">ea nunc meditabor quo modo illi dicam, quom illo aduenero.</span><span class="linebreak"></span>
<span class="line">si dixero mendacium . . . solens meo more fecero.</span><span class="linebreak"></span>
<span class="line">nam quom pugnabant maxume, ego tum fugiebam</span><span class="linebreak"></span>
<span class="line indent1">maxume;</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>uerum quasi affuerim tamen simulabo atque audita eloquar.</span><span class="linebreak"></span>
<span class="line">sed quo modo et uerbis quibus me deceat fabularier,</span><span class="linebreak"></span>
<span class="line">prius ipse mecum etiam uolo hic meditari. sic hoc proloquar.</span><span class="linebreak"></span>
<span class="line">principio ut illo aduenimus, ubi primum terram tetigimus,</span><span class="linebreak"></span>
<span class="line">continuo Amphitruo delegit uiros primorum principes;</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>eos legat, Telobois iubet sententiam ut dicant suam:</span><span class="linebreak"></span>
<span class="line">si sine ui et sine bello uelint rapta et raptores tradere,</span><span class="linebreak"></span>
<span class="line">si quae asportassent reddere, se exercitum extemplo domum</span><span class="linebreak"></span>
<span class="line">redducturum, abituros agro Argiuos, pacem atque otium</span><span class="linebreak"></span>
<span class="line">dare illis; sin aliter sient animati nec dent quae petat,</span><span class="linebreak"></span>
</p></div><notes><section class="footnotes"><ul><li class="note text" id="note_LCL060_28_192"><sup class="lineRef">192</sup>eri mei <span class="italic">P, trasp. Fleckeisen</span></li><li class="note text" id="note_LCL060_28_193"><sup class="lineRef">193</sup>praeda atque agro <span class="italic">P,</span> praedaque agroque <span class="italic">Lindsay</span></li><li class="note text" id="note_LCL060_28_207"><sup class="lineRef">207</sup>redderent <span class="italic">BDEVJO,</span> reddere <span class="italic">B</span><sup>2</sup></li></ul></section></notes></section>