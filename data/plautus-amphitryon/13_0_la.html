<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">qui Pterela potitare rex est solitus. haec sic dicam erae.</span><span class="linebreak"></span>
<span class="line">nunc pergam eri imperium exsequi et me domum capessere.</span><span class="linebreak"></span>
</p></div>
<div class="sp"><span class="speaker sc">mer</span><p class="lineGroup">
<span class="line">attat, illic huc iturust. ibo ego illic obuiam,</span><span class="linebreak"></span>
<span class="line">neque ego hunc hominem &lt;huc&gt; hodie ad aedis has sinam</span><span class="linebreak"></span>
<span class="line indent1">umquam accedere;</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>quando imago est huius in me, certum est hominem eludere.</span><span class="linebreak"></span>
<span class="line">et enim uero quoniam formam cepi huius in med et statum,</span><span class="linebreak"></span>
<span class="line">decet et facta moresque huius habere me similis item.</span><span class="linebreak"></span>
<span class="line">itaque me malum esse oportet, callidum, astutum admodum,</span><span class="linebreak"></span>
<span class="line">atque hunc telo suo sibi, malitia, a foribus pellere.</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>sed quid illuc est? caelum aspectat. opseruabo quam rem</span><span class="linebreak"></span>
<span class="line indent1">agat.</span><span class="linebreak"></span>
</p></div>
<div class="sp"><span class="speaker sc">sos</span><p class="lineGroup">
<span class="line">certe edepol [scio], si quicquam est aliud quod credam</span><span class="linebreak"></span>
<span class="line indent1">aut certo sciam,</span><span class="linebreak"></span>
<span class="line">credo ego hac noctu Nocturnum obdormiuisse ebrium.</span><span class="linebreak"></span>
<span class="line">nam nec se Septentriones quoquam in caelo commouent,</span><span class="linebreak"></span>
<span class="line">nec se Luna quoquam mutat atque uti exorta est semel,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>nec Iugulae nec Vesperugo nec Vergiliae occidunt.</span><span class="linebreak"></span>
<span class="line">ita statim stant signa, nec nox quoquam concedit die.</span><span class="linebreak"></span>
</p></div>
<div class="sp"><span class="speaker sc">mer</span><p class="lineGroup">
<span class="line">perge, Nox, ut occepisti; gere patri morem meo:</span><span class="linebreak"></span>
<span class="line">optumo optume optumam operam das, datam pulchre</span><span class="linebreak"></span>
<span class="line indent1">locas.</span><span class="linebreak"></span>
</p></div>
<div class="sp"><span class="speaker sc">sos</span><p class="lineGroup">
<span class="line">neque ego hac nocte longiorem me uidisse censeo,</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>nisi item unam, uerberatus quam pependi perpetem;</span><span class="linebreak"></span>
<span class="line">eam quoque edepol etiam multo haec uicit longitudine.</span><span class="linebreak"></span>
</p></div><notes><section class="footnotes"><ul><li class="note text" id="note_LCL060_34_261"><sup class="lineRef">261</sup>potare <span class="italic">P</span>, potitare ς rex solitus est <span class="italic">P</span>, rex est solitus <span class="italic">Bothe</span>, solitus
est rex <span class="italic">Ussing</span></li><li class="note text" id="note_LCL060_34_264"><sup class="lineRef">264</sup>huc hominem <span class="italic">P</span>, hunc hominem huc <span class="italic">Studemund</span></li><li class="note text" id="note_LCL060_34_271"><sup class="lineRef">271</sup>scio <span class="italic">del. Bothe</span> quid <span class="italic">P</span>, quod ς</li></ul></section></notes></section>