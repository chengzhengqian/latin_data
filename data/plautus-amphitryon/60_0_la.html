<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">sed puer ille quem ego laui, ut magnust et multum ualet!</span><span class="linebreak"></span>
<span class="line">neque eum quisquam colligare quiuit incunabulis.</span><span class="linebreak"></span>
</p></div>
<div class="sp"><span class="speaker sc">amph</span><p class="lineGroup">
<span class="line"><span class="br"></span><span class="lineNumber">1105</span><span class="br"></span>nimia mira memoras; si istaec uera sunt, diuinitus</span><span class="linebreak"></span>
<span class="line">non metuo quin meae uxori latae suppetiae sient.</span><span class="linebreak"></span>
</p></div>
<div class="sp"><span class="speaker sc">bro</span><p class="lineGroup">
<span class="line">magis iam faxo mira dices. postquam in cunas conditust,</span><span class="linebreak"></span>
<span class="line">deuolant angues iubati deorsum in impluuium duo</span><span class="linebreak"></span>
<span class="line">maxumi: continuo extollunt ambo capita.</span><span class="linebreak"></span>
</p></div>
<div class="sp"><span class="speaker sc">amph</span><p class="lineGroup">
<span class="line indent20">ei mihi!</span><span class="linebreak"></span>
</p></div>
<div class="sp"><span class="speaker sc">bro</span><p class="lineGroup">
<span class="line"><span class="br"></span><span class="lineNumber">1110</span><span class="br"></span>ne paue. sed angues oculis omnis circumuisere.</span><span class="linebreak"></span>
<span class="line">postquam pueros conspicati, pergunt ad cunas citi.</span><span class="linebreak"></span>
<span class="line">ego cunas recessim rursum uorsum trahere et ducere,</span><span class="linebreak"></span>
<span class="line">metuens pueris, mihi formidans; tantoque angues acrius</span><span class="linebreak"></span>
<span class="line">persequi. postquam conspexit anguis ille alter puer,</span><span class="linebreak"></span>
<span class="line"><span class="br"></span><span class="lineNumber">1115</span><span class="br"></span>citus e cunis exsilit, facit recta in anguis impetum:</span><span class="linebreak"></span>
<span class="line">alterum altera prehendit eos manu perniciter.</span><span class="linebreak"></span>
</p></div>
<div class="sp"><span class="speaker sc">amph</span><p class="lineGroup">
<span class="line">mira memoras, nimis formidolosum facinus praedicas;</span><span class="linebreak"></span>
<span class="line">nam mihi horror membra misero percipit dictis tuis.</span><span class="linebreak"></span>
<span class="line">quid fit deinde? porro loquere.</span><span class="linebreak"></span>
</p></div>
<div class="sp"><span class="speaker sc">bro</span><p class="lineGroup">
<span class="line indent16">puer ambo anguis enicat.</span><span class="linebreak"></span>
<span class="line"><span class="br"></span><span class="lineNumber">1120</span><span class="br"></span>dum haec aguntur, uoce clara exclamat uxorem tuamâ€”</span><span class="linebreak"></span>
</p></div>
<div class="sp"><span class="speaker sc">amph</span><p class="lineGroup">
<span class="line">quis homo?</span><span class="linebreak"></span>
</p></div>
<div class="sp"><span class="speaker sc">bro</span><p class="lineGroup">
<span class="line indent2">summus imperator diuom atque hominum Iuppiter.</span><span class="linebreak"></span>
<span class="line">is se dixit cum Alcumena clam consuetum cubitibus,</span><span class="linebreak"></span>
<span class="line">eumque filium suom esse qui illos anguis uicerit;</span><span class="linebreak"></span>
<span class="line">alterum tuom esse dixit puerum.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL060_128_1108"><sup class="lineRef">1108</sup>iuuati <span class="italic">P codd. schol. Aen.,</span> iubatae <span class="italic">Nonius</span> (<span class="italic">sed duo feminini generis in textu Nonii displicet; fortasse</span> iubatei&gt; iubate, <span class="italic">quam formam Nonius in</span> iubatae <span class="italic">correxit</span>)</li></ul></section></notes></section>