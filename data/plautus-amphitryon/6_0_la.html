<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">ut conquistores fierent histrionibus:</span><span class="linebreak"></span>
<span class="line">qui sibi mandasset delegati ut plauderent</span><span class="linebreak"></span>
<span class="line">quiuâ€™ quo placeret alter fecisset minus,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>eius ornamenta et corium uti conciderent.</span><span class="linebreak"></span>
<span class="line">mirari nolim uos quapropter Iuppiter</span><span class="linebreak"></span>
<span class="line"> nunc histriones curet; ne miremini:</span><span class="linebreak"></span>
<span class="line">ipse hanc acturust Iuppiter comoediam.</span><span class="linebreak"></span>
<span class="line">quid? ammirati estis? quasi uero nouom</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>nunc proferatur Iouem facere histrioniam;</span><span class="linebreak"></span>
<span class="line">etiam, histriones anno quom in proscaenio hic</span><span class="linebreak"></span>
<span class="line">Iouem inuocarunt, uenit, auxilio is fuit.</span><span class="linebreak"></span>
<span class="line">praeterea certo prodit in tragoedia.</span><span class="linebreak"></span>
<span class="line">hanc fabulam, inquam, hic Iuppiter hodie ipse aget</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>et ego una cum illo. nunc &lt;uos&gt; animum aduortite,</span><span class="linebreak"></span>
<span class="line">dum huius argumentum eloquar comoediae.</span><span class="linebreak"></span>
<span class="line">haec urbs est Thebae. in illisce habitat aedibus</span><span class="linebreak"></span>
<span class="line">Amphitruo, natus Argis ex Argo patre,</span><span class="linebreak"></span>
<span class="line">quicum Alcumena est nupta, Electri filia.</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>is nunc Amphitruo praefectust legionibus,</span><span class="linebreak"></span>
<span class="line">nam cum Telobois bellum est Thebano poplo.</span><span class="linebreak"></span>
<span class="line">is prius quam hinc abiit ipsemet in exercitum,</span><span class="linebreak"></span>
<span class="line">grauidam Alcumenam fecit uxorem suam.</span><span class="linebreak"></span>
<span class="line">nam ego uos nouisse credo iam ut sit pater meus,</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>quam liber harum rerum multarum siet</span><span class="linebreak"></span>
<span class="line">quantusque amator sit quod complacitum est semel.</span><span class="linebreak"></span>
<span class="line">is amare occepit Alcumenam clam uirum</span><span class="linebreak"></span>
<span class="line">usuramque eius corporis cepit sibi,</span><span class="linebreak"></span>
<span class="line">et grauidam fecit is eam compressu suo.</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>nunc de Alcumena ut rem teneatis rectius,</span><span class="linebreak"></span>
<span class="line">utrimque est grauida, et ex uiro et ex summo Ioue.</span><span class="linebreak"></span>
</p></div><notes><section class="footnotes"><ul><li class="note text" id="note_LCL060_20_89"><sup class="lineRef">89</sup>admirati&lt;n&gt; <span class="italic">Lindsay</span></li><li class="note text" id="note_LCL060_20_95"><sup class="lineRef">95</sup>uos <span class="italic">add. Pylades</span></li></ul></section></notes></section>