<section class="div1 language" lang="la"><header><hgroup><h1>Plautus</h1></hgroup></header>
<div class="sp"><span class="speaker sc">ivp/amph</span><p class="lineGroup">
<span class="line"><span class="br"></span><span class="lineNumber">xix (xiv)</span><span class="br"></span>qui nequeas nostrorum uter sit Amphitruo decernere.</span><span class="linebreak"></span>
</p></div>
<span class="label"><span class="centered"><span class="sc">iv.</span> iii: <span class="sc">blepharo. amphitrvo. ivppiter</span></span></span>
<div class="sp"><span class="speaker sc">ble</span><p class="lineGroup">
<span class="line"><span class="br"></span><span class="lineNumber">1035</span><span class="br"></span>uos inter uos partite; ego abeo, mihi negotium est;</span><span class="linebreak"></span>
<span class="line">neque ego umquam usquam tanta mira me uidisse censeo.</span><span class="linebreak"></span>
</p></div>
<div class="sp"><span class="speaker sc">amph</span><p class="lineGroup">
<span class="line">Blepharo, quaeso ut aduocatus mi assis neue abeas.</span><span class="linebreak"></span>
</p></div>
<div class="sp"><span class="speaker sc">ble</span><p class="lineGroup">
<span class="line">uale.</span><span class="linebreak"></span>
<span class="line">quid opust me aduocato qui utri sim aduocatus nescio?</span><span class="linebreak"></span>
</p></div>
<div class="sp"><span class="speaker sc">ivp</span><p class="lineGroup">
<span class="line">intro ego hinc eo: Alcumena parturit.</span><span class="linebreak"></span>
</p></div>
<div class="sp"><span class="speaker sc">amph</span><p class="lineGroup">
<span class="line">perii miser.</span><span class="linebreak"></span>
<span class="line"><span class="br"></span><span class="lineNumber">1040</span><span class="br"></span>quid ego &lt;faciam&gt;, quem aduocati iam atque amici deserunt?</span><span class="linebreak"></span>
<span class="line">numquam edepol me inultus istic ludificabit, quisquis est;</span><span class="linebreak"></span>
<span class="line">[nam] iam ad regem recta me ducam resque ut facta est</span><span class="linebreak"></span>
<span class="line indent1">eloquar.</span><span class="linebreak"></span>
<span class="line">ego pol illum ulciscar hodie Thessalum ueneficum,</span><span class="linebreak"></span>
<span class="line">qui peruorse perturbauit familiae mentem meae.</span><span class="linebreak"></span>
<span class="line"><span class="br"></span><span class="lineNumber">1045</span><span class="br"></span>sed ubi ille est? intro edepol abiit, credo ad uxorem</span><span class="linebreak"></span>
<span class="line indent1">meam.</span><span class="linebreak"></span>
<span class="line">qui me Thebis alter uiuit miserior? quid nunc agam,</span><span class="linebreak"></span>
<span class="line">quem omnes mortales ignorant et ludificant ut lubet?</span><span class="linebreak"></span>
<span class="line">certum est, intro rumpam in aedis: ubi quemque hominem</span><span class="linebreak"></span>
<span class="line indent1">aspexero,</span><span class="linebreak"></span>
<span class="line">si ancillam seu seruom siue uxorem siue adulterum</span><span class="linebreak"></span>
<span class="line">seu patrem siue auom uidebo, optruncabo in aedibus.</span><span class="linebreak"></span>
<span class="line">nec me Iuppiter nec di omnes id prohibebunt, si uolent,</span><span class="linebreak"></span>
<span class="line">quin sic faciam uti constitui. pergam in aedis nunciam.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL060_120_1040"><sup class="lineRef">1040</sup>faciam <span class="italic">add. Guyet, alii alia</span></li><li class="note text" id="note_LCL060_120_1042"><sup class="lineRef">1042</sup>nam <span class="italic">del. Gruterus</span></li></ul></section></notes></section>