<section class="div1 language" lang="la"><header><hgroup><h1>Plautus</h1></hgroup></header>
<span class="label"><span class="ac">Prologvs</span></span>
<div class="sp"><span class="speaker sc">mer</span><p class="lineGroup">
<span class="line">ut uos in uostris uoltis mercimoniis</span><span class="linebreak"></span>
<span class="line">emundis uendundisque me laetum lucris</span><span class="linebreak"></span>
<span class="line">afficere atque adiuuare in rebus omnibus,</span><span class="linebreak"></span>
<span class="line">et ut res rationesque uostrorum omnium</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>bene expedire uoltis peregrique et domi,</span><span class="linebreak"></span>
<span class="line">bonoque atque amplo auctare perpetuo lucro</span><span class="linebreak"></span>
<span class="line">quasque incepistis res quasque inceptabitis,</span><span class="linebreak"></span>
<span class="line">et uti bonis uos uostrosque omnis nuntiis</span><span class="linebreak"></span>
<span class="line">me afficere uoltis, ea afferam, ea ut nuntiem</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>quae maxume in rem uostram communem sient</span><span class="linebreak"></span>
<span class="line">(nam uos quidem id iam scitis concessum et datum</span><span class="linebreak"></span>
<span class="line">mi esse ab dis aliis, nuntiis praesim et lucro):</span><span class="linebreak"></span>
<span class="line">haec ut me uoltis approbare, annitier</span><span class="linebreak"></span>
<span class="line">lucrum ut perenne uobis semper suppetat,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ita huic facietis fabulae silentium</span><span class="linebreak"></span>
<span class="line">itaque aequi et iusti hic eritis omnes arbitri.</span><span class="linebreak"></span>
<span class="line">nunc quoius iussu uenio et quam ob rem uenerim</span><span class="linebreak"></span>
<span class="line">dicam simulque ipse eloquar nomen meum.</span><span class="linebreak"></span>
<span class="line">Iouis iussu uenio; nomen Mercurio est mihi.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>pater huc me misit ad uos oratum meus;</span><span class="linebreak"></span>
<span class="line">tam etsi pro imperio uobis quod dictum foret</span><span class="linebreak"></span>
<span class="line">scibat facturos, quippe qui intellexerat</span><span class="linebreak"></span>
<span class="line">uereri uos se et metuere, ita ut aequom est Iouem;</span><span class="linebreak"></span>
<span class="line">uerum profecto hoc petere me precario</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>a uobis iussit leniter dictis bonis.</span><span class="linebreak"></span>
<span class="line">etenim ille quoius huc iussu uenio, Iuppiter</span><span class="linebreak"></span>
</p></div><notes></notes></section>