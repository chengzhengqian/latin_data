<section class="div1 language" lang="la"><header><hgroup><h1>Plautus</h1></hgroup></header>
<div class="sp"><span class="speaker sc">amph</span><p class="lineGroup">
<span class="line indent14">pol me hau paenitet,</span><span class="linebreak"></span>
<span class="line"><span class="br"></span><span class="lineNumber">1125</span><span class="br"></span>si licet boni dimidium mihi diuidere cum Ioue.</span><span class="linebreak"></span>
<span class="line">abi domum, iube uasa pura actutum adornari mihi,</span><span class="linebreak"></span>
<span class="line">ut Iouis supremi multis hostiis pacem expetam.</span><span class="linebreak"></span>
<span class="line">ego Teresiam coniectorem aduocabo et consulam</span><span class="linebreak"></span>
<span class="line">quid faciundum censeat; simul hanc rem ut facta est eloquar.</span><span class="linebreak"></span>
<span class="line"><span class="br"></span><span class="lineNumber">1130</span><span class="br"></span>sed quid hoc? quam ualide tonuit. di, opsecro uostram</span><span class="linebreak"></span>
<span class="line indent1">fidem.</span><span class="linebreak"></span>
</p></div>
<span class="label"><span class="centered"><span class="sc">v.</span> ii: <span class="sc">ivppiter</span></span></span>
<div class="sp"><span class="speaker sc">ivp</span><p class="lineGroup">
<span class="line">bono animo es, assum auxilio, Amphitruo, tibi et tuis:</span><span class="linebreak"></span>
<span class="line">nihil est quod timeas. hariolos, haruspices</span><span class="linebreak"></span>
<span class="line">mitte omnis; quae futura et quae facta eloquar,</span><span class="linebreak"></span>
<span class="line">multo adeo melius quam illi, quom sum Iuppiter.</span><span class="linebreak"></span>
<span class="line"><span class="br"></span><span class="lineNumber">1135</span><span class="br"></span>primum omnium Alcumenae usuram corporis</span><span class="linebreak"></span>
<span class="line">cepi, et concubitu grauidam feci filio.</span><span class="linebreak"></span>
<span class="line">tu grauidam item fecisti, quom in exercitum</span><span class="linebreak"></span>
<span class="line">profectuâ€™s: uno partu duos peperit simul.</span><span class="linebreak"></span>
<span class="line">eorum alter, nostro qui est susceptus semine,</span><span class="linebreak"></span>
<span class="line"><span class="br"></span><span class="lineNumber">1140</span><span class="br"></span>suis factis te immortali afficiet gloria.</span><span class="linebreak"></span>
<span class="line">tu cum Alcumena uxore antiquam in gratiam</span><span class="linebreak"></span>
<span class="line">redi: hau promeruit quam ob rem uitio uorteres;</span><span class="linebreak"></span>
<span class="line">mea ui subacta est facere. ego in caelum migro.</span><span class="linebreak"></span>
</p></div>
<span class="label"><span class="centered"><span class="sc">v.</span> iii: <span class="sc">amphitrvo</span></span></span>
<div class="sp"><span class="speaker sc">amph</span><p class="lineGroup">
<span class="line">faciam ita ut iubes et te oro promissa ut serues tua.</span><span class="linebreak"></span>
</p></div>
<div class="sp"><span class="speaker sc">ibo</span><p class="lineGroup">
<span class="line"><span class="br"></span><span class="lineNumber">1145</span><span class="br"></span>ad uxorem intro, missum facio Teresiam senem.</span><span class="linebreak"></span>
<span class="line">nunc, spectatores, Iouis summi causa clare plaudite.</span><span class="linebreak"></span>
</p></div>
<notes></notes></section>