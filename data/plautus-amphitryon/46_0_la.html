<section class="div1 language" lang="la"><header><hgroup><h1>Plautus</h1></hgroup></header>
<div class="sp"><span class="speaker sc">sos</span><p class="lineGroup">
<span class="line indent13">abeo, si iubes.</span><span class="linebreak"></span>
</p></div>
<div class="sp"><span class="speaker sc">alc</span><p class="lineGroup">
<span class="line">nimis ecastor facinus mirum est qui illi collubitum siet</span><span class="linebreak"></span>
<span class="line">meo uiro sic me insimulare falso facinus tam malum.</span><span class="linebreak"></span>
<span class="line"><span class="br"></span><span class="lineNumber">860</span><span class="br"></span>quicquid est, iam ex Naucrate cognato id cognoscam</span><span class="linebreak"></span>
<span class="line indent1">meo.</span><span class="linebreak"></span>
</p></div>
<span class="label"><span class="centered"><span class="ac">Actvs III</span></span></span>
<span class="label"><span class="centered"><span class="sc">iii.</span> i: <span class="sc">ivppiter</span></span></span>
<div class="sp"><span class="speaker sc">ivp</span><p class="lineGroup">
<span class="line">ego sum ille Amphitruo, quoi est seruos Sosia,</span><span class="linebreak"></span>
<span class="line">idem Mercurius qui fit quando commodum est,</span><span class="linebreak"></span>
<span class="line">in superiore qui habito cenaculo,</span><span class="linebreak"></span>
<span class="line">qui interdum fio Iuppiter quando lubet;</span><span class="linebreak"></span>
<span class="line"><span class="br"></span><span class="lineNumber">865</span><span class="br"></span>huc autem quom extemplo aduentum apporto, ilico</span><span class="linebreak"></span>
<span class="line">Amphitruo fio et uestitum immuto meum.</span><span class="linebreak"></span>
<span class="line">nunc huc honoris uostri uenio gratia,</span><span class="linebreak"></span>
<span class="line">ne hanc incohatam transigam comoediam.</span><span class="linebreak"></span>
<span class="line">simul Alcumenae, quam uir insontem probri</span><span class="linebreak"></span>
<span class="line"><span class="br"></span><span class="lineNumber">870</span><span class="br"></span>Amphitruo accusat, ueni ut auxilium feram:</span><span class="linebreak"></span>
<span class="line">nam mea sit culpa, quod egomet contraxerim,</span><span class="linebreak"></span>
<span class="line">si id Alcumenae in innocentiam expetat.</span><span class="linebreak"></span>
<span class="line">nunc Amphitruonem memet, ut occepi semel,</span><span class="linebreak"></span>
<span class="line">esse assimulabo atque in horum familiam</span><span class="linebreak"></span>
<span class="line"><span class="br"></span><span class="lineNumber">875</span><span class="br"></span>frustrationem hodie iniciam maxumam;</span><span class="linebreak"></span>
<span class="line">post igitur demum faciam res fiat palam</span><span class="linebreak"></span>
<span class="line">atque Alcumenae in tempore auxilium feram</span><span class="linebreak"></span>
<span class="line">faciamque ut uno fetu et quod grauida est uiro</span><span class="linebreak"></span>
<span class="line">et me quod grauida est pariat sine doloribus.</span><span class="linebreak"></span>
</p></div><notes><section class="footnotes"><ul><li class="note text" id="note_LCL060_100_872"><sup class="lineRef">872</sup>Alcumenae innocenti <span class="italic">P,</span> Alcumenae in innocentiam <span class="italic">Havet</span></li></ul></section></notes></section>