<section class="div1 language" lang="la"><header><hgroup><h1>Thebaid</h1></hgroup></header><section class="div2"><p class="lineGroup">
<span class="line">corde quod innumeri comites, quod regia cassis</span><span class="linebreak"></span>
<span class="line">instratusque ostro sonipes, quod fulva metallo</span><span class="linebreak"></span>
<span class="line">parma micet, quamquam haud armis inhonorus et ipse</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>nec palla vulgare nitens: opus ipsa novarat</span><span class="linebreak"></span>
<span class="line">Maeoniis Argia modis ac pollice docto</span><span class="linebreak"></span>
<span class="line">stamina purpureae sociaverat aurea telae.</span><span class="linebreak"></span>
<span class="line indent2">Iamque in puluereum Furiis hortantibus aequor</span><span class="linebreak"></span>
<span class="line">prosiliunt, sua quemque comes stimulatque monetque.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>frena tenent ipsae phalerasque et lucida comunt</span><span class="linebreak"></span>
<span class="line">arma manu mixtisque iubas serpentibus augent.</span><span class="linebreak"></span>
<span class="line">stat consanguineum campo scelus, unius ingens</span><span class="linebreak"></span>
<span class="line">bellum uteri, coeuntque pares sub casside vultus.</span><span class="linebreak"></span>
<span class="line">signa pavent, siluere tubae, stupefactaque Martis</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>cornua; ter nigris avidus regnator ab oris</span><span class="linebreak"></span>
<span class="line">intonuit terque ima soli concussit, et ipsi</span><span class="linebreak"></span>
<span class="line">armorum fugere dei: nusquam incluta Virtus,</span><span class="linebreak"></span>
<span class="line">restinxit Bellona faces, longeque paventes</span><span class="linebreak"></span>
<span class="line">Mars rapuit currus, et Gorgone cruda virago</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>abstitit, inque vicem Stygiae subiere sorores.</span><span class="linebreak"></span>
<span class="line">prominet excelsis vulgus miserabile tectis,</span><span class="linebreak"></span>
<span class="line">cuncta madent lacrimis et ab omni plangitur arce.</span><span class="linebreak"></span>
<span class="line">hinc questi vixisse senes, hinc pectore nudo</span><span class="linebreak"></span>
<span class="line">stant matres parvosque vetant attendere natos.</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>ipse quoque Ogygios monstra ad gentilia manes</span><span class="linebreak"></span>
<span class="line">Tartareus rector porta iubet ire reclusa.</span><span class="linebreak"></span>
<span class="line">montibus insidunt patriis tristique corona</span><span class="linebreak"></span>
<span class="line">infecere diem et vinci sua crimina gaudent.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_224_415"><sup class="lineRef">415</sup>rubuere PÏ‰ (<span class="italic">Bentley</span>)</li></ul></section></notes></section>