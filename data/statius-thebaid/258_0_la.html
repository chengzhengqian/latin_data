<section class="div1 language" lang="la"><header><hgroup><h1>Thebaid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">310</span><span class="br"></span>volvitur in fluctus, heu cuius naufragus undae!</span><span class="linebreak"></span>
<span class="line">te quoque sublimi tranantem flumina curru,</span><span class="linebreak"></span>
<span class="line">dum socios, Pharsale, petis, resupinat ademptis</span><span class="linebreak"></span>
<span class="line">Dorica cuspis equis; illos violentia saevi</span><span class="linebreak"></span>
<span class="line">gurgitis infelixque iugi concordia mergit.</span><span class="linebreak"></span>
<span class="line indent2"><span class="br"></span><span class="lineNumber">315</span><span class="br"></span>Nunc age, quis tumidis magnum expugnaverit undis</span><span class="linebreak"></span>
<span class="line">Hippomedonta labor, cur ipse excitus in arma</span><span class="linebreak"></span>
<span class="line">Ismenos, doctae nosse indulgete Sorores:</span><span class="linebreak"></span>
<span class="line">vestrum opus ire retro et senium depellere Famae.</span><span class="linebreak"></span>
<span class="line">gaudebat Fauno Nymphaque Ismenide natus</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>maternis bellare tener Crenaeus in undis,</span><span class="linebreak"></span>
<span class="line">Crenaeus, cui prima dies in gurgite fido</span><span class="linebreak"></span>
<span class="line">et natale vadum et virides cunabula ripae.</span><span class="linebreak"></span>
<span class="line">ergo ratus nihil Elysias ibi posse Sorores,</span><span class="linebreak"></span>
<span class="line">laetus adulantem nunc hoc, nunc margine ab illo</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>transit avum, levat unda gradus, seu defluus ille,</span><span class="linebreak"></span>
<span class="line">sive obliquus eat; nec cum subit obvius ullas</span><span class="linebreak"></span>
<span class="line">stagna dedere moras pariterque revertitur amnis.</span><span class="linebreak"></span>
<span class="line">non Anthedonii tegit hospitis inguina pontus</span><span class="linebreak"></span>
<span class="line">blandior, aestivo nec se magis aequore Triton</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>exserit, aut carae festinus ad oscula matris</span><span class="linebreak"></span>
<span class="line">cum remeat tardumque ferit delphina Palaemon.</span><span class="linebreak"></span>
<span class="line">arma decent umeros, clipeusque insignis et auro</span><span class="linebreak"></span>
<span class="line">lucidus Aoniae caelatur origine gentis.</span><span class="linebreak"></span>
<span class="line">Sidonis hic blandi per candida terga iuvenci,</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>iam secura maris, teneris iam cornua palmis</span><span class="linebreak"></span>
<span class="line">non tenet, extremis alludunt aequora plantis;</span><span class="linebreak"></span>
<span class="line">ire putes clipeo fluctusque secare iuvencum.</span><span class="linebreak"></span>
<span class="line">adiuvat unda fidem, pelago nec discolor amnis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_82_315"><sup class="lineRef">315</sup>expugnaverit ω: inclinavit in P</li><li class="note text" id="note_LCL498_82_318"><sup class="lineRef">318</sup>depellere Pψ∑: defendere ω</li></ul></section></notes></section>