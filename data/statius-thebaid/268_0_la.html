<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">590</span><span class="br"></span>figere et ingentes aequantia cornua silvas.</span><span class="linebreak"></span>
<span class="line">vix ramis locus, agrestes adeo omnia cingunt</span><span class="linebreak"></span>
<span class="line">exuviae, et viridem ferri nitor impedit umbram.</span><span class="linebreak"></span>
<span class="line">hanc, ut forte iugis longo defessa redibat</span><span class="linebreak"></span>
<span class="line">venatu, modo rapta ferox Erymanthidos ursae</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>ora ferens, multo proscissam vulnere cernit</span><span class="linebreak"></span>
<span class="line">deposuisse comam et rorantes sanguine ramos</span><span class="linebreak"></span>
<span class="line">exspirare solo; quaerenti Nympha cruentas</span><span class="linebreak"></span>
<span class="line">Maenadas atque hostem dixit saevisse Lyaeum.</span><span class="linebreak"></span>
<span class="line">dum gemit et planctu circumdat pectus inani,</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>abrupere oculi noctem maestoque cubili</span><span class="linebreak"></span>
<span class="line">exsilit et falsos quaerit per lumina fletus.</span><span class="linebreak"></span>
<span class="line indent2">Ergo ut in amne nefas merso ter crine piavit</span><span class="linebreak"></span>
<span class="line">verbaque sollicitas matrum solantia curas</span><span class="linebreak"></span>
<span class="line">addidit, armatae ruit ad delubra Dianae</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>rore sub Eoo, notasque ex ordine silvas</span><span class="linebreak"></span>
<span class="line">et quercum gavisa videt. tunc limine divae</span><span class="linebreak"></span>
<span class="line">astitit et tali nequiquam voce precatur:</span><span class="linebreak"></span>
<span class="line">‘virgo potens nemorum, cuius non mollia signa</span><span class="linebreak"></span>
<span class="line">militiamque trucem sexum indignata frequento</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>more nihil Graio (nec te gens aspera ritu</span><span class="linebreak"></span>
<span class="line">Colchis Amazoniaeve magis coluere catervae):</span><span class="linebreak"></span>
<span class="line">si mihi non umquam thiasi ludusve protervae</span><span class="linebreak"></span>
<span class="line">noctis et, inviso quamvis temerata cubili,</span><span class="linebreak"></span>
<span class="line">non tamen aut teretes thyrsos aut mollia gessi</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>pensa, sed in tetricis et post conubia lustris,</span><span class="linebreak"></span>
<span class="line">sic quoque venatrix animumque innupta remansi,</span><span class="linebreak"></span>
<span class="line">nec mihi secretis culpam occultare sub antris</span><span class="linebreak"></span>
<span class="line">cura, sed ostendi prolem posuique trementem</span><span class="linebreak"></span>
<span class="line">ante tuos confessa pedes, nec degener ille</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_102_604"><sup class="lineRef">604</sup>
<span class="italic">sex litterae eras. in P</span>: armatae ω</li></ul></section></notes></section>