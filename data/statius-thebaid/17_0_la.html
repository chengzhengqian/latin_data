<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">concitat, exclusaeque exspectant praemia matres:</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>sic alacres odio nullaque cupidine laudis</span><span class="linebreak"></span>
<span class="line">accensi incurrunt, scrutatur et intima vultus</span><span class="linebreak"></span>
<span class="line">unca manus penitusque oculis cedentibus intrat.</span><span class="linebreak"></span>
<span class="line">forsan et accinctos lateri (sic ira ferebat)</span><span class="linebreak"></span>
<span class="line">nudassent enses, meliusque hostilibus armis</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>lugendus fratri, iuvenis Thebane, iaceres,</span><span class="linebreak"></span>
<span class="line">ni rex insolitum clamorem et pectore ab alto</span><span class="linebreak"></span>
<span class="line">stridentes gemitus noctis miratus in umbris,</span><span class="linebreak"></span>
<span class="line">movisset gressus, magnis cui sobria curis</span><span class="linebreak"></span>
<span class="line">pendebat somno iam deteriore senectus.</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>isque ubi progrediens numerosa luce per alta</span><span class="linebreak"></span>
<span class="line">atria dimotis aduerso limine claustris</span><span class="linebreak"></span>
<span class="line">terribilem dictu faciem, lacera ora putresque</span><span class="linebreak"></span>
<span class="line">sanguineo videt imbre genas: ‘quae causa furoris,</span><span class="linebreak"></span>
<span class="line">externi iuvenes (neque enim meus audeat istas</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>civis in usque manus), quisnam implacabilis ardor</span><span class="linebreak"></span>
<span class="line">exturbare odiis tranquilla silentia noctis?</span><span class="linebreak"></span>
<span class="line">usque adeone angusta dies, et triste parumper</span><span class="linebreak"></span>
<span class="line">pacem animo somnumque pati? sed prodite tandem</span><span class="linebreak"></span>
<span class="line">unde orti, quo fertis iter, quae iurgia? nam vos</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>haud humiles tanta ira docet, generisque superbi</span><span class="linebreak"></span>
<span class="line">magna per effusum clarescunt signa cruorem.’</span><span class="linebreak"></span>
<span class="line indent2">Vix ea, cum mixto clamore obliqua tuentes</span><span class="linebreak"></span>
<span class="line">incipiunt una: ‘rex o mitissime Achivum,</span><span class="linebreak"></span>
<span class="line">quid verbis opus? ipse undantes sanguine vultus</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>aspicis.’ haec passim turbatis vocis amarae</span><span class="linebreak"></span>
<span class="line">confudere sonis; inde orsus in ordine Tydeus</span><span class="linebreak"></span>
<span class="line">continuat: ‘maesti cupiens solacia casus</span><span class="linebreak"></span>
<span class="line">monstriferae Calydonis opes Acheloiaque arva</span><span class="linebreak"></span>
<span class="line">deserui; vestris haec me ecce in finibus ingens</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>nox operit. tecto caelum prohibere quis iste</span><span class="linebreak"></span>
</p>
</section><notes></notes></section>