<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">quis Rhodope gelidove labor sudatus in Haemo</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>enumerare vacat. nec non, manus impia, nuptae</span><span class="linebreak"></span>
<span class="line">serta inter festasque dapes quo maxima cultu</span><span class="linebreak"></span>
<span class="line">quaeque iacent. dederat mites Cytherea suprema</span><span class="linebreak"></span>
<span class="line">nocte viros longoque brevem post tempore pacem</span><span class="linebreak"></span>
<span class="line">nequiquam et miseros perituro afflaverat igni.</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>conticuere chori, dapibus ludoque licenti</span><span class="linebreak"></span>
<span class="line">fit modus et primae decrescunt murmura noctis,</span><span class="linebreak"></span>
<span class="line">cum consanguinei mixtus caligine Leti</span><span class="linebreak"></span>
<span class="line">rore madens Stygio morituram amplectitur urbem</span><span class="linebreak"></span>
<span class="line">Somnus et implacido fundit gravia otia cornu</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>secernitque viros. vigilant nuptaeque nurusque</span><span class="linebreak"></span>
<span class="line">in scelus, atque hilares acuunt fera tela Sorores.</span><span class="linebreak"></span>
<span class="line">invasere nefas, cuncto sua regnat Erinys</span><span class="linebreak"></span>
<span class="line">pectore. non aliter Scythicos armenta per agros</span><span class="linebreak"></span>
<span class="line">Hyrcanae clausere leae, quas exigit ortu</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>prima fames, avidique implorant ubera nati.</span><span class="linebreak"></span>
<span class="line indent2">Quos tibi iam dubito scelerum de mille figuris</span><span class="linebreak"></span>
<span class="line">expediam casus. Helymum temeraria Gorge</span><span class="linebreak"></span>
<span class="line">evinctum ramis altaque in mole tapetum</span><span class="linebreak"></span>
<span class="line">efflantem somno crescentia vina superstans</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>vulnera disiecta rimatur veste, sed illum</span><span class="linebreak"></span>
<span class="line">infelix sopor admota sub morte refugit.</span><span class="linebreak"></span>
<span class="line">turbidus incertumque oculis vigilantibus hostem</span><span class="linebreak"></span>
<span class="line">occupat amplexu, nec segnius illa tenentis</span><span class="linebreak"></span>
<span class="line">pone adigit costas donec sua pectora ferro</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>tangeret. is demum sceleri modus; ora supinat</span><span class="linebreak"></span>
<span class="line">blandus adhuc oculisque tremens et murmure Gorgen</span><span class="linebreak"></span>
<span class="line">quaerit et indigno non solvit bracchia collo.</span><span class="linebreak"></span>
<span class="line">non ego nunc vulgi quamquam crudelia pandam</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_284_206"><sup class="lineRef">206</sup>nam PÏ‰ (<span class="italic">SB</span>)</li></ul></section></notes></section>