<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line indent2">Hos ubi velle acies et dulci gliscere ferro</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>dux videt, utque piis raptim dent oscula natis</span><span class="linebreak"></span>
<span class="line">amplexusque breves, curru sic fatur ab alto:</span><span class="linebreak"></span>
<span class="line">‘terrarum leges et mundi foedera mecum</span><span class="linebreak"></span>
<span class="line">defensura cohors, dignas insumite mentes</span><span class="linebreak"></span>
<span class="line">coeptibus: hac omnem divumque hominumque favorem</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>Naturamque ducem coetusque silentis Averni</span><span class="linebreak"></span>
<span class="line">stare palam est; illic Poenarum exercita Thebis</span><span class="linebreak"></span>
<span class="line">agmina et anguicomae ducent vexilla Sorores.</span><span class="linebreak"></span>
<span class="line">ite alacres tantaeque, precor, confidite causae.’</span><span class="linebreak"></span>
<span class="line">dixit, et emissa praeceps iter incohat hasta:</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>qualis Hyperboreos ubi nubilus institit axes</span><span class="linebreak"></span>
<span class="line">Iuppiter et prima tremefecit sidera bruma,</span><span class="linebreak"></span>
<span class="line">rumpitur Aeolia et longam indignata quietem</span><span class="linebreak"></span>
<span class="line">tollit Hiems animos ventosaque sibilat Arctos;</span><span class="linebreak"></span>
<span class="line">tunc montes undaeque fremunt, tunc proelia caecis</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>nubibus et tonitrus insanaque fulmina gaudent.</span><span class="linebreak"></span>
<span class="line indent2">Icta gemit tellus, virides gravis ungula campos</span><span class="linebreak"></span>
<span class="line">mutat, et innumeris peditumque equitumque catervis</span><span class="linebreak"></span>
<span class="line">exspirat protritus ager, nec pulvere crasso</span><span class="linebreak"></span>
<span class="line">armorum lux victa perit, sed in aethera longum</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>frangitur, et mediis ardent in nubibus hastae.</span><span class="linebreak"></span>
<span class="line">noctem adeo placidasque operi iunxere tenebras,</span><span class="linebreak"></span>
<span class="line">certamenque immane viris, quo concita tendunt</span><span class="linebreak"></span>
<span class="line">agmina, quis visas proclamet ab aggere Thebas,</span><span class="linebreak"></span>
<span class="line">cuius in Ogygio stet princeps lancea muro.</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>at procul ingenti Neptunius agmina Theseus</span><span class="linebreak"></span>
<span class="line">angustat clipeo, propriaeque exordia laudis</span><span class="linebreak"></span>
<span class="line">centum urbes umbone gerit centenaque Cretae</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_296_643"><sup class="lineRef">643</sup>cohors P: manus ω</li><li class="note text" id="note_LCL498_296_647"><sup class="lineRef">647</sup>ducent ω: ducunt P</li><li class="note text" id="note_LCL498_296_662"><sup class="lineRef">662</sup>tendunt P: -dant ω</li></ul></section></notes></section>