<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">stagna et pallentes agar exarmatus ad umbras.</span><span class="linebreak"></span>
<span class="line">sed nunc Fatorum monitus mentemque supremi</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>iussus obire patris (neque enim Vulcania tali</span><span class="linebreak"></span>
<span class="line">imperio manus apta legi), quo pectore contra</span><span class="linebreak"></span>
<span class="line">ire Iovem dictasque parem contemnere leges,</span><span class="linebreak"></span>
<span class="line">cui modo (pro vires!) terras caelumque fretumque</span><span class="linebreak"></span>
<span class="line">attremere oranti tantosque ex ordine vidi</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>delituisse deos? sed ne mihi corde supremos</span><span class="linebreak"></span>
<span class="line">concipe, cara, metus: quando haec mutare potestas</span><span class="linebreak"></span>
<span class="line">nulla datur, cum iam Tyriis sub moenibus ambae</span><span class="linebreak"></span>
<span class="line">bellabunt gentes, adero et socia arma iuvabo.</span><span class="linebreak"></span>
<span class="line">tunc me sanguineo late defervere campo</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>res super Argolicas haud sic deiecta videbis;</span><span class="linebreak"></span>
<span class="line">hoc mihi ius, nec Fata vetant.’</span><span class="linebreak"></span>
<span class="line indent12">Sic orsus aperto</span><span class="linebreak"></span>
<span class="line">flagrantes immisit equos. non ocius alti</span><span class="linebreak"></span>
<span class="line">in terras cadit ira Iovis, si quando nivalem</span><span class="linebreak"></span>
<span class="line">Othryn et Arctoae gelidum caput institit Ossae</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>armavitque in nube manum: volat ignea moles</span><span class="linebreak"></span>
<span class="line">saeva dei mandata ferens, caelumque trisulca</span><span class="linebreak"></span>
<span class="line">territat omne coma iamdudum aut ditibus agris</span><span class="linebreak"></span>
<span class="line">signa dare aut ponto miseros involvere nautas.</span><span class="linebreak"></span>
<span class="line indent2">Iamque remensus iter fesso Danaëia Tydeus</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>arva gradu viridisque legit devexa Prosymnae</span><span class="linebreak"></span>
<span class="line">terribilis visu: stant fulti pulvere crines,</span><span class="linebreak"></span>
<span class="line">squalidus ex umeris cadit alta in vulnera sudor,</span><span class="linebreak"></span>
<span class="line">insomnesque oculos rubor excitat, oraque retro</span><span class="linebreak"></span>
<span class="line">sorbet anhela sitis; mens altum spirat honorem</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>conscia factorum. sic nota in pascua taurus</span><span class="linebreak"></span>
<span class="line">bellator redit, adverso cui colla suoque</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_172_329"><sup class="lineRef">329</sup>sorbet ω: solvit P</li></ul></section></notes></section>