<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">bracchia et inventae concedunt plangere matri.</span><span class="linebreak"></span>
<span class="line indent2"><span class="br"></span><span class="lineNumber">135</span><span class="br"></span>Illic infaustos ut primum egressa penates</span><span class="linebreak"></span>
<span class="line">Eurydice, nudo vocem de pectore rumpit</span><span class="linebreak"></span>
<span class="line">planctuque et longis praefata ululatibus infit:</span><span class="linebreak"></span>
<span class="line">‘non hoc Argolidum coetu circumdata matrum</span><span class="linebreak"></span>
<span class="line">speravi te, nate, sequi, nec talia demens</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>fingebam votis annorum elementa tuorum,</span><span class="linebreak"></span>
<span class="line">nil saevum reputans: etenim his in finibus aevi</span><span class="linebreak"></span>
<span class="line">unde ego bella tibi Thebasque ignara timerem?</span><span class="linebreak"></span>
<span class="line">cui superum nostro committere sanguine pugnas</span><span class="linebreak"></span>
<span class="line">dulce? quis hoc armis vovit scelus? at tua nondum,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Cadme, domus, nullus Tyrio grege plangitur infans.</span><span class="linebreak"></span>
<span class="line">primitias egomet lacrimarum et caedis acerbae,</span><span class="linebreak"></span>
<span class="line">ante tubas ferrumque, tuli, dum deside cura</span><span class="linebreak"></span>
<span class="line">credo sinus fidos altricis et ubera mando.</span><span class="linebreak"></span>
<span class="line">quidni ego? narrabat servatum fraude parentem</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>insontesque manus. en quam ferale putemus</span><span class="linebreak"></span>
<span class="line">abiurasse sacrum et Lemni gentilibus unam</span><span class="linebreak"></span>
<span class="line">immunem furiis! haec illa (et creditis) ausa,</span><span class="linebreak"></span>
<span class="line">haec pietate potens solis abiecit in arvis,</span><span class="linebreak"></span>
<span class="line">non regem dominumque, alienos impia partus,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>hoc tantum, silvaeque infamis tramite liquit,</span><span class="linebreak"></span>
<span class="line">quem non anguis atrox (quid enim hac opus, ei mihi, leti</span><span class="linebreak"></span>
<span class="line">mole fuit?), tantum caeli violentior aura</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_336_152"><sup class="lineRef">152</sup>ausae Pω (<span class="italic">SB</span>; <span class="italic">cf</span>. Σ): <span class="italic">alii aliter</span>
</li></ul></section></notes></section>