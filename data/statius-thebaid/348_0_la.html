<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">165</span><span class="br"></span>imploratis opem? bello cogendus et armis</span><span class="linebreak"></span>
<span class="line">in mores hominemque Creon.’ sic fatus, at illis</span><span class="linebreak"></span>
<span class="line">aruerunt lacrimae, stupuitque immanis eundi</span><span class="linebreak"></span>
<span class="line">impetus, atque uno vultus pallore gelati.</span><span class="linebreak"></span>
<span class="line">non secus afflavit molles si quando iuvencas</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>tigridis Hyrcanae ieiunum murmur, et ipse</span><span class="linebreak"></span>
<span class="line">auditu turbatus ager, timor omnibus ingens,</span><span class="linebreak"></span>
<span class="line">quae placeat, quos illa fames escendat in armos.</span><span class="linebreak"></span>
<span class="line indent2">Continuo discors vario sententia motu</span><span class="linebreak"></span>
<span class="line">scinditur: his Thebas tumidumque ambire Creonta,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>his placet Actaeae si quid clementia gentis</span><span class="linebreak"></span>
<span class="line">annuat; extremum curarum ac turpe reverti.</span><span class="linebreak"></span>
<span class="line">hic non femineae subitum virtutis amorem</span><span class="linebreak"></span>
<span class="line">colligit Argia, sexuque immane relicto</span><span class="linebreak"></span>
<span class="line">tractat opus: placet (egregii spes dura pericli)</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>comminus infandi leges accedere regni,</span><span class="linebreak"></span>
<span class="line">quo Rhodopes non ulla nurus nec alumna nivosi</span><span class="linebreak"></span>
<span class="line">Phasidis innuptis vallata cohortibus iret.</span><span class="linebreak"></span>
<span class="line">tunc movet arte dolum, quo semet ab agmine fido</span><span class="linebreak"></span>
<span class="line">segreget, immitesque deos regemque cruentum</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>contemptrix animae et magno temeraria luctu</span><span class="linebreak"></span>
<span class="line">provocet; hortantur pietas ignesque pudici.</span><span class="linebreak"></span>
<span class="line">ipse etiam ante oculos omni manifestus in actu,</span><span class="linebreak"></span>
<span class="line">nunc hospes miserae, primas nunc sponsus ad aras,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_262_167"><sup class="lineRef">167</sup>horruerunt <span class="italic">vel</span> -rant Pω (<span class="italic">SB</span>)</li></ul></section></notes></section>