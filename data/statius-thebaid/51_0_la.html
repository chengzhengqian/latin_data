<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">(hunc utero quondam Dryope Phoenissa gravato</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>rapta repente choris onerisque oblita ferebat,</span><span class="linebreak"></span>
<span class="line">dumque trahit prensis taurum tibi cornibus, Euhan,</span><span class="linebreak"></span>
<span class="line">procidit impulsus nimiis conatibus infans)</span><span class="linebreak"></span>
<span class="line">tunc audax iaculis et capti pelle leonis</span><span class="linebreak"></span>
<span class="line">pinea nodosae quassabat robora clavae</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>increpitans: ‘unusne, viri, tot caedibus unus</span><span class="linebreak"></span>
<span class="line">ibit ovans Argos? vix credet Fama reverso.</span><span class="linebreak"></span>
<span class="line">heu socii, nullaene manus, nulla arma valebunt?</span><span class="linebreak"></span>
<span class="line">haec regi promissa, Cydon, haec, Lampe, dabamus?’</span><span class="linebreak"></span>
<span class="line">dum clamat, subit ore cavo Teumesia cornus,</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>nec prohibent fauces; atque illi voce repleta</span><span class="linebreak"></span>
<span class="line">intercepta natat prorupto in sanguine lingua.</span><span class="linebreak"></span>
<span class="line">stabat adhuc, donec transmissa morte per artus</span><span class="linebreak"></span>
<span class="line">labitur immorsaque cadens obmutuit hasta.</span><span class="linebreak"></span>
<span class="line indent2">Vos quoque, Thespiadae, cur infitiatus honora</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>arcuerim fama? fratris moribunda levabat</span><span class="linebreak"></span>
<span class="line">membra solo Periphas (nil indole clarius illa</span><span class="linebreak"></span>
<span class="line">nec pietate fuit), laeva marcentia colla</span><span class="linebreak"></span>
<span class="line">sustentans dextraque latus; singultibus artum</span><span class="linebreak"></span>
<span class="line">exhaurit thoraca dolor, nec vincla coercent</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>undantem fletu galeam, cum multa gementi</span><span class="linebreak"></span>
<span class="line">pone gravis curvas perfringit lancea costas</span><span class="linebreak"></span>
<span class="line">exit et in fratrem cognataque pectora telo</span><span class="linebreak"></span>
<span class="line">conserit. ille oculos etiamnum in luce natantes</span><span class="linebreak"></span>
<span class="line">sistit et aspecta germani morte resolvit.</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>at cui vita recens et adhuc in vulnere vires</span><span class="linebreak"></span>
<span class="line">‘hos tibi complexus, haec dent,’ ait, ‘oscula nati.’</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_140_619"><sup class="lineRef">619</sup>nodosam . . . clavam P: -sa . . . –va ω (<span class="italic">Jortin</span>)</li><li class="note text" id="note_LCL207_140_637"><sup class="lineRef">637</sup>ferro Σ <span class="italic">ad 3.152</span>
</li><li class="note text" id="note_LCL207_140_638"><sup class="lineRef">638</sup>etiamnum ω: et adhuc P (<span class="italic">e 640</span>): extrema <span class="italic">Markland</span>
</li></ul></section></notes></section>