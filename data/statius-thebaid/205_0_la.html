<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">vociferans: ‘prohibete manus, haec omine dextro</span><span class="linebreak"></span>
<span class="line">moenia Cirrhaea monstravit Apollo iuvenca;</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>parcite, in haec ultro scopuli venere volentes.</span><span class="linebreak"></span>
<span class="line">gens sacrata sumus: gener huic est Iuppiter urbi</span><span class="linebreak"></span>
<span class="line">Gradivusque socer; Bacchum haud mentimur alumnum</span><span class="linebreak"></span>
<span class="line">et magnum Alciden.’ iactanti talia frustra</span><span class="linebreak"></span>
<span class="line">turbidus aëria Capaneus occurrit in hasta.</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>qualis ubi primam leo mane cubilibus atris</span><span class="linebreak"></span>
<span class="line">erexit rabiem et saevo speculatur ab antro</span><span class="linebreak"></span>
<span class="line">aut cervum aut nondum bellantem fronte iuvencum,</span><span class="linebreak"></span>
<span class="line">it fremitu gaudens; licet arma gregesque lacessant</span><span class="linebreak"></span>
<span class="line">venantum, praedam videt et sua vulnera nescit:</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>sic tum congressu Capaneus gavisus iniquo</span><span class="linebreak"></span>
<span class="line">librabat magna venturam mole cupressum.</span><span class="linebreak"></span>
<span class="line">ante tamen, ‘quid femineis ululatibus,’ inquit,</span><span class="linebreak"></span>
<span class="line">‘terrificas, moriture, viros? utinam ipse veniret</span><span class="linebreak"></span>
<span class="line">cui furis! haec Tyriis cane matribus!’ et simul hastam</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>expulit; illa volans, ceu vis non ulla moretur</span><span class="linebreak"></span>
<span class="line">obvia, vix sonuit clipeo et iam terga reliquit.</span><span class="linebreak"></span>
<span class="line">arma fluunt, longisque crepat singultibus aurum,</span><span class="linebreak"></span>
<span class="line">eruptusque sinus vicit cruor. occidis audax,</span><span class="linebreak"></span>
<span class="line">occidis Aonii puer altera cura Lyaei.</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>marcida te fractis planxerunt Ismara thyrsis,</span><span class="linebreak"></span>
<span class="line">te Tmolos, te Nysa ferax Theseaque Naxos</span><span class="linebreak"></span>
<span class="line">et Thebana metu iuratus in orgia Ganges.</span><span class="linebreak"></span>
<span class="line indent2">Nec segnem Argolicae sensere Eteoclea turmae,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_448_683"><sup class="lineRef">683</sup>vitiat <span class="italic">Haupt</span>
</li></ul></section></notes></section>