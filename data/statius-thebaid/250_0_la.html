<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">solatur tumidum, longeque a corpore caro</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>paulatim, unde dolor letique animosa voluntas,</span><span class="linebreak"></span>
<span class="line">amovet ac tacite ferrum inter verba reponit.</span><span class="linebreak"></span>
<span class="line">ducitur amisso qualis consorte laborum</span><span class="linebreak"></span>
<span class="line">deserit inceptum media inter iugera sulcum</span><span class="linebreak"></span>
<span class="line">taurus iners colloque iugum deforme remisso</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>parte trahit, partem lacrimans sustentat arator.</span><span class="linebreak"></span>
<span class="line indent2">Ecce autem hortatus Eteoclis et arma secuti,</span><span class="linebreak"></span>
<span class="line">lecta manus, iuvenes, quos nec Tritonia bello,</span><span class="linebreak"></span>
<span class="line">nec prope collata sprevisset cuspide Mavors,</span><span class="linebreak"></span>
<span class="line">adventant; contra, collecta ut pectora parmae</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>fixerat atque hastam longe protenderat, haeret</span><span class="linebreak"></span>
<span class="line">arduus Hippomedon: ceu fluctibus obvia rupes,</span><span class="linebreak"></span>
<span class="line">cui neque de caelo metus et fracta aequora cedunt,</span><span class="linebreak"></span>
<span class="line">stat cunctis immota minis; fugit ipse rigentem</span><span class="linebreak"></span>
<span class="line">pontus et ex alto miserae novere carinae.</span><span class="linebreak"></span>
<span class="line indent2"><span class="br"></span><span class="lineNumber">95</span><span class="br"></span>Tunc prior Aonides (validam simul eligit hastam):</span><span class="linebreak"></span>
<span class="line">‘non pudet hos manes, haec infamantia bellum</span><span class="linebreak"></span>
<span class="line">funera dis coram et caelo inspectante tueri?</span><span class="linebreak"></span>
<span class="line">scilicet egregius sudor memorandaque virtus</span><span class="linebreak"></span>
<span class="line">hanc tumulare feram, ne non maerentibus Argos</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>exsequiis lacrimandus eat mollique feretro</span><span class="linebreak"></span>
<span class="line">infandam eiectans saniem! dimittite curam.</span><span class="linebreak"></span>
<span class="line">nullae illum volucres, nulla impia monstra nec ipse,</span><span class="linebreak"></span>
<span class="line">si demus, pius ignis edat.’ nec plura, sed ingens</span><span class="linebreak"></span>
<span class="line">intorquet iaculum, duro quod in aere moratum</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>transmissumque tamen clipei stetit orbe secundo.</span><span class="linebreak"></span>
<span class="line">inde Pheres acerque Lycus; sed cassa Pheretis</span><span class="linebreak"></span>
<span class="line">hasta redit, Lycus excelso terrore comantem</span><span class="linebreak"></span>
<span class="line">perstringit galeam: convulsae cuspide longe</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_66_95"><sup class="lineRef">95</sup>elicit Pω∑ (<span class="italic">Heinsius</span>)</li></ul></section></notes></section>