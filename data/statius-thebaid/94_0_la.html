<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">275</span><span class="br"></span>Arcades huic veteres, astris lunaque priores,</span><span class="linebreak"></span>
<span class="line">agmina fida datis, nemorum quos stirpe rigenti</span><span class="linebreak"></span>
<span class="line">fama satos, cum prima pedum vestigia tellus</span><span class="linebreak"></span>
<span class="line">admirata tulit; nondum arva domusque nec urbes,</span><span class="linebreak"></span>
<span class="line">conubiisve modus; quercus laurique ferebant</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>cruda puerperia, ac populos umbrosa creavit</span><span class="linebreak"></span>
<span class="line">fraxinus, et feta viridis puer excidit orno.</span><span class="linebreak"></span>
<span class="line">hi lucis stupuisse vices noctisque feruntur</span><span class="linebreak"></span>
<span class="line">nubila et occiduum longe Titana secuti</span><span class="linebreak"></span>
<span class="line">desperasse diem. rarescunt alta colonis</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>Maenala, Parthenium fugitur nemus, agmina bello</span><span class="linebreak"></span>
<span class="line">Rhipeque et Stratie ventosaque donat Enispe.</span><span class="linebreak"></span>
<span class="line">non Tegea, non ipsa deo vacat alite felix</span><span class="linebreak"></span>
<span class="line">Cyllene templumque Aleae nemorale Minervae</span><span class="linebreak"></span>
<span class="line">et rapidus Clitor et qui tibi, Pythie, Ladon</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>paene socer candensque iugis Lampia nivosis</span><span class="linebreak"></span>
<span class="line">et Pheneos nigro Styga mittere credita Diti.</span><span class="linebreak"></span>
<span class="line">venit et Idaeis ululatibus aemulus Azan</span><span class="linebreak"></span>
<span class="line">Parrhasiique duces, et quae risistis, Amores,</span><span class="linebreak"></span>
<span class="line">grata pharetrato Nonacria rura Tonanti,</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>dives et Orchomenos pecorum et Cynosura ferarum.</span><span class="linebreak"></span>
<span class="line">Aepytios idem ardor agros Psophidaque celsam</span><span class="linebreak"></span>
<span class="line">vastat et Herculeo vulgatos robore montes,</span><span class="linebreak"></span>
<span class="line">monstriferumque Erymanthon et aerisonum Stymphalon.</span><span class="linebreak"></span>
<span class="line">Arcades hi, gens una viris, sed dissona cultu</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>scinditur: hi Paphias myrtos a stirpe recurvant</span><span class="linebreak"></span>
<span class="line">et pastorali meditantur proelia trunco,</span><span class="linebreak"></span>
<span class="line">his arcus, his tela sudes, hic casside crines</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_226_302"><sup class="lineRef">302</sup>hic casside Ï‰: his cassida P</li></ul></section></notes></section>