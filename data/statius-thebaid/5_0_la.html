<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">tristibus exsiluit ripis: discedit inane</span><span class="linebreak"></span>
<span class="line">vulgus et occursus dominae pavet. illa per umbras</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>et caligantes animarum examine campos</span><span class="linebreak"></span>
<span class="line">Taenariae limen petit irremeabile portae.</span><span class="linebreak"></span>
<span class="line">sensit adesse Dies, piceo Nox obvia nimbo</span><span class="linebreak"></span>
<span class="line">lucentes turbavit equos; procul arduus Atlans</span><span class="linebreak"></span>
<span class="line">horruit et dubia caelum cervice remisit.</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>arripit extemplo Maleae de valle resurgens</span><span class="linebreak"></span>
<span class="line">notum iter ad Thebas; neque enim velocior ullas</span><span class="linebreak"></span>
<span class="line">itque reditque vias cognatave Tartara mavult.</span><span class="linebreak"></span>
<span class="line">centum illi stantes umbrabant ora cerastae,</span><span class="linebreak"></span>
<span class="line">turba minor diri capitis; sedet intus abactis</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>ferrea lux oculis, qualis per nubila Phoebes</span><span class="linebreak"></span>
<span class="line">Atracia rubet arte labor; suffusa veneno</span><span class="linebreak"></span>
<span class="line">tenditur ac sanie gliscit cutis; igneus atro</span><span class="linebreak"></span>
<span class="line">ore vapor, quo longa sitis morbique famesque</span><span class="linebreak"></span>
<span class="line">et populis mors una venit; riget horrida tergo</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>palla, et caerulei redeunt in pectora nodi:</span><span class="linebreak"></span>
<span class="line">Atropos hos atque ipsa novat Proserpina cultus.</span><span class="linebreak"></span>
<span class="line">tum geminas quatit ira manus: haec igne rogali</span><span class="linebreak"></span>
<span class="line">fulgurat, haec vivo manus aÃ«ra verberat hydro.</span><span class="linebreak"></span>
<span class="line indent2">Ut stetit, abrupta qua plurimus arce Cithaeron</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>occurrit caelo, fera sibila crine virenti</span><span class="linebreak"></span>
<span class="line">congeminat, signum terris, unde omnis Achaei</span><span class="linebreak"></span>
<span class="line">ora maris late Pelopeaque regna resultant.</span><span class="linebreak"></span>
<span class="line">audiit et medius caeli Parnasos et asper</span><span class="linebreak"></span>
<span class="line">Eurotas, dubiamque iugo fragor impulit Oeten</span><span class="linebreak"></span>
</p>
</section><notes></notes></section>