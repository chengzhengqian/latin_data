<section class="div1 language" lang="la"><header><hgroup><h1>Thebaid</h1></hgroup></header><section class="div2"><p class="lineGroup">
<span class="line">et nimium fortes ausum petis Arcada pugnas.</span><span class="linebreak"></span>
<span class="line">fida rogat genetrix: utinam indulgere precanti</span><span class="linebreak"></span>
<span class="line">Fata darent! en ipse mei (pudet!) irritus arma</span><span class="linebreak"></span>
<span class="line">cultoris frondesque sacras ad inania vidi</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>Tartara et in memet versos descendere vultus;</span><span class="linebreak"></span>
<span class="line">nec tenui currus terraeque abrupta coegi,</span><span class="linebreak"></span>
<span class="line">saevus ego immeritusque coli. lugentia cernis</span><span class="linebreak"></span>
<span class="line">antra, soror, mutasque domos: haec sola rependo</span><span class="linebreak"></span>
<span class="line">dona pio comiti; nec tu peritura movere</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>auxilia et maestos in vanum perge labores.</span><span class="linebreak"></span>
<span class="line">finis adest iuveni, non hoc mutabile fatum,</span><span class="linebreak"></span>
<span class="line">nec te de dubiis fraterna oracula fallunt.’</span><span class="linebreak"></span>
<span class="line">‘sed decus extremum misero,’ confusa vicissim</span><span class="linebreak"></span>
<span class="line">virgo refert, ‘nostraeque licet solacia morti</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>quaerere, nec fugiet poenas quicumque nefandam</span><span class="linebreak"></span>
<span class="line">insontis pueri scelerarit sanguine dextram</span><span class="linebreak"></span>
<span class="line">impius; et nostris fas sit saevire sagittis.’</span><span class="linebreak"></span>
<span class="line">sic effata movet gressus libandaque fratri</span><span class="linebreak"></span>
<span class="line">parcius ora tulit, Thebasque infesta petivit.</span><span class="linebreak"></span>
<span class="line indent2"><span class="br"></span><span class="lineNumber">670</span><span class="br"></span>At pugna ereptis maior crudescit utrimque</span><span class="linebreak"></span>
<span class="line">regibus, alternosque ciet vindicta furores.</span><span class="linebreak"></span>
<span class="line">Hypseos hinc turmae desolatumque magistro</span><span class="linebreak"></span>
<span class="line">agmen, at hinc gravius fremit Hippomedontis adempti</span><span class="linebreak"></span>
<span class="line">orba cohors; praebent obnixi corpora ferro,</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>idem ardor rabidis externum haurire cruorem</span><span class="linebreak"></span>
<span class="line">ac fudisse suum, nec se vestigia mutant:</span><span class="linebreak"></span>
<span class="line">stat cuneo defixa acies, hostique cruento</span><span class="linebreak"></span>
<span class="line">dant animas et terga negant: cum lapsa per auras</span><span class="linebreak"></span>
<span class="line">vertice Dircaei velox Latonia montis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_106_664"><sup class="lineRef">664</sup>vere P: durae ω (<span class="italic">SB<sup>1</sup>
</span>)</li><li class="note text" id="note_LCL498_106_674"><sup class="lineRef">674</sup>corpora P: pectora ω</li></ul></section></notes></section>