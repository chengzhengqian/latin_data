<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">575</span><span class="br"></span>extrahit incertis. et iam suprema Tonantis</span><span class="linebreak"></span>
<span class="line">iussa fremunt agrosque viris annosaque vastant</span><span class="linebreak"></span>
<span class="line">oppida; bellipotens prae se deus agmina passim</span><span class="linebreak"></span>
<span class="line">mille rapit; liquere domos dilectaque laeti</span><span class="linebreak"></span>
<span class="line">conubia et primo plorantes limine natos:</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>tantus in attonitos cecidit deus. arma paternis</span><span class="linebreak"></span>
<span class="line">postibus et fixos superum ad penetralia currus</span><span class="linebreak"></span>
<span class="line">vellere amor; tunc fessa putri robigine pila</span><span class="linebreak"></span>
<span class="line">haerentesque situ gladios in saeva recurant</span><span class="linebreak"></span>
<span class="line">vulnera et attrito cogunt iuvenescere saxo.</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>hi teretes galeas magnorumque aerea suta</span><span class="linebreak"></span>
<span class="line">thoracum et tunicas Chalybum squalore crepantes</span><span class="linebreak"></span>
<span class="line">pectoribus temptare, alii Gortynia lentant</span><span class="linebreak"></span>
<span class="line">cornua; iam falces avidis et aratra caminis</span><span class="linebreak"></span>
<span class="line">rastraque et incurvi saevum rubuere ligones.</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>caedere nec validas sanctis e stirpibus hastas,</span><span class="linebreak"></span>
<span class="line">nec pudor emerito clipeum vestisse iuvenco.</span><span class="linebreak"></span>
<span class="line">irrupere Argos maestique ad limina regis</span><span class="linebreak"></span>
<span class="line">bella animis, bella ore fremunt; it clamor ad auras,</span><span class="linebreak"></span>
<span class="line">quantus Tyrrheni gemitus salis, aut ubi temptat</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>Enceladus mutare latus; super igneus antris</span><span class="linebreak"></span>
<span class="line">mons tonat: exundant apices, fluctusque Pelorus</span><span class="linebreak"></span>
<span class="line">contrahit, et sperat tellus abrupta reverti.</span><span class="linebreak"></span>
<span class="line indent2">Atque hic ingenti Capaneus Mavortis amore</span><span class="linebreak"></span>
<span class="line">excitus et longam pridem indignantia pacem</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>corda tumens (huic ampla quidem de sanguine prisco</span><span class="linebreak"></span>
<span class="line">nobilitas; sed enim ipse manu praegressus avorum</span><span class="linebreak"></span>
<span class="line">facta, diu tuto superum contemptor et aequi</span><span class="linebreak"></span>
<span class="line">impatiens largusque animae, modo suaserit ira),</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_192_586"><sup class="lineRef">586</sup>chalybum <span class="italic">edd</span>. (<span class="italic">Hill</span>)</li></ul></section></notes></section>