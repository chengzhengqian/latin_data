<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">ire diem contra, seu te furiata sacerdos</span><span class="linebreak"></span>
<span class="line">Thessalis arcano iubet emigrare sepulcro,</span><span class="linebreak"></span>
<span class="line">heu dulces visure polos solemque relictum</span><span class="linebreak"></span>
<span class="line">et virides terras et puros fontibus amnes,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>tristior has iterum tamen intrature tenebras.’</span><span class="linebreak"></span>
<span class="line indent2">Illos et caeco recubans in limine sensit</span><span class="linebreak"></span>
<span class="line">Cerberus atque omnes capitum surrexit hiatus;</span><span class="linebreak"></span>
<span class="line">saevus et intranti populo, iam nigra tumebat</span><span class="linebreak"></span>
<span class="line">colla minax, iam sparsa solo turbaverat ossa,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>ni deus horrentem Lethaeo vimine mulcens</span><span class="linebreak"></span>
<span class="line">ferrea tergemino domuisset lumina somno.</span><span class="linebreak"></span>
<span class="line indent2">Est locus (Inachiae dixerunt Taenara gentes)</span><span class="linebreak"></span>
<span class="line">qua formidatum Maleae spumantis in auras</span><span class="linebreak"></span>
<span class="line">it caput et nullos admittit culmine visus.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>stat sublimis apex ventosque imbresque serenus</span><span class="linebreak"></span>
<span class="line">despicit et tantum fessis insiditur astris.</span><span class="linebreak"></span>
<span class="line">[illic exhausti posuere cubilia venti,<a class="footnoteLink" href="#note_LCL207_96_37" id="target_note_LCL207_96_37">
<sup>37</sup>
</a>
</span><span class="linebreak"></span>
<span class="line">fulminibusque iter est; medium cava nubila montis</span><span class="linebreak"></span>
<span class="line">insumpsere latus, summos nec praepetis alae</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>plausus adit colles, nec rauca tonitrua pulsant.]</span><span class="linebreak"></span>
<span class="line">ast ubi prona dies, longos super aequora fines</span><span class="linebreak"></span>
<span class="line">exigit atque ingens medio natat umbra profundo.</span><span class="linebreak"></span>
<span class="line">interiore sinu scandentia litora curvat<a class="footnoteLink" href="#note_LCL207_96_43" id="target_note_LCL207_96_43">
<sup>43</sup>
</a>
</span><span class="linebreak"></span>
<span class="line">Taenaros, expositos non audax frangere fluctus.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>illic Aegaeo Neptunus gurgite fessos</span><span class="linebreak"></span>
<span class="line">in portum deducit equos; prior haurit harenas</span><span class="linebreak"></span>
<span class="line">ungula, postremi solvuntur in aequora pisces.</span><span class="linebreak"></span>
<span class="line">hoc, ut fama, loco pallentes devius umbras</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_96_26"><sup class="lineRef">26</sup>ut Pω (<span class="italic">Watt</span>)</li><li class="note text" id="note_LCL207_96_37"><sup class="lineRef">37-40</sup>
<span class="italic">om</span>. Pω, <span class="italic">add. in marg. man. rec</span>. PΨ</li><li class="note text" id="note_LCL207_96_43"><sup class="lineRef">43-44</sup>frangentia . . . scandere Pω (<span class="italic">Koestlin</span>)</li></ul></section></notes></section>