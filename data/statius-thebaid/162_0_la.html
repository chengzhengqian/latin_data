<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">470</span><span class="br"></span>campum ineunt, iamque et tepidis sudoribus artus</span><span class="linebreak"></span>
<span class="line">effeti, et crassum rapit eiectatque vaporem</span><span class="linebreak"></span>
<span class="line">cornipedum flammata sitis, nec iam integer illis</span><span class="linebreak"></span>
<span class="line">impetus, et longi suspendunt ilia flatus.</span><span class="linebreak"></span>
<span class="line">hic anceps Fortuna diu decernere primum</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>ausa venit. ruit, Haemonium dum fervidus instat</span><span class="linebreak"></span>
<span class="line">Admetum superare, Thoas, nec pertulit ullam</span><span class="linebreak"></span>
<span class="line">frater opem. velit ille quidem, sed Martius ante</span><span class="linebreak"></span>
<span class="line">obstitit Hippodamus mediasque immisit habenas.</span><span class="linebreak"></span>
<span class="line">mox Chromis Hippodamum metae interioris ad orbem</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>viribus Herculeis et toto robore patris</span><span class="linebreak"></span>
<span class="line">axe tenet prenso; luctantur abire iugales</span><span class="linebreak"></span>
<span class="line">nequiquam frenosque et colla rigentia tendunt.</span><span class="linebreak"></span>
<span class="line">ut Siculas si quando rates tenet aestus et ingens</span><span class="linebreak"></span>
<span class="line">Auster agit, medio stant vela tumentia ponto.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>tunc ipsum fracto curru deturbat et isset</span><span class="linebreak"></span>
<span class="line">ante Chromis; sed Thraces equi ut videre iacentem</span><span class="linebreak"></span>
<span class="line">Hippodamum, redit illa fames, iam iamque trementem</span><span class="linebreak"></span>
<span class="line">partiti furiis, ni frena ipsosque frementes</span><span class="linebreak"></span>
<span class="line">oblitus palmae retro Tirynthius heros</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>torsisset victusque et collaudatus abisset.</span><span class="linebreak"></span>
<span class="line indent2">At tibi promissos iamdudum Phoebus honores,</span><span class="linebreak"></span>
<span class="line">Amphiaraë, cupit. tandem ratus apta favori</span><span class="linebreak"></span>
<span class="line">tempora pulverei venit in spatia horrida circi,</span><span class="linebreak"></span>
<span class="line">cum iam in fine viae, et summum victoria nutat;</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>anguicomam monstri effigiem, saevissima visu</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_362_476"><sup class="lineRef">476</sup>praetulit Pω (Ϛ, <span class="italic">Baehrens</span>)</li></ul></section></notes></section>