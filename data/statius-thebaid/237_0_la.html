<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">ista mihi, duris famulus dum casibus omnes</span><span class="linebreak"></span>
<span class="line">lustro vagus terras; ipsa (heu!) comes invia mecum</span><span class="linebreak"></span>
<span class="line">Tartara, ni superos Acheron excluderet, isses.</span><span class="linebreak"></span>
<span class="line">tu patrem caelumque mihi—quis tanta relatu</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>aequet? habe totas, si mens exscindere, Thebas.</span><span class="linebreak"></span>
<span class="line">cedo equidem veniamque precor.’ sic orsus abibat.</span><span class="linebreak"></span>
<span class="line">Pallada mulcet honos: rediit ardore remisso</span><span class="linebreak"></span>
<span class="line">vultus et erecti sederunt pectoris angues.</span><span class="linebreak"></span>
<span class="line indent2">Sentit abisse deum, levius Cadmeius Haemon</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>tela rotat nulloque manum cognoscit in ictu.</span><span class="linebreak"></span>
<span class="line">tunc magis atque magis vires animusque recedunt,</span><span class="linebreak"></span>
<span class="line">nec pudor ire retro; cedentem Acheloius heros</span><span class="linebreak"></span>
<span class="line">impetit, et librans uni sibi missile telum</span><span class="linebreak"></span>
<span class="line">derexit iactus summae qua margine parmae</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>ima sedet galea et iuguli vitalia lucent.</span><span class="linebreak"></span>
<span class="line">nec frustrata manus, mortemque invenerat hasta;</span><span class="linebreak"></span>
<span class="line">sed prohibet paulumque umeri libare sinistri</span><span class="linebreak"></span>
<span class="line">praebuit et merito parcit Tritonia fratri.</span><span class="linebreak"></span>
<span class="line">ille tamen nec stare loco nec comminus ire</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>amplius aut vultus audet perferre cruenti</span><span class="linebreak"></span>
<span class="line">Tydeos; aegro animo vis ac fiducia cessit.</span><span class="linebreak"></span>
<span class="line">qualis saetigeram Lucana cuspide frontem</span><span class="linebreak"></span>
<span class="line">strictus aper, penitus cui non infossa cerebro</span><span class="linebreak"></span>
<span class="line">vulnera, nec felix dextrae tenor, in latus iras</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>frangit et expertae iam non venit obvius hastae.</span><span class="linebreak"></span>
<span class="line indent2">Ecce ducem turmae certa indignatus in hostem</span><span class="linebreak"></span>
<span class="line">spicula felici Prothoum torquere lacerto,</span><span class="linebreak"></span>
<span class="line">turbidus Oenides una duo corpora pinu,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_40_514"><sup class="lineRef">514</sup>patrem ω∑ (<span class="italic">cf. Verg. Aen. 1.78</span>): patriam P</li><li class="note text" id="note_LCL498_40_515"><sup class="lineRef">515</sup>ex(s)cindere ω: exced- P</li><li class="note text" id="note_LCL498_40_519"><sup class="lineRef">519</sup>sentit abisse ω: sensit abesse Pψ <span class="italic">anne</span> deum ‹et›?</li><li class="note text" id="note_LCL498_40_524"><sup class="lineRef">524</sup>direxit Pω (<span class="italic">Baehrens</span>)</li><li class="note text" id="note_LCL498_40_531"><sup class="lineRef">531</sup>aegro ψ, <span class="italic">Baehrens</span>: -ra Pω</li></ul></section></notes></section>