<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">exosi? nil dulce domi? nulla omina curae?</span><span class="linebreak"></span>
<span class="line">quid me Persei secreta ad culmina montis</span><span class="linebreak"></span>
<span class="line">ire gradu trepido superumque irrumpere coetus</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>egistis? potui pariter nescire quis armis</span><span class="linebreak"></span>
<span class="line">casus, ubi atra dies, quae fati exordia cunctis,</span><span class="linebreak"></span>
<span class="line">quae mihi. consulti testor penetralia mundi</span><span class="linebreak"></span>
<span class="line">et volucrum affatus et te, Thymbraee, vocanti</span><span class="linebreak"></span>
<span class="line">non alias tam saeve mihi, quae signa futuri</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>pertulerim: vidi ingentis portenta ruinae,</span><span class="linebreak"></span>
<span class="line">vidi hominum divumque metus hilaremque Megaeram</span><span class="linebreak"></span>
<span class="line">et Lachesin putri vacuantem saecula penso.</span><span class="linebreak"></span>
<span class="line">proicite arma manu: deus ecce furentibus obstat,</span><span class="linebreak"></span>
<span class="line">ecce deus! miseri, quid pulchrum sanguine victo</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>Aoniam et diri saturare novalia Cadmi?</span><span class="linebreak"></span>
<span class="line">sed quid vana cano, quid fixos arceo casus?</span><span class="linebreak"></span>
<span class="line">ibimus.’ hic presso gemuit semel ore sacerdos.</span><span class="linebreak"></span>
<span class="line indent2">Illum iterum Capaneus: ‘tuus o furor auguret uni</span><span class="linebreak"></span>
<span class="line">ista tibi, ut serves vacuos inglorius annos</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>et tua non umquam Tyrrhenus tempora circum</span><span class="linebreak"></span>
<span class="line">clangor eat. quid vota virum meliora moraris?</span><span class="linebreak"></span>
<span class="line">scilicet ut vanis avibus natoque domoque</span><span class="linebreak"></span>
<span class="line">et thalamis potiare iacens, sileamus inulti</span><span class="linebreak"></span>
<span class="line">Tydeos egregii perfossum pectus et arma</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>foederis abrupti? quod si bella effera Graios</span><span class="linebreak"></span>
<span class="line">ferre vetas, i Sidonios legatus ad hostes:</span><span class="linebreak"></span>
<span class="line">haec pacem tibi serta dabunt. tua prorsus inani</span><span class="linebreak"></span>
<span class="line">verba polo causas abstrusaque momina rerum</span><span class="linebreak"></span>
<span class="line">eliciunt! miseret superum, si carmina curae</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>humanaeque preces. quid inertia pectora terres?</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_196_636"><sup class="lineRef">636</sup>ubi P: et ω</li><li class="note text" id="note_LCL207_196_658"><sup class="lineRef">658</sup>nomina P: sem- ωΣ (<span class="italic">Baehrens</span>: nem- <span class="italic">Courtney</span>)</li></ul></section></notes></section>