<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">565</span><span class="br"></span>surgentes etiamnum umeros et levia mater</span><span class="linebreak"></span>
<span class="line">pectora; tunc auro phaleras auroque sagittas</span><span class="linebreak"></span>
<span class="line">cingulaque et manicas, ne coniuge vilior iret,</span><span class="linebreak"></span>
<span class="line">presserat et mixtum cono crispaverat aurum.</span><span class="linebreak"></span>
<span class="line">talibus (heu!) fidens vocat ultro in proelia Graios.</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>acprima in faciles grassatus cuspide turmas</span><span class="linebreak"></span>
<span class="line">arma refert sociis et in agmina fida peracta</span><span class="linebreak"></span>
<span class="line">caede redit. sic Hyrcana leo Caspius umbra</span><span class="linebreak"></span>
<span class="line">nudus adhuc nulloque iubae flaventis honore</span><span class="linebreak"></span>
<span class="line">terribilis magnique etiamnum sanguinis insons,</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>haud procul a stabulis captat custode remoto</span><span class="linebreak"></span>
<span class="line">segne pecus teneraque famem consumit in agna.</span><span class="linebreak"></span>
<span class="line">mox ignotum armis ac solo corpore mensus</span><span class="linebreak"></span>
<span class="line">Tydea non timuit, fragilique lacessere telo</span><span class="linebreak"></span>
<span class="line">saepius infrendentem aliis aliosque sequentem</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>ausus erat. tandem invalidos Aetolus ad ictus</span><span class="linebreak"></span>
<span class="line">forte refert oculos et formidabile ridens,</span><span class="linebreak"></span>
<span class="line">‘iamdudum video, magnum cupis, improbe, leti</span><span class="linebreak"></span>
<span class="line">nomen,’ ait; simul audacem non ense nec hasta</span><span class="linebreak"></span>
<span class="line">dignatus leviter digitis imbelle solutis</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>abiecit iaculum: latebras tamen inguinis alte</span><span class="linebreak"></span>
<span class="line">missile, ceu totis intortum viribus, hausit.</span><span class="linebreak"></span>
<span class="line">praeterit haud dubium fati et spoliare superbit</span><span class="linebreak"></span>
<span class="line">Oenides. ‘neque enim has Marti aut tibi, bellica Pallas,</span><span class="linebreak"></span>
<span class="line">exuvias figemus,’ ait. ‘procul arceat ipsum</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>ferre pudor; vix, si bellum comitata relictis</span><span class="linebreak"></span>
<span class="line">Deipyle thalamis, illi illudenda tulissem.’</span><span class="linebreak"></span>
<span class="line">sic ait, et belli maiora ad praemia mente</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_44_566"><sup class="lineRef">566</sup>pharetras <span class="italic">Schrader</span>
</li><li class="note text" id="note_LCL498_44_570"><sup class="lineRef">570</sup>primam P <span class="italic">ante corr</span>.: -mum ω (<span class="italic">Housman</span>)</li><li class="note text" id="note_LCL498_44_589"><sup class="lineRef">589</sup>arceat ω∑: habeat P</li></ul></section></notes></section>