<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">huc victi bellis patriaque a sede fugati</span><span class="linebreak"></span>
<span class="line">regnorumque inopes scelerumque errore nocentes</span><span class="linebreak"></span>
<span class="line">conveniunt pacemque rogant; mox hospita sedes</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>vicit et Oedipodae Furias et funus †olynthi†</span><span class="linebreak"></span>
<span class="line">texit et a misero matrem summovit Oreste.</span><span class="linebreak"></span>
<span class="line">huc vulgo monstrante locum manus anxia Lernae</span><span class="linebreak"></span>
<span class="line">deveniunt,cedit miserorum turba priorum.</span><span class="linebreak"></span>
<span class="line">vix ibi, sedatis requierunt pectora curis:</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>ceu patrio super alta grues Aquilone fugatae</span><span class="linebreak"></span>
<span class="line">cum videre Pharon, tunc aethera latius implent,</span><span class="linebreak"></span>
<span class="line">tunc hilari clangore sonant; iuvat orbe sereno</span><span class="linebreak"></span>
<span class="line">contempsisse nives et frigora solvere Nilo.</span><span class="linebreak"></span>
<span class="line indent2">Iamque domos patrias Scythicae post aspera gentis</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>proelia laurigero subeuntem Thesea curru</span><span class="linebreak"></span>
<span class="line">laetifici plausus missusque ad sidera vulgi</span><span class="linebreak"></span>
<span class="line">clamor et emeritis hilaris tuba nuntiat armis.</span><span class="linebreak"></span>
<span class="line">ante ducem spolia et, duri Mavortis imago,</span><span class="linebreak"></span>
<span class="line">virginei currus cumulataque fercula cristis</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>et tristes ducuntur equi truncaeque bipennes,</span><span class="linebreak"></span>
<span class="line">quis nemora et solidam Maeotida caedere suetae,</span><span class="linebreak"></span>
<span class="line">gorytique leves portantur et ignea gemmis</span><span class="linebreak"></span>
<span class="line">cingula et informes dominarum sanguine peltae.</span><span class="linebreak"></span>
<span class="line">ipsae autem nondum trepidae sexumve fatentur,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_286_513"><sup class="lineRef">513</sup>c(a)edit ω: caedunt P, <span class="italic">vulg. olim</span> (<span class="italic">Kohlmann</span>)</li></ul></section></notes></section>