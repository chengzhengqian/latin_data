<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">50</span><span class="br"></span>egregius lituo dextri Mavortis Enyeus</span><span class="linebreak"></span>
<span class="line">hortator; sed tunc miseris dabat utile signum</span><span class="linebreak"></span>
<span class="line">suadebatque fugam et tutos in castra receptus,</span><span class="linebreak"></span>
<span class="line">cum subitum obliquo descendit ab aëre vulnus,</span><span class="linebreak"></span>
<span class="line">urguentisque sonum laeva manus aure retenta est,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>sicut erat; fugit in vacuas iam spiritus auras,</span><span class="linebreak"></span>
<span class="line">iam gelida ora tacent, carmen tuba sola peregit.</span><span class="linebreak"></span>
<span class="line indent2">Iamque potens scelerum geminaeque exercita gentis</span><span class="linebreak"></span>
<span class="line">sanguine Tisiphone fraterna claudere quaerit</span><span class="linebreak"></span>
<span class="line">bella †tuba†: nec se tanta in certamina fidit</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>sufficere, inferna comitem ni sede Megaeram</span><span class="linebreak"></span>
<span class="line">et consanguineos in proelia suscitet angues.</span><span class="linebreak"></span>
<span class="line">ergo procul vacua concedit valle solumque</span><span class="linebreak"></span>
<span class="line">ense fodit Stygio terraeque immurmurat absens</span><span class="linebreak"></span>
<span class="line">nomen et (Elysiis signum indubitabile regnis)</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>crinalem attollit longo stridore cerasten:</span><span class="linebreak"></span>
<span class="line">caeruleae dux ille comae, quo protinus omnis</span><span class="linebreak"></span>
<span class="line">horruit audito tellus pontusque polusque,</span><span class="linebreak"></span>
<span class="line">et pater Aetnaeos iterum respexit ad ignes.</span><span class="linebreak"></span>
<span class="line">accipit illa sonum; stabat tunc forte parenti</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>proxima, dum coetu Capaneus laudatur ab omni</span><span class="linebreak"></span>
<span class="line">Ditis et insignem Stygiis fovet amnibus umbram.</span><span class="linebreak"></span>
<span class="line">protinus abrupta terrarum mole sub astris</span><span class="linebreak"></span>
<span class="line">constitit; exsultant manes, quantumque profundae</span><span class="linebreak"></span>
<span class="line">rarescunt tenebrae, tantum de luce recessit.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>excipit atra soror dextraeque innexa profatur:</span><span class="linebreak"></span>
<span class="line">‘hac, germana, tenus Stygii metuenda parentis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_200_58"><sup class="lineRef">58–59</sup>fraterno …… bella obitu <span class="italic">Miedel, alii alia</span> (<span class="italic">anne</span> fraterna …ira?)</li></ul></section></notes></section>