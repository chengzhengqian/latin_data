<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">nutantem spoliis; gelidus cadit imber anhelo</span><span class="linebreak"></span>
<span class="line">pectore, tum crines ardentiaque ora cruentis</span><span class="linebreak"></span>
<span class="line">roribus et taetra morientum aspergine manant:</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>ut leo, qui campis longe custode fugato</span><span class="linebreak"></span>
<span class="line">Massylas depastus oves, ubi sanguine multo</span><span class="linebreak"></span>
<span class="line">luxuriata fames cervixque et tabe gravatae</span><span class="linebreak"></span>
<span class="line">consedere iubae, mediis in caedibus astat</span><span class="linebreak"></span>
<span class="line">aeger, hians, victusque cibis; nec iam amplius irae</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>crudescunt: tantum vacuis ferit aëra malis</span><span class="linebreak"></span>
<span class="line">molliaque eiecta delambit vellera lingua.</span><span class="linebreak"></span>
<span class="line indent2">Ille etiam Thebas spoliis et sanguine plenus</span><span class="linebreak"></span>
<span class="line">isset et attonitis sese populoque ducique</span><span class="linebreak"></span>
<span class="line">ostentasset ovans, ni tu, Tritonia virgo,</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>flagrantem multaque operis caligine plenum</span><span class="linebreak"></span>
<span class="line">consilio dignata virum: ‘sate gente superbi</span><span class="linebreak"></span>
<span class="line">Oeneos, absentes cui dudum vincere Thebas</span><span class="linebreak"></span>
<span class="line">annuimus, iam pone modum nimiumque secundis</span><span class="linebreak"></span>
<span class="line">parce deis: huic una fides optanda labori.</span><span class="linebreak"></span>
<span class="line">Fortuna satis usus abi.’</span><span class="linebreak"></span>
<span class="line indent9"><span class="br"></span><span class="lineNumber">690</span><span class="br"></span>Restabat acerbis</span><span class="linebreak"></span>
<span class="line">funeribus socioque gregi non sponte superstes</span><span class="linebreak"></span>
<span class="line">Haemonides (ille haec praeviderat, omina doctus</span><span class="linebreak"></span>
<span class="line">aëris et nulla deceptus ab alite) Maeon,</span><span class="linebreak"></span>
<span class="line">nec veritus prohibere ducem, sed Fata monentem</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>privavere fide. vita miserandus inerti</span><span class="linebreak"></span>
<span class="line">damnatur; trepido Tydeus immitia mandat:</span><span class="linebreak"></span>
<span class="line">‘quisquis es Aonidum, quem crastina munere nostro</span><span class="linebreak"></span>
<span class="line">manibus exemptum mediis Aurora videbit,</span><span class="linebreak"></span>
<span class="line">haec iubeo perferre duci: cinge aggere portas,</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>tela nova, fragiles aevo circum inspice muros,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_144_672"><sup class="lineRef">672</sup>mutatum Pω (<span class="italic">Lachmann</span>)</li><li class="note text" id="note_LCL207_144_700"><sup class="lineRef">700</sup>circumspice ω: -um inspice P</li></ul></section></notes></section>