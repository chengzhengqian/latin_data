<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">primus in orbe deos fecit timor! et tibi tuto</span><span class="linebreak"></span>
<span class="line">nunc eat iste furor; sed prima ad classica cum iam</span><span class="linebreak"></span>
<span class="line">hostilem Ismenon galeis Dircenque bibemus,</span><span class="linebreak"></span>
<span class="line">ne mihi tunc, moneo, lituos atque arma volenti</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>obvius ire pares venisque aut alite visa</span><span class="linebreak"></span>
<span class="line">bellorum proferre diem: procul haec tibi mollis</span><span class="linebreak"></span>
<span class="line">infula terrificique aberit dementia Phoebi:</span><span class="linebreak"></span>
<span class="line">illic augur ego et mecum quicumque parati</span><span class="linebreak"></span>
<span class="line">insanire manu.’</span><span class="linebreak"></span>
<span class="line indent5">Rursus fragor intonat ingens</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>hortantum et vasto subter volat astra tumultu;</span><span class="linebreak"></span>
<span class="line">ut rapidus torrens, animos cui verna ministrant</span><span class="linebreak"></span>
<span class="line">flamina et exuti concreto frigore montes,</span><span class="linebreak"></span>
<span class="line">cum vagus in campos frustra prohibentibus exit</span><span class="linebreak"></span>
<span class="line">obicibus, resonant permixto turbine tecta,</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>arva, armenta, viri, donec stetit improbus alto</span><span class="linebreak"></span>
<span class="line">colle minor magnoque invenit in aggere ripas.</span><span class="linebreak"></span>
<span class="line">haec alterna ducum nox interfusa diremit.</span><span class="linebreak"></span>
<span class="line indent2">At gemitus Argia viri non amplius aequo</span><span class="linebreak"></span>
<span class="line">corde ferens sociumque animo miserata dolorem,</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>sicut erat, laceris pridem turpata capillis,</span><span class="linebreak"></span>
<span class="line">et fletu signata genas, ad celsa verendi</span><span class="linebreak"></span>
<span class="line">ibat tecta patris parvumque sub ubere caro</span><span class="linebreak"></span>
<span class="line">Thessandrum portabat avo iam nocte suprema</span><span class="linebreak"></span>
<span class="line">ante novos ortus, ubi sola superstite Plaustro</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>Arctos ad Oceanum fugientibus invidet astris,</span><span class="linebreak"></span>
<span class="line">utque fores iniit magnoque affusa parenti est:</span><span class="linebreak"></span>
<span class="line">‘cur tua cum lacrimis maesto sine coniuge supplex</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_198_665"><sup class="lineRef">665</sup>ventisque PωΣ (<span class="italic">Heinsius</span>)</li><li class="note text" id="note_LCL207_198_680"><sup class="lineRef">680</sup>turpata P: turbata ω</li></ul></section></notes></section>