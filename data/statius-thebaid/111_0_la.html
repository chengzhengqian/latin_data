<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">faucibus, interior sed vis quatit: aspera pulsu</span><span class="linebreak"></span>
<span class="line">corda, gelant venae et siccis cruor aeger adhaeret</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>visceribus; tunc sole putris, tunc pulvere tellus</span><span class="linebreak"></span>
<span class="line">exhalat calidam nubem. non spumeus imber</span><span class="linebreak"></span>
<span class="line">(730) manat equum: siccis illidunt ora lupatis,</span><span class="linebreak"></span>
<span class="line">ora catenatas procul exsertantia linguas;</span><span class="linebreak"></span>
<span class="line">nec legem dominosve pati, sed perfurit arvis</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>flammatum pecus. huc illuc impellit Adrastus</span><span class="linebreak"></span>
<span class="line">exploratores, si stagna Licymnia restent,</span><span class="linebreak"></span>
<span class="line">(735) si quis Amymones superet liquor: omnia caecis</span><span class="linebreak"></span>
<span class="line">ignibus hausta sedent, nec spes umentis Olympi,</span><span class="linebreak"></span>
<span class="line">ceu flavam Libyen desertaque pulveris Afri</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>collustrent nullaque umbratam nube Syenen.</span><span class="linebreak"></span>
<span class="line indent2">Tandem inter silvas (sic Euhius ipse pararat)</span><span class="linebreak"></span>
<span class="line">(740) errantes subitam pulchro in maerore tuentur</span><span class="linebreak"></span>
<span class="line">Hypsipylen; illi dependet et ad ubera Opheltes</span><span class="linebreak"></span>
<span class="line">non suus, Inachii proles infausta Lycurgi.</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>quamvis et neglecta comam nec dives amictu,</span><span class="linebreak"></span>
<span class="line">regales tamen ore notae, nec mersus acerbis</span><span class="linebreak"></span>
<span class="line">(745) exstat honos. tunc haec adeo stupefactus Adrastus:</span><span class="linebreak"></span>
<span class="line">‘diva potens nemorum (nam te vultusque pudorque</span><span class="linebreak"></span>
<span class="line">mortali de stirpe negant), quae laeta sub isto</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>igne poli non quaeris aquas, succurre propinquis</span><span class="linebreak"></span>
<span class="line">gentibus; arquitenens seu te Latonia casto</span><span class="linebreak"></span>
<span class="line">(750) de grege transmisit thalamis, seu lapsus ab astris</span><span class="linebreak"></span>
<span class="line">non humilis fecundat amor (neque enim ipse deorum</span><span class="linebreak"></span>
<span class="line">arbiter Argolidum thalamis novus), aspice maesta</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_260_748"><sup class="lineRef">748-50</sup>illi quamvis et . . . dependet Pω (<span class="italic">SB<sup>2</sup>
</span>)</li></ul></section></notes></section>