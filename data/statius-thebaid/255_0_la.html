<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">colla metens linquit truncos post terga cadentes.</span><span class="linebreak"></span>
<span class="line indent2"><span class="br"></span><span class="lineNumber">225</span><span class="br"></span>Ventum erat ad fluvium; solito tunc plenior alveo</span><span class="linebreak"></span>
<span class="line">(signa mali) magna se mole Ismenos agebat.</span><span class="linebreak"></span>
<span class="line">illa brevis requies, illo timida agmina lassam</span><span class="linebreak"></span>
<span class="line">de campis egere fugam; stupet hospita belli</span><span class="linebreak"></span>
<span class="line">unda viros claraque armorum incenditur umbra.</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>insiluere vadis, magnoque fragore solutus</span><span class="linebreak"></span>
<span class="line">agger et adversae latuerunt pulvere ripae.</span><span class="linebreak"></span>
<span class="line">ille quoque hostiles saltu maiore per undas</span><span class="linebreak"></span>
<span class="line">irruit attonitis (longum dimittere habenas)</span><span class="linebreak"></span>
<span class="line">sicut erat; tantum viridi defixa parumper</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>caespite populeo commendat spicula trunco.</span><span class="linebreak"></span>
<span class="line">tunc vero exanimes tradunt rapientibus ultro</span><span class="linebreak"></span>
<span class="line">arma vadis: alii dimissa casside, quantum</span><span class="linebreak"></span>
<span class="line">tendere conatus animae valuere sub undis,</span><span class="linebreak"></span>
<span class="line">turpe latent; multi fluvium transmittere nando</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>aggressi, sed vincla tenent laterique repugnat</span><span class="linebreak"></span>
<span class="line">balteus et madidus deducit pectora thorax.</span><span class="linebreak"></span>
<span class="line">qualis caeruleis tumido sub gurgite terror</span><span class="linebreak"></span>
<span class="line">piscibus, arcani quotiens devexa profundi</span><span class="linebreak"></span>
<span class="line">scrutantem delphina vident; fugit omnis in imos</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>turba lacus viridesque metu stipantur in algas;</span><span class="linebreak"></span>
<span class="line">nec prius emersi quam summa per aequora flexus</span><span class="linebreak"></span>
<span class="line">emicet et visis malit certare carinis:</span><span class="linebreak"></span>
<span class="line">talis agit sparsos, mediisque in fluctibus heros</span><span class="linebreak"></span>
<span class="line">frena manu pariter, pariter regit arma, pedumque</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>remigio sustentat equum; consuetaque campo</span><span class="linebreak"></span>
<span class="line">fluctuat et mersas levis ungula quaerit harenas.</span><span class="linebreak"></span>
<span class="line indent2">Sternit Iona Chromis, Chromin Antiphos, Antiphon</span><span class="linebreak"></span>
<span class="line indent3">Hypseus,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_76_237"><sup class="lineRef">237</sup>dismissa Ï‰: dem- P</li></ul></section></notes></section>