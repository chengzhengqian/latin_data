<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">insilit: haec totis perfundit moenia pennis</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>Labdaciumque ducem praemissae consona nocti</span><span class="linebreak"></span>
<span class="line">territat; hospitia et thalamos et foedera regni</span><span class="linebreak"></span>
<span class="line">permixtumque genus (quae tanta licentia monstro,</span><span class="linebreak"></span>
<span class="line">quis furor?) et iam bella canit.</span><span class="linebreak"></span>
<span class="line indent11">Diffuderat Argos</span><span class="linebreak"></span>
<span class="line">exspectata dies: laeto regalia coetu</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>atria complentur, species est cernere avorum</span><span class="linebreak"></span>
<span class="line">comminus et vivis certantia vultibus aera.</span><span class="linebreak"></span>
<span class="line">tantum ausae perferre manus! pater ipse bicornis</span><span class="linebreak"></span>
<span class="line">in laevum prona nixus sedet Inachus urna;</span><span class="linebreak"></span>
<span class="line">hunc tegit Iasiusque senex placidusque Phoroneus</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>et bellator Abas indignatusque Tonantem</span><span class="linebreak"></span>
<span class="line">Acrisius nudoque ferens caput ense Coroebus</span><span class="linebreak"></span>
<span class="line">torvaque iam Danai facinus meditantis imago;</span><span class="linebreak"></span>
<span class="line">exin mille duces. foribus cum immissa superbis</span><span class="linebreak"></span>
<span class="line">unda fremit vulgi, procerum manus omnis et alto</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>quis propior de rege gradus stant ordine primi.</span><span class="linebreak"></span>
<span class="line">interior sacris calet et sonat aula tumultu</span><span class="linebreak"></span>
<span class="line">femineo; casta matrem cinxere corona</span><span class="linebreak"></span>
<span class="line">Argolides, pars virginibus circum undique fusae</span><span class="linebreak"></span>
<span class="line">foedera conciliant nova solanturque timorem.</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>ibant insignes vultuque habituque verendo</span><span class="linebreak"></span>
<span class="line">candida purpureum fusae super ora pudorem</span><span class="linebreak"></span>
<span class="line">deiectaeque genas; tacite subit ille supremus</span><span class="linebreak"></span>
<span class="line">virginitatis amor, primaeque modestia culpae</span><span class="linebreak"></span>
<span class="line">confundit vultus; tunc ora rigantur honestis</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>imbribus, et teneros lacrimae iuvere parentes.</span><span class="linebreak"></span>
<span class="line">non secus ac supero pariter si cardine lapsae</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_110_213"><sup class="lineRef">213</sup>est iam (<span class="italic">Lachmann</span>)</li></ul></section></notes></section>