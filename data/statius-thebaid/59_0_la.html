<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">assilient; neque enim ipse moror.’ iam moverat iras</span><span class="linebreak"></span>
<span class="line">rex ferus, et tristes ignescunt sanguine vultus.</span><span class="linebreak"></span>
<span class="line">inde ultro Phlegyas et non cunctator iniqui</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Labdacus (hos regni ferrum penes) ire manuque</span><span class="linebreak"></span>
<span class="line">proturbare parant. sed iam nudaverat ensem</span><span class="linebreak"></span>
<span class="line">magnanimus vates, et nunc trucis ora tyranni,</span><span class="linebreak"></span>
<span class="line">nunc ferrum aspectans: ‘numquam tibi sanguinis huius</span><span class="linebreak"></span>
<span class="line">ius erit aut magno feries imperdita Tydeo</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>pectora; vado equidem exsultans ereptaque fata</span><span class="linebreak"></span>
<span class="line">insequor et comites feror exspectatus ad umbras.</span><span class="linebreak"></span>
<span class="line">te superis fratrique—’ et iam media orsa loquentis</span><span class="linebreak"></span>
<span class="line">absciderat plenum capulo latus; ille dolori</span><span class="linebreak"></span>
<span class="line">pugnat et ingentem nisu duplicatus in ictum</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>corruit, extremisque animae singultibus errans</span><span class="linebreak"></span>
<span class="line">alternus nunc ore venit, nunc vulnere sanguis.</span><span class="linebreak"></span>
<span class="line">excussae procerum mentes, turbataque mussant</span><span class="linebreak"></span>
<span class="line">concilia; ast illum coniunx fidique parentes</span><span class="linebreak"></span>
<span class="line">servantem vultus et torvum in morte peracta,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>non longum reducem laetati, in tecta ferebant.</span><span class="linebreak"></span>
<span class="line">sed ducis infandi rabidae non hactenus irae</span><span class="linebreak"></span>
<span class="line">stare queunt; vetat igne rapi, pacemque sepulcri</span><span class="linebreak"></span>
<span class="line">impius ignaris nequiquam manibus arcet.</span><span class="linebreak"></span>
<span class="line indent2">Tu tamen egregius fati mentisque nec umquam</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>(sic dignum est) passure situm, qui comminus ausus</span><span class="linebreak"></span>
<span class="line">vadere contemptum reges, quaque ampla veniret</span><span class="linebreak"></span>
<span class="line">libertas, sancire viam: quo carmine dignam,</span><span class="linebreak"></span>
<span class="line">quo satis ore tuis famam virtutibus addam,</span><span class="linebreak"></span>
<span class="line">augur amate deis? non te caelestia frustra</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>edocuit lauruque sua dignatus Apollo est,</span><span class="linebreak"></span>
<span class="line indent5">* * * * *</span><span class="linebreak"></span>
<span class="line">et nemorum Dodona parens Cirrhaeaque virgo</span><span class="linebreak"></span>
</p>
</section><notes></notes></section>