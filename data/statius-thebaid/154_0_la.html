<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">matribus et nondum lunatis fronte iuvencis.</span><span class="linebreak"></span>
<span class="line">exin magnanimum series antiqua parentum</span><span class="linebreak"></span>
<span class="line">invehitur, miris in vultum animata figuris.</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>primus anhelantem duro Tirynthius angens</span><span class="linebreak"></span>
<span class="line">pectoris attritu sua frangit in ossa leonem.</span><span class="linebreak"></span>
<span class="line">haud illum impavidi quamvis et in aere suumque</span><span class="linebreak"></span>
<span class="line">Inachidae videre decus. pater ordine iuncto</span><span class="linebreak"></span>
<span class="line">laevus harundineae recubans super aggere ripae</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>cernitur emissaeque indulgens Inachus urnae.</span><span class="linebreak"></span>
<span class="line">Io post tergum, iam prona dolorque parentis,</span><span class="linebreak"></span>
<span class="line">spectat inocciduis stellatum visibus Argum.</span><span class="linebreak"></span>
<span class="line">ast illam melior Phariis erexerat arvis</span><span class="linebreak"></span>
<span class="line">Iuppiter atque hospes iam tunc Aurora colebat.</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>Tantalus inde parens, non qui fallentibus undis</span><span class="linebreak"></span>
<span class="line">imminet aut refugae sterilem rapit aëra silvae,</span><span class="linebreak"></span>
<span class="line">sed pius et magni vehitur conviva Tonantis.</span><span class="linebreak"></span>
<span class="line">parte alia victor curru Neptunia tendit</span><span class="linebreak"></span>
<span class="line">lora Pelops, prensatque rotas auriga natantes</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>Myrtilos et volucri iam iamque relinquitur axe.</span><span class="linebreak"></span>
<span class="line">et gravis Acrisius speciesque horrenda Coroebi</span><span class="linebreak"></span>
<span class="line">et Danaë culpata sinus et in amne reperto</span><span class="linebreak"></span>
</p>
</section><notes></notes></section>