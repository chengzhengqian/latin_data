<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">integit, Arcadii morem tenet ille galeri,</span><span class="linebreak"></span>
<span class="line">ille Lycaoniae rictu caput asperat ursae.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>hos belli coetus iurataque pectora Marti</span><span class="linebreak"></span>
<span class="line">milite vicinae nullo iuvere Mycenae;</span><span class="linebreak"></span>
<span class="line">funereae tunc namque dapes mediique recursus</span><span class="linebreak"></span>
<span class="line">Solis, et hic alii miscebant proelia fratres.</span><span class="linebreak"></span>
<span class="line indent2">Iamque Atalantaeas implerat nuntius aures</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>ire ducem bello totamque impellere natum</span><span class="linebreak"></span>
<span class="line">Arcadiam: tremuere gradus, elapsaque iuxta</span><span class="linebreak"></span>
<span class="line">tela; fugit silvas pernicior alite vento</span><span class="linebreak"></span>
<span class="line">saxa per et plenis obstantia flumina ripis,</span><span class="linebreak"></span>
<span class="line">qualis erat, correpta sinus et vertice flavum</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>crinem sparsa Noto; raptis velut aspera natis</span><span class="linebreak"></span>
<span class="line">praedatoris equi sequitur vestigia tigris.</span><span class="linebreak"></span>
<span class="line">ut stetit adversisque impegit pectora frenis</span><span class="linebreak"></span>
<span class="line">(ille ad humum pallens): ‘unde haec furibunda cupido,</span><span class="linebreak"></span>
<span class="line">nate, tibi, teneroque unde improba pectore virtus?</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>tu bellis aptare viros, tu pondera ferre</span><span class="linebreak"></span>
<span class="line">Martis et ensiferas inter potes ire catervas?</span><span class="linebreak"></span>
<span class="line">quamquam ubinam vires? nuper te pallida vidi,</span><span class="linebreak"></span>
<span class="line">dum premis obnixo venabula comminus apro,</span><span class="linebreak"></span>
<span class="line">poplite succiduo resupinum ac paene ruentem;</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>et ni curvato torsissem spicula cornu,</span><span class="linebreak"></span>
<span class="line">nunc ubi bella tibi? nil te mea tela iuvabunt</span><span class="linebreak"></span>
<span class="line">nec teretes arcus maculis nec discolor atris</span><span class="linebreak"></span>
<span class="line">hic, cui fidis, equus; magnis conatibus instas,</span><span class="linebreak"></span>
<span class="line">vix Dryadum thalamis Erymanthiadumque furori</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_228_308"><sup class="lineRef">308-43</sup>
<span class="italic">manu recentiore suppl. in</span> P</li><li class="note text" id="note_LCL207_228_322"><sup class="lineRef">322</sup>utinam ω (<span class="italic">SB</span>) quires <span class="italic">Postgate</span>
</li></ul></section></notes></section>