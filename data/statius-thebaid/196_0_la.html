<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">haec audit Pelopea phalanx, sed bellicus ardor</span><span class="linebreak"></span>
<span class="line">consiliis obstat divum prohibetque timeri.</span><span class="linebreak"></span>
<span class="line indent2">Iam ripas, Asope, tuas Boeotaque ventum</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>flumina. non ausae transmittere protinus alae</span><span class="linebreak"></span>
<span class="line">hostilem fluvium; forte et trepidantibus ingens</span><span class="linebreak"></span>
<span class="line">descendebat agris, animos sive imbrifer arcus,</span><span class="linebreak"></span>
<span class="line">seu montana dedit nubes, seu fluminis illa</span><span class="linebreak"></span>
<span class="line">mens fuit obiectusque vado pater arma vetabat.</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>tunc ferus Hippomedon magno cum fragmine ripae</span><span class="linebreak"></span>
<span class="line">cunctantem deiecit equum, ducibusque relictis</span><span class="linebreak"></span>
<span class="line">gurgite de medio frenis suspensus et armis,</span><span class="linebreak"></span>
<span class="line">‘ite viri,’ clamat, ‘sic vos in moenia primus</span><span class="linebreak"></span>
<span class="line">ducere, sic clausas voveo perfringere Thebas.’</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>praecipitant cuncti fluvio puduitque secutos.</span><span class="linebreak"></span>
<span class="line">ac velut ignotum si quando armenta per amnem</span><span class="linebreak"></span>
<span class="line">pastor agit, stat triste pecus, procul altera tellus</span><span class="linebreak"></span>
<span class="line">omnibus et late medius timor: ast ubi ductor</span><span class="linebreak"></span>
<span class="line">taurus init fecitque vadum, tunc mollior unda,</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>tunc faciles saltus, visaeque accedere ripae.</span><span class="linebreak"></span>
<span class="line indent2">Haud procul inde iugum tutisque accommoda castris</span><span class="linebreak"></span>
<span class="line">arva notant, unde urbem etiam turresque videre &lt;est&gt;</span><span class="linebreak"></span>
<span class="line">Sidonias; placuit sedes fidique receptus</span><span class="linebreak"></span>
<span class="line">colle per excelsum patulo quem subter aperto</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>arva sinu, nullique aliis a montibus instant</span><span class="linebreak"></span>
<span class="line">despectus; nec longa labor munimina durus</span><span class="linebreak"></span>
<span class="line">addidit: ipsa loco mirum natura favebat.</span><span class="linebreak"></span>
<span class="line">in vallum elatae rupes devexaque fossis</span><span class="linebreak"></span>
<span class="line">aequa et fortuito ductae quater aggere pinnae;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_430_442"><sup class="lineRef">442</sup>videre est Ϛ: -re ω: -ri PΨ</li></ul></section></notes></section>