<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">exsaturata Venus; licuit sentire quid ausae,</span><span class="linebreak"></span>
<span class="line">et turbare comas et lumina tingere fletu.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>insula dives agris opibusque armisque virisque,</span><span class="linebreak"></span>
<span class="line">nota situ et Getico nuper ditata triumpho,</span><span class="linebreak"></span>
<span class="line">non maris incursu, non hoste, nec aethere laevo</span><span class="linebreak"></span>
<span class="line">perdidit una omnes orbata excisaque mundo</span><span class="linebreak"></span>
<span class="line">indigenas: non arva viri, non aequora vertunt,</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>conticuere domus, cruor altus et oblita crasso</span><span class="linebreak"></span>
<span class="line">cuncta rubent tabo, magnaeque in moenibus urbis</span><span class="linebreak"></span>
<span class="line">nos tantum et saevi spirant per culmina manes.</span><span class="linebreak"></span>
<span class="line">ipsa quoque arcanis tecti in penetralibus alto</span><span class="linebreak"></span>
<span class="line">molior igne pyram, sceptrum super armaque patris</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>inicio et notas regum velamina vestes,</span><span class="linebreak"></span>
<span class="line">ac prope maesta rogum confusis crinibus asto</span><span class="linebreak"></span>
<span class="line">ense cruentato, fraudemque et inania busta</span><span class="linebreak"></span>
<span class="line">plango metu, si forte premam, cassumque parenti</span><span class="linebreak"></span>
<span class="line">omen et hac dubios leti precor ire timores.</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>his mihi pro meritis, ut falsi criminis astu</span><span class="linebreak"></span>
<span class="line">parta fides, regna et solio considere patris</span><span class="linebreak"></span>
<span class="line">(supplicium!) datur. anne illis obsessa negarem?</span><span class="linebreak"></span>
<span class="line">accessi, saepe ante deos testata fidemque</span><span class="linebreak"></span>
<span class="line">immeritasque manus; subeo (pro dira potestas!)</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>exsangue imperium et maestam sine culmine Lemnon.</span><span class="linebreak"></span>
<span class="line indent2">Iam magis atque magis vigiles dolor angere sensus,</span><span class="linebreak"></span>
<span class="line">et gemitus clari, et paulatim invisa Polyxo,</span><span class="linebreak"></span>
<span class="line">iam meminisse nefas, iam ponere manibus aras</span><span class="linebreak"></span>
<span class="line">concessum et multum cineres iurare sepultos.</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>sic ubi ductorem trepidae stabulique maritum,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_292_308"><sup class="lineRef">308</sup>fundo Ϛ</li><li class="note text" id="note_LCL207_292_315"><sup class="lineRef">315</sup>velamina P: gesta- ω</li><li class="note text" id="note_LCL207_292_316"><sup class="lineRef">316</sup>ignibus Pω (Ϛ, <span class="italic">Lachmann</span>)</li><li class="note text" id="note_LCL207_292_318"><sup class="lineRef">318</sup>ne Ϛ premant Pω (<span class="italic">SB</span>)</li></ul></section></notes></section>