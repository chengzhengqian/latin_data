<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">sed potius celsos umbrantem hunc aspice late</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>Hypsea quadriiugos; clipei septemplice tauro</span><span class="linebreak"></span>
<span class="line">laeva, ter insuto servantur pectora ferro,</span><span class="linebreak"></span>
<span class="line">pectora: nam tergo numquam metus. hasta vetustum</span><span class="linebreak"></span>
<span class="line">silvarum decus, emissae cui pervia semper</span><span class="linebreak"></span>
<span class="line">armaque corporaque et numquam manus irrita voti.</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>Asopos genuisse datur, dignusque videri</span><span class="linebreak"></span>
<span class="line">tunc pater, abreptis cum torrentissimus exit</span><span class="linebreak"></span>
<span class="line">pontibus, aut natae tumidus cum virginis ultor</span><span class="linebreak"></span>
<span class="line">flumina concussit generum indignata Tonantem.</span><span class="linebreak"></span>
<span class="line">namque ferunt raptam patriis Aeginan ab undis</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>amplexu latuisse Iovis: furit amnis et astris</span><span class="linebreak"></span>
<span class="line">infensus bellare parat (nondum ista licebant</span><span class="linebreak"></span>
<span class="line">nec superis); stetit audaces effusus in iras,</span><span class="linebreak"></span>
<span class="line">conseruitque manum, nec quem imploraret habebat,</span><span class="linebreak"></span>
<span class="line">donec vix tonitru summotus et igne trisulco</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>cessit. adhuc ripis animosus gurges anhelis</span><span class="linebreak"></span>
<span class="line">fulmineum cinerem magnaeque insignia poenae</span><span class="linebreak"></span>
<span class="line">gaudet et Aetnaeos in caelum efflare vapores.</span><span class="linebreak"></span>
<span class="line">talem Cadmeo mirabimur Hypsea campo,</span><span class="linebreak"></span>
<span class="line">si modo placavit felix Aegina Tonantem.</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>ducit Itonaeos et Alalcomenaea Minervae</span><span class="linebreak"></span>
<span class="line">agmina, quos Midea et quos uvida suggerit Arne,</span><span class="linebreak"></span>
<span class="line">Aulida qui Graeanque serunt viridesque Plataeas,</span><span class="linebreak"></span>
<span class="line">et sulco Peteona domant, refluumque meatu</span><span class="linebreak"></span>
<span class="line">Euripum, qua noster, habent teque, ultima tractu</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>Anthedon, ubi gramineo de litore Glaucus</span><span class="linebreak"></span>
<span class="line">poscentes irrupit aquas, iam crine genisque</span><span class="linebreak"></span>
<span class="line">caerulus, et mixtos expavit ab inguine pisces.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_422_331"><sup class="lineRef">331</sup>mide et ω: medon P <span class="italic">ex</span> medion (?)(<span class="italic">Dubner</span>) vivida P: (h)umida ω (Ϛ, <span class="italic">Heinsius</span>)</li></ul></section></notes></section>