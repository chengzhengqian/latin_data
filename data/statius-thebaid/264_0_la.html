<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">imbelli famulate deo solumque cruorem</span><span class="linebreak"></span>
<span class="line">femineis experte choris, cum Bacchica mugit</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>buxus et insanae maculant trieterida matres?â€™</span><span class="linebreak"></span>
<span class="line">dixerat; atque illi sese deus obtulit ultro</span><span class="linebreak"></span>
<span class="line">turbidus imbre genas et nube natantis harenae,</span><span class="linebreak"></span>
<span class="line">nec saevit dictis, trunca sed pectora quercu</span><span class="linebreak"></span>
<span class="line">ter quater oppositi, quantum ira deusque valebat,</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>impulit assurgens: tandem vestigia flexit</span><span class="linebreak"></span>
<span class="line">excussumque manu tegimen, conversaque lente</span><span class="linebreak"></span>
<span class="line">terga refert. instant undae sequiturque labantem</span><span class="linebreak"></span>
<span class="line">amnis ovans; nec non saxis et grandine ferri</span><span class="linebreak"></span>
<span class="line">desuper infestant Tyrii geminoque repellunt</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>aggere. quid faciat bellis obsessus et undis?</span><span class="linebreak"></span>
<span class="line">nec fuga iam misero, nec magnae copia mortis.</span><span class="linebreak"></span>
<span class="line indent2">Stabat gramineae producta crepidine ripae</span><span class="linebreak"></span>
<span class="line">undarum ac terrae dubio, sed amicior undis,</span><span class="linebreak"></span>
<span class="line">fraxinus ingentique vadum possederat umbra.</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>huius opem (nam qua terras invaderet?) unca</span><span class="linebreak"></span>
<span class="line">arripuit dextra: nec pertulit illa trahentem,</span><span class="linebreak"></span>
<span class="line">sed maiore super, quam stabat, pondere victa</span><span class="linebreak"></span>
<span class="line">solvitur et, qua stagna subit radice quibusque</span><span class="linebreak"></span>
<span class="line">arentem mordebat humum dimissa, superne</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>iniecit sese trepido ripamque, nec ultra</span><span class="linebreak"></span>
<span class="line">passurum subitae vallavit ponte ruinae.</span><span class="linebreak"></span>
<span class="line">huc undae coeunt, et ineluctabile caeno</span><span class="linebreak"></span>
<span class="line">verticibusque cavis sidit crescitque barathrum.</span><span class="linebreak"></span>
<span class="line">iamque umeros, iam colla ducis sinuosa vorago</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>circumit: hic demum victus suprema fateri</span><span class="linebreak"></span>
</p></section><notes></notes></section>