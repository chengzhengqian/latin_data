<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">ille propinquabat silvis et ab aggere celso</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>scuta virum galeasque videt rutilare comantes,</span><span class="linebreak"></span>
<span class="line">qua laxant rami nemus adversaque sub umbra</span><span class="linebreak"></span>
<span class="line">flammeus aeratis lunae tremor errat in armis.</span><span class="linebreak"></span>
<span class="line">obstipuit visis, ibat tamen, horrida tantum</span><span class="linebreak"></span>
<span class="line">spicula et inclusum capulo tenus admovet ensem,</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>ac prior ‘unde, viri, quidve occultatis in armis?’</span><span class="linebreak"></span>
<span class="line">non humili terrore rogat. nec reddita contra</span><span class="linebreak"></span>
<span class="line">vox, fidamque negant suspecta silentia pacem.</span><span class="linebreak"></span>
<span class="line">ecce autem vasto Cthonii contorta lacerto,</span><span class="linebreak"></span>
<span class="line">quo duce freta cohors, fuscas intervolat auras</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>hasta; sed audenti deus et Fortuna recessit.</span><span class="linebreak"></span>
<span class="line">per tamen Olenii tegimen suis atraque saetis</span><span class="linebreak"></span>
<span class="line">terga super laevos umeros vicina cruori</span><span class="linebreak"></span>
<span class="line">effugit et viduo iugulum ferit irrita ligno.</span><span class="linebreak"></span>
<span class="line">tunc horrere comae sanguisque in corda gelari.</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>huc ferus atque illuc animum pallentiaque ira</span><span class="linebreak"></span>
<span class="line">ora ferens (nec tanta putat sibi bella parari):</span><span class="linebreak"></span>
<span class="line">‘ferte gradum contra campoque erumpite aperto!</span><span class="linebreak"></span>
<span class="line">quis timor audendi, quae tanta ignavia? solus,</span><span class="linebreak"></span>
<span class="line">solus in arma voco.’ neque in his mora; quos ubi plures</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>quam ratus innumeris videt excursare latebris,</span><span class="linebreak"></span>
<span class="line">hos deire iugis, illos e vallibus imis</span><span class="linebreak"></span>
<span class="line">crescere, nec paucos campo, totumque sub armis</span><span class="linebreak"></span>
<span class="line">collucere iter, ut clausas indagine profert</span><span class="linebreak"></span>
<span class="line">in medium vox prima feras, quae sola medendi</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>turbata ratione via est, petit ardua dirae</span><span class="linebreak"></span>
<span class="line">Sphingos et abscisis infringens cautibus uncas</span><span class="linebreak"></span>
<span class="line">exsuperat iuga dura manus, scopuloque potitus,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_134_530"><sup class="lineRef">530</sup>galeas ω: cristas P</li><li class="note text" id="note_LCL207_134_543"><sup class="lineRef">543</sup>terit <span class="italic">Hall</span>
</li><li class="note text" id="note_LCL207_134_551"><sup class="lineRef">551</sup>deire PΣ: prodire ω</li><li class="note text" id="note_LCL207_134_557"><sup class="lineRef">557</sup>dira Pω (<span class="italic">Håkanson</span>)</li></ul></section></notes></section>