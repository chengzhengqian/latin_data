<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">conditur et fulvo moriens nigrescit in auro;</span><span class="linebreak"></span>
<span class="line">circum amnis torpens et ferro caerula Lerna.</span><span class="linebreak"></span>
<span class="line">at laterum tractus spatiosaque pectora servat</span><span class="linebreak"></span>
<span class="line">nexilis innumero Chalybum subtemine thorax,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>horrendum, non matris, opus; galeaeque corusca</span><span class="linebreak"></span>
<span class="line">prominet arce Gigans; atque uni missilis illi</span><span class="linebreak"></span>
<span class="line">cuspide praefixa stat frondibus orba cupressus.</span><span class="linebreak"></span>
<span class="line">huic parere dati quos fertilis Amphigenia</span><span class="linebreak"></span>
<span class="line">planaque Messene montosaque nutrit Ithome,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>quos Thryon et summis ingestum montibus Aepy,</span><span class="linebreak"></span>
<span class="line">quos Helos et Pteleon, Getico quos flebile vati</span><span class="linebreak"></span>
<span class="line">Dorion; hic fretus doctas anteire canendo</span><span class="linebreak"></span>
<span class="line">Aonidas mutos Thamyris damnatus in annos</span><span class="linebreak"></span>
<span class="line">ore simul citharaque (quis obvia numina temnat?)</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>conticuit praeceps, qui non certamina Phoebi</span><span class="linebreak"></span>
<span class="line">nosset et illustres Satyro pendente Celaenas.</span><span class="linebreak"></span>
<span class="line indent2">Iamque et fatidici mens expugnata fatiscit</span><span class="linebreak"></span>
<span class="line">auguris; ille quidem casus et dira videbat</span><span class="linebreak"></span>
<span class="line">signa, sed ipsa manu cunctanti iniecerat arma</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>Atropos obrueratque deum, nec coniugis absunt</span><span class="linebreak"></span>
<span class="line">insidiae, vetitoque domus iam fulgurat auro.</span><span class="linebreak"></span>
<span class="line">hoc aurum vati Fata exitiale monebant</span><span class="linebreak"></span>
<span class="line">Argolico; scit et ipsa (nefas!), sed perfida coniunx</span><span class="linebreak"></span>
<span class="line">dona viro mutare velit, spoliisque potentis</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>imminet Argiae raptoque excellere cultu.</span><span class="linebreak"></span>
<span class="line">illa libens (nam regum animos et pondera belli</span><span class="linebreak"></span>
<span class="line">hac nutare videt, pariter si providus heros</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_218_193"><sup class="lineRef">193</sup>ipse Pω (Ϛ, <span class="italic">Sandstroem</span>)</li><li class="note text" id="note_LCL207_218_197"><sup class="lineRef">197</sup>ni <span class="italic">vel</span> nisi Ψ</li></ul></section></notes></section>