<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">turba petant studiis; geminae mihi namque, nepotum</span><span class="linebreak"></span>
<span class="line">laeta fides, aequo pubescunt sidere natae.</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>quantus honos, quantusque pudor (ne credite patri)</span><span class="linebreak"></span>
<span class="line">et super hesternas licuit cognoscere mensas.</span><span class="linebreak"></span>
<span class="line">has tumidi solio et late dominantibus armis</span><span class="linebreak"></span>
<span class="line">optavere viri (longum enumerare Pheraeos</span><span class="linebreak"></span>
<span class="line">Oebaliosque duces) et Achaea per oppida matres,</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>spem generis, nec plura tuus despexerat Oeneus</span><span class="linebreak"></span>
<span class="line">foedera Pisaeisque socer metuendus habenis.</span><span class="linebreak"></span>
<span class="line">sed mihi nec Sparta genitos nec ab Elide missos</span><span class="linebreak"></span>
<span class="line">iungere fas generos: vobis hic sanguis et aulae</span><span class="linebreak"></span>
<span class="line">cura meae longo promittitur ordine fati.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>di bene, quod tales stirpemque animosque venitis</span><span class="linebreak"></span>
<span class="line">ut responsa iuvent: hic durae tempore noctis</span><span class="linebreak"></span>
<span class="line">partus honos, haec illa venit post verbera merces.’</span><span class="linebreak"></span>
<span class="line indent2">Audierant, fixosque oculos per mutua paulum</span><span class="linebreak"></span>
<span class="line">ora tenent, visique inter sese ordine fandi</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>cedere. sed cunctis Tydeus audentior actis</span><span class="linebreak"></span>
<span class="line">incipit: ‘o quam te parcum in praeconia famae</span><span class="linebreak"></span>
<span class="line">mens agitat matura tuae, quantumque ferentem</span><span class="linebreak"></span>
<span class="line">Fortunam virtute domas! cui cedat Adrastus</span><span class="linebreak"></span>
<span class="line">imperiis? quis te solio Sicyonis avitae</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>excitum infrenos componere legibus Argos</span><span class="linebreak"></span>
<span class="line">nesciat? atque utinam his manibus permittere gentes,</span><span class="linebreak"></span>
<span class="line">Iuppiter aeque, velis, quas Doricus alligat intus</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_106_163"><sup class="lineRef">163</sup>phereos Σ: phaer- P: phar(a)eos ω</li><li class="note text" id="note_LCL207_106_182"><sup class="lineRef">182</sup>intus P: undis ω</li></ul></section></notes></section>