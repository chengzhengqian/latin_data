<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">finitimusque Dryas? ubi Phocidos arma sonorae</span><span class="linebreak"></span>
<span class="line">Euboicique duces? illos tamen aequa duelli</span><span class="linebreak"></span>
<span class="line">fors tulit ad manes: at tu (pudet) hostia regni,</span><span class="linebreak"></span>
<span class="line">hostia, nate, iaces, ceu mutus et e grege sanguis</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>(ei mihi!) primitiis ararum et rite nefasto</span><span class="linebreak"></span>
<span class="line">libatus iussusque mori: et cunctabitur ultra</span><span class="linebreak"></span>
<span class="line">iste nec, adverso nunc saltem Marte vocatus,</span><span class="linebreak"></span>
<span class="line">stabit? an in pugnas alium iubet ire profanus</span><span class="linebreak"></span>
<span class="line">Tiresias iterumque meos oracula nectit</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>in gemitus? quid enim misero super unicus Haemon?</span><span class="linebreak"></span>
<span class="line">ille iube subeat, tuque hinc spectator ab alta</span><span class="linebreak"></span>
<span class="line">turre sede! quid saeva fremis famulamque cohortem</span><span class="linebreak"></span>
<span class="line">respectas? hi te ire volunt, hi pendere poenas;</span><span class="linebreak"></span>
<span class="line">ipsa etiam genetrix ipsaeque odere sorores.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>in te ardens frater ferrum mortemque minatur</span><span class="linebreak"></span>
<span class="line">saeptaque portarum convellit claustra, nec audis?’</span><span class="linebreak"></span>
<span class="line indent2">Sic pater infrendens, miseraque exaestuat ira.</span><span class="linebreak"></span>
<span class="line">ille sub haec ‘non fallis,’ ait, ‘nec te incluta nati</span><span class="linebreak"></span>
<span class="line">fata movent. canere illa patrem et iactare decebat,</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>sed spes sub lacrimis, spes atque occulta cupido</span><span class="linebreak"></span>
<span class="line">his latet: insano praetendis funera voto,</span><span class="linebreak"></span>
<span class="line">meque premis frustra vacuae ceu proximus aulae.</span><span class="linebreak"></span>
<span class="line">non ita Sidoniam Fortuna reliquerit urbem,</span><span class="linebreak"></span>
<span class="line">in te ut sceptra cadant, tanto indignissime nato.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>nec mihi difficilis praesens vindicta; sed arma,</span><span class="linebreak"></span>
<span class="line">arma prius, famuli! coeant in proelia fratres.</span><span class="linebreak"></span>
<span class="line">vult gemitus lenire Creon. lucrare furorem:</span><span class="linebreak"></span>
<span class="line">victori mihi cuncta lues.’ sic iurgia paulum</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_216_296"><sup class="lineRef">296</sup>saevaque Pω (<span class="italic">SB<sup>2</sup>
</span>)</li></ul></section></notes></section>