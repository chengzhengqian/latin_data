<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">unus: abisse deos dilapsaque numina castris:</span><span class="linebreak"></span>
<span class="line">â€˜heu ubi laurigeri currus sollemniaque arma</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>et galeae vittatus apex? hoc antra lacusque</span><span class="linebreak"></span>
<span class="line">Castalii tripodumque fides? sic gratus Apollo?</span><span class="linebreak"></span>
<span class="line">quis mihi sidereos lapsus mentemque sinistri</span><span class="linebreak"></span>
<span class="line">fulguris, aut caesis saliat quod numen in extis,</span><span class="linebreak"></span>
<span class="line">quando iter, unde morae, quae saevis utilis armis,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>quae pacem magis hora velit? quis iam omne futurum</span><span class="linebreak"></span>
<span class="line">proferet, aut cum quo volucres mea fata loquentur?</span><span class="linebreak"></span>
<span class="line">hos quoque bellorum casus nobisque tibique</span><span class="linebreak"></span>
<span class="line">praescieras et (quanta sacro sub pectore virtus!)</span><span class="linebreak"></span>
<span class="line">venisti tamen et miseris comes additus armis.</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>et cum te tellus fatalisque hora vocaret,</span><span class="linebreak"></span>
<span class="line">tu Tyrias acies adversaque signa vacasti</span><span class="linebreak"></span>
<span class="line">sternere; tunc etiam media de morte timendum</span><span class="linebreak"></span>
<span class="line">hostibus infestaque abeuntem vidimus hasta.</span><span class="linebreak"></span>
<span class="line">et nunc te quis casus habet? poterisne reverti</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>sedibus a Stygiis altaque erumpere terra?</span><span class="linebreak"></span>
<span class="line">anne sedes hilaris iuxta, tua numina, Parcas</span><span class="linebreak"></span>
<span class="line">et vice concordi discis ventura docesque?</span><span class="linebreak"></span>
<span class="line">an tibi felices lucos miseratus Averni</span><span class="linebreak"></span>
<span class="line">rector et Elysias dedit inservare volucres?</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>quidquid es, aeternus Phoebo dolor et nova clades</span><span class="linebreak"></span>
<span class="line">semper eris mutisque diu plorabere Delphis.</span><span class="linebreak"></span>
<span class="line">hic Tenedon Chrysenque dies partuque ligatum</span><span class="linebreak"></span>
<span class="line">Delon et intonsi claudet penetralia Branchi,</span><span class="linebreak"></span>
<span class="line">nec Clarias hac luce fores Didymaeaque quisquam</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>limina nec Lyciam supplex consultor adibit.</span><span class="linebreak"></span>
<span class="line">quin et cornigeri vatis nemus atque Molosso</span><span class="linebreak"></span>
</p></section><notes></notes></section>