<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">sustulit; illam unam neglecto lumine caeli</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>aspicit et vultu non exsatiatur amato.</span><span class="linebreak"></span>
<span class="line">tunc quia nec genetrix iuxta positusque beata</span><span class="linebreak"></span>
<span class="line">morte pater, sponsae munus miserabile tradunt</span><span class="linebreak"></span>
<span class="line">declinare genas; ibi demum teste remoto</span><span class="linebreak"></span>
<span class="line">fassa pios gemitus lacrimasque in vulnera fudit.</span><span class="linebreak"></span>
<span class="line indent2"><span class="br"></span><span class="lineNumber">655</span><span class="br"></span>Dumque ea per Thebas, aliis serpentibus horrens</span><span class="linebreak"></span>
<span class="line">et face mutata bellum integrabat Enyo.</span><span class="linebreak"></span>
<span class="line">arma volunt, primos veluti modo comminus ictus</span><span class="linebreak"></span>
<span class="line">sustulerint omnisque etiamnum luceat ensis.</span><span class="linebreak"></span>
<span class="line">eminet Oenides: quamvis et harundine certa</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>Parthenopaeus agat, morientumque ora furenti</span><span class="linebreak"></span>
<span class="line">Hippomedon proculcet equo, Capaneaque pinus</span><span class="linebreak"></span>
<span class="line">iam procul Aoniis volet agnoscenda catervis,</span><span class="linebreak"></span>
<span class="line">Tydeos illa dies, illum fugiuntque tremuntque</span><span class="linebreak"></span>
<span class="line">clamantem: ‘quo terga datis? licet ecce peremptos</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>ulcisci socios maestamque rependere noctem.</span><span class="linebreak"></span>
<span class="line">ille ego inexpletis solus qui caedibus hausi</span><span class="linebreak"></span>
<span class="line">quinquaginta animas: totidem, totidem heia gregatim</span><span class="linebreak"></span>
<span class="line">ferte manus! nulline patres, nulline iacentum</span><span class="linebreak"></span>
<span class="line">unanimi fratres? quae tanta oblivio luctus?</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>quam pudet Inachias contentum abiisse Mycenas!</span><span class="linebreak"></span>
<span class="line">hine super Thebis? haec robora regis? ubi autem</span><span class="linebreak"></span>
<span class="line">egregius dux ille mihi?’ simul ordine laevo</span><span class="linebreak"></span>
<span class="line">ipsum exhortantem cuneos capitisque superbi</span><span class="linebreak"></span>
<span class="line">insignem fulgore videt; nec segnius ardens</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>occurrit, niveo quam flammiger ales olori</span><span class="linebreak"></span>
<span class="line">imminet et magna trepidum circumligat umbra.</span><span class="linebreak"></span>
<span class="line">tunc prior: ‘Aoniae rex o iustissime gentis,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_50_654"><sup class="lineRef">654</sup>lumina Pω (ʕ)</li><li class="note text" id="note_LCL498_50_655"><sup class="lineRef">655</sup>ardens Pω, <span class="italic">nempe propter</span> face (<span class="italic">Schrader</span>)</li></ul></section></notes></section>