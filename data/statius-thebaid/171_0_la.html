<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">discus, nec dubia iunctave Menesthea victum</span><span class="linebreak"></span>
<span class="line">transabiit meta: longe super aemula signa</span><span class="linebreak"></span>
<span class="line">consedit viridesque umeros et opaca theatri</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>culmina ceu latae tremefecit mole ruinae:</span><span class="linebreak"></span>
<span class="line">quale vaporifera saxum Polyphemus ab Aetna</span><span class="linebreak"></span>
<span class="line">lucis egente manu tamen in vestigia puppis</span><span class="linebreak"></span>
<span class="line">auditae iuxtaque inimicum exegit Ulixen.</span><span class="linebreak"></span>
<span class="line">[sic et Aloidae, cum iam calcaret Olympum</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>desuper Ossa rigens, ipsum glaciale ferebant</span><span class="linebreak"></span>
<span class="line">Pelion et trepido sperabant iungere caelo.]</span><span class="linebreak"></span>
<span class="line indent2">Tum genitus Talao victori tigrin inanem</span><span class="linebreak"></span>
<span class="line">ire iubet, fulvo quae circumfusa nitebat</span><span class="linebreak"></span>
<span class="line">margine et extremos auro mansueverat ungues.</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>Cnosiacos arcus habet et vaga tela Menestheus.</span><span class="linebreak"></span>
<span class="line">‘at tibi,’ ait, ‘Phlegya, casu frustrate sinistro,</span><span class="linebreak"></span>
<span class="line">hunc, quondam nostri decus auxiliumque Pelasgi,</span><span class="linebreak"></span>
<span class="line">ferre damus, neque enim Hippomedon inviderit, ensem.</span><span class="linebreak"></span>
<span class="line">nunc opus est animis: infestos tollite caestus</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>comminus; haec bellis et ferro proxima virtus.’</span><span class="linebreak"></span>
<span class="line indent2">Constitit immanis cerni immanisque timeri</span><span class="linebreak"></span>
<span class="line">Argolicus Capaneus, ac dum nigrantia plumbo</span><span class="linebreak"></span>
<span class="line">tegmina cruda boum non mollior ipse lacertis</span><span class="linebreak"></span>
<span class="line">induitur, ‘date tot iuvenum de milibus unum</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>huc,’ ait, ‘atque utinam potius de stirpe veniret</span><span class="linebreak"></span>
<span class="line">aemulus Aonia, quem fas demittere leto,</span><span class="linebreak"></span>
<span class="line">nec mea crudelis civili sanguine virtus.’</span><span class="linebreak"></span>
<span class="line">obstipuere animi, fecitque silentia terror.</span><span class="linebreak"></span>
<span class="line">tandem insperatus nuda de plebe Laconum</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>prosilit Alcidamas: mirantur Dorica regum</span><span class="linebreak"></span>
<span class="line">agmina, sed socii fretum Polluce magistro</span><span class="linebreak"></span>
<span class="line">norant et sacras inter crevisse palaestras.</span><span class="linebreak"></span>
<span class="line">ipse deus posuitque manus et bracchia finxit</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_380_719"><sup class="lineRef">719-21</sup>
<span class="italic">in paucis codd. recc. repertos damnant plerique</span>
</li></ul></section></notes></section>