<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">ille refert: ‘equidem non vos ad moenia, Thebas</span><span class="linebreak"></span>
<span class="line">rebar et hostiles huc advenisse catervas.</span><span class="linebreak"></span>
<span class="line">pergite in excidium, socii si tanta voluptas</span><span class="linebreak"></span>
<span class="line">sanguinis, imbuite arma domi, atque haec irrita dudum</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>templa Iovis (quid enim haud licitum?) ferat impius ignis,</span><span class="linebreak"></span>
<span class="line">si vilem, tanti premerent cum pectora luctus,</span><span class="linebreak"></span>
<span class="line">in famulam ius esse ratus dominoque ducique.</span><span class="linebreak"></span>
<span class="line">sed videt haec, videt ille deum regnator, et ausis,</span><span class="linebreak"></span>
<span class="line">sera quidem, manet ira tamen.’ sic fatus, et arces</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>respicit.</span><span class="linebreak"></span>
<span class="line indent3">Atque illic alio certamine belli</span><span class="linebreak"></span>
<span class="line">tecta fremunt; volucres equitum praeverterat alas</span><span class="linebreak"></span>
<span class="line">Fama recens, geminos alis amplexa tumultus:</span><span class="linebreak"></span>
<span class="line">illi ad fata rapi atque illi iam occumbere leto,</span><span class="linebreak"></span>
<span class="line">sic meritam, Hypsipylen iterant creduntque nec irae</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>fit mora, iamque faces et tela penatibus instant;</span><span class="linebreak"></span>
<span class="line">vertere regna fremunt raptumque auferre Lycurgum</span><span class="linebreak"></span>
<span class="line">cum Iove cumque aris; resonant ululatibus aedes</span><span class="linebreak"></span>
<span class="line">femineis, versusque dolor dat terga timori.</span><span class="linebreak"></span>
<span class="line indent2">Alipedum curru sed enim sublimis Adrastus</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>secum ante ora virum fremibunda Thoantida portans</span><span class="linebreak"></span>
<span class="line">it medius turmis et ‘parcite, parcite!’ clamat.</span><span class="linebreak"></span>
<span class="line">‘nil actum saeve, meritus nec tale Lycurgus</span><span class="linebreak"></span>
<span class="line">excidium, gratique inventrix fluminis ecce.’</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_320_681"><sup class="lineRef">681</sup>thebes Pω (<span class="italic">Håkanson ex cod.</span>)</li><li class="note text" id="note_LCL207_320_699"><sup class="lineRef">699</sup>alipedi <span class="italic">Jortin</span>
</li></ul></section></notes></section>