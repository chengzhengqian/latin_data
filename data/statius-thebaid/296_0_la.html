<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">440</span><span class="br"></span>iniecit puero, supremaque murmura volvens:</span><span class="linebreak"></span>
<span class="line">‘hoc tamen interea certe potiare sepulcro.’</span><span class="linebreak"></span>
<span class="line">tales optatis regum in complexibus ambo,</span><span class="linebreak"></span>
<span class="line">par insigne animis, Aetolus et inclutus Arcas,</span><span class="linebreak"></span>
<span class="line">egregias efflant animas letoque fruuntur.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>vos quoque sacrati, quamvis mea carmina surgant</span><span class="linebreak"></span>
<span class="line">inferiore lyra, memores superabitis annos.</span><span class="linebreak"></span>
<span class="line">forsitan et comites non aspernabitur umbras</span><span class="linebreak"></span>
<span class="line">Euryalus Phrygiique admittet gloria Nisi.</span><span class="linebreak"></span>
<span class="line indent2">At ferus Amphion, regi qui facta reportent</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>edoceantque dolum captivaque corpora reddant,</span><span class="linebreak"></span>
<span class="line">mittit ovans; clausis ipse insultare Pelasgis</span><span class="linebreak"></span>
<span class="line">tendit et abscisos sociorum ostendere vultus.</span><span class="linebreak"></span>
<span class="line">interea reducem murorum e culmine Grai</span><span class="linebreak"></span>
<span class="line">Thiodamanta vident nec iam erumpentia celant</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>gaudia. ut exsertos enses et caede recenti</span><span class="linebreak"></span>
<span class="line">arma rubere notant,novus assilit aethera magnum</span><span class="linebreak"></span>
<span class="line">clamor, et e summo pendent cupida agmina vallo</span><span class="linebreak"></span>
<span class="line">noscere quisque suos. volucrum sic turba recentum,</span><span class="linebreak"></span>
<span class="line">cum reducem longo prospexit in aëre matrem,</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>ire cupit contra summique e margine nidi</span><span class="linebreak"></span>
<span class="line">exstat hians, iam iamque cadat, ni pectore toto</span><span class="linebreak"></span>
<span class="line">obstet aperta parens et amantibus increpet alis.</span><span class="linebreak"></span>
<span class="line">dumque opus arcanum et taciti compendia Martis</span><span class="linebreak"></span>
<span class="line">enumerant laetisque suos complexibus implent</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>Hopleaque exquirunt tardumque Dymanta queruntur:</span><span class="linebreak"></span>
<span class="line">ecce et Dircaeae iuxta dux concitus alae</span><span class="linebreak"></span>
<span class="line">venerat Amphion; non longum caede recenti</span><span class="linebreak"></span>
<span class="line">laetatus videt innumeris fervere catervis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_158_441"><sup class="lineRef">441</sup>et tu P: claro ω (<span class="italic">Brakman: alii alia</span>)</li><li class="note text" id="note_LCL498_158_456"><sup class="lineRef">456</sup>novus ω: tunc P</li></ul></section></notes></section>