<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">pectora congestis avidae simul undique dextris</span><span class="linebreak"></span>
<span class="line">perfringunt, ac dulce nefas in sanguine vivo</span><span class="linebreak"></span>
<span class="line">coniurant, matremque recens circumvolat umbra.</span><span class="linebreak"></span>
<span class="line indent2">Talia cernenti mihi quantus in ossibus horror,</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>quisve per ora color! qualis cum cerva cruentis</span><span class="linebreak"></span>
<span class="line">circumuenta lupis, nullum cui pectore molli</span><span class="linebreak"></span>
<span class="line">robur et in volucri tenuis fiducia cursu,</span><span class="linebreak"></span>
<span class="line">praecipitat suspensa fugam, iam iamque teneri</span><span class="linebreak"></span>
<span class="line">credit et elusos audit concurrere morsus.</span><span class="linebreak"></span>
<span class="line indent2"><span class="br"></span><span class="lineNumber">170</span><span class="br"></span>Illi aderant, primis iamque offendere carinae</span><span class="linebreak"></span>
<span class="line">litoribus, certant saltu contingere terram</span><span class="linebreak"></span>
<span class="line">praecipites. miseri, quos non aut horrida virtus</span><span class="linebreak"></span>
<span class="line">Marte sub Odrysio, aut medii inclementia ponti</span><span class="linebreak"></span>
<span class="line">hauserit! alta etiam superum delubra vaporant</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>promissasque trahunt pecudes: niger omnibus aris</span><span class="linebreak"></span>
<span class="line">ignis, et in nullis spirat deus integer extis.</span><span class="linebreak"></span>
<span class="line">tardius umenti noctem deiecit Olympo</span><span class="linebreak"></span>
<span class="line">Iuppiter et versum miti, reor, aethera cura</span><span class="linebreak"></span>
<span class="line">sustinuit, dum Fata vetant, nec longius umquam</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>cessavere novae perfecto sole tenebrae.</span><span class="linebreak"></span>
<span class="line">sera tamen mundo venerunt astra, sed illis</span><span class="linebreak"></span>
<span class="line">et Paros et nemorosa Thasos crebraeque relucent</span><span class="linebreak"></span>
<span class="line">Cyclades; una gravi penitus latet obruta caelo</span><span class="linebreak"></span>
<span class="line">Lemnos, in hanc tristes nebulae et plaga caeca superne</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>texitur, una vagis Lemnos non agnita nautis.</span><span class="linebreak"></span>
<span class="line">iam domibus fusi et nemorum per opaca sacrorum</span><span class="linebreak"></span>
<span class="line">ditibus indulgent epulis vacuantque profundo</span><span class="linebreak"></span>
<span class="line">aurum immane mero, dum quae per Strymona pugnae,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_282_161"><sup class="lineRef">161</sup>congestis Ψ: -tisque Pω</li><li class="note text" id="note_LCL207_282_179"><sup class="lineRef">179</sup>vetant ω: -at P</li></ul></section></notes></section>