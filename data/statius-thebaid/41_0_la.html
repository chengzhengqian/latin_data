<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">admota deprendo manu! nil foedere rupto</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>conubiisve super moveor viduaque iuventa,</span><span class="linebreak"></span>
<span class="line">etsi crudus amor necdum post flammea toti</span><span class="linebreak"></span>
<span class="line">intepuere tori: tua me, properabo fateri,</span><span class="linebreak"></span>
<span class="line">angit, amate, salus. tune incomitatus, inermis</span><span class="linebreak"></span>
<span class="line">regna petes? poterisque tuis decedere Thebis,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>si neget? atque illum sollers deprendere semper</span><span class="linebreak"></span>
<span class="line">Fama duces tumidum narrat raptoque superbum</span><span class="linebreak"></span>
<span class="line">difficilemque tibi: necdum consumpserat annum.</span><span class="linebreak"></span>
<span class="line">me quoque nunc vates, nunc exta minantia divos</span><span class="linebreak"></span>
<span class="line">aut avium lapsus aut turbida noctis imago</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>terret et (a, memini!) numquam mihi falsa per umbras</span><span class="linebreak"></span>
<span class="line">Iuno venit. quo tendis iter? ni conscius ardor</span><span class="linebreak"></span>
<span class="line">ducit et ad Thebas melior socer.’</span><span class="linebreak"></span>
<span class="line indent12">Hic breve tandem</span><span class="linebreak"></span>
<span class="line">risit Echionius iuvenis tenerumque dolorem</span><span class="linebreak"></span>
<span class="line">coniugis amplexu solatus et oscula maestis</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>tempestiva genis posuit lacrimasque repressit:</span><span class="linebreak"></span>
<span class="line">‘solve metus animo: dabitur, mihi crede, merentum</span><span class="linebreak"></span>
<span class="line">consiliis tranquilla dies. te fortior annis</span><span class="linebreak"></span>
<span class="line">nondum cura decet. sciat haec Saturnius olim</span><span class="linebreak"></span>
<span class="line">fata parens, oculosque polo demittere si quos</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>Iustitia et rectum terris defendere curat:</span><span class="linebreak"></span>
<span class="line">fors aderit lux illa tibi, qua moenia cernes</span><span class="linebreak"></span>
<span class="line">coniugis et geminas ibis regina per urbes.’</span><span class="linebreak"></span>
<span class="line indent2">Sic ait, et caro raptim se limine profert.</span><span class="linebreak"></span>
<span class="line">Tydea iam socium coeptis, iam pectore fido</span><span class="linebreak"></span>
</p>
</section><notes></notes></section>