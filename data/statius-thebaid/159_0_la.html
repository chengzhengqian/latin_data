<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">390</span><span class="br"></span>casside, iamque locus cuique est et liminis ordo.</span><span class="linebreak"></span>
<span class="line">terrarum decora ampla viri, decora aequa iugales,</span><span class="linebreak"></span>
<span class="line">divum utrumque genus, stant uno margine clausi,</span><span class="linebreak"></span>
<span class="line">spesque audaxque una metus et fiducia pallens.</span><span class="linebreak"></span>
<span class="line">nil fixum cordi: pugnant exire paventque,</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>concurrit summos animosum frigus in artus.</span><span class="linebreak"></span>
<span class="line">qui dominis, idem ardor equis; face lumina surgunt,</span><span class="linebreak"></span>
<span class="line">ora sonant morsu, spumisque et sanguine ferrum</span><span class="linebreak"></span>
<span class="line">uritur, impulsi nequeunt obsistere postes</span><span class="linebreak"></span>
<span class="line">claustraque, compressae transfumat anhelitus irae.</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>stare adeo miserum est, pereunt vestigia mille</span><span class="linebreak"></span>
<span class="line">ante fugam, absentemque ferit gravis ungula campum.</span><span class="linebreak"></span>
<span class="line">circumstant fidi, nexusque et torta iubarum</span><span class="linebreak"></span>
<span class="line">expediunt firmantque animos et plurima monstrant.</span><span class="linebreak"></span>
<span class="line">insonuit contra Tyrrhenum murmur, et omnes</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>exsiluere loco. quae tantum carbasa ponto,</span><span class="linebreak"></span>
<span class="line">quae bello sic tela volant, quae nubila caelo?</span><span class="linebreak"></span>
<span class="line">amnibus hibernis minor est, minor impetus igni,</span><span class="linebreak"></span>
<span class="line">tardius astra cadunt, glomerati tardius imbres,</span><span class="linebreak"></span>
<span class="line">tardius e summo decurrunt flumina monte.</span><span class="linebreak"></span>
<span class="line indent2"><span class="br"></span><span class="lineNumber">410</span><span class="br"></span>Emissos videre atque agnovere Pelasgi,</span><span class="linebreak"></span>
<span class="line">et iam rapti oculis, iam caeco pulvere mixti</span><span class="linebreak"></span>
<span class="line">una in nube latent, vultusque umbrante tumultu</span><span class="linebreak"></span>
<span class="line">vix inter sese clamore et nomine noscunt.</span><span class="linebreak"></span>
<span class="line">evolvere globum, et spatio quo quisque valebat</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>diducti; delet sulcos iterata priores</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_356_403"><sup class="lineRef">403</sup>plura ministrant <span class="italic">Pollack</span>
</li><li class="note text" id="note_LCL207_356_408"><sup class="lineRef">408</sup>glomerantur PÏ‰ (<span class="italic">SB</span>)</li></ul></section></notes></section>