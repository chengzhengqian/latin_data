<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">turbidus Hippomedon, plorandaque bella protervi</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Arcados atque alio Capaneus horrore canendus.</span><span class="linebreak"></span>
<span class="line indent2">Impia iam merita scrutatus lumina dextra</span><span class="linebreak"></span>
<span class="line">merserat aeterna damnatum nocte pudorem</span><span class="linebreak"></span>
<span class="line">Oedipodes longaque animam sub morte trahebat.</span><span class="linebreak"></span>
<span class="line">illum indulgentem tenebris imaeque recessu</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>sedis inaspectos caelo radiisque penates</span><span class="linebreak"></span>
<span class="line">servantem tamen assiduis circumvolat alis</span><span class="linebreak"></span>
<span class="line">saeva dies animi, scelerumque in pectore Dirae.</span><span class="linebreak"></span>
<span class="line">tunc vacuos orbes, crudum ac miserabile vitae</span><span class="linebreak"></span>
<span class="line">supplicium, ostentat caelo manibusque cruentis</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>pulsat inane solum saevaque ita voce precatur:</span><span class="linebreak"></span>
<span class="line indent2">‘Di, sontes animas angustaque Tartara poenis</span><span class="linebreak"></span>
<span class="line">qui regitis, tuque umbrifero Styx livida fundo,</span><span class="linebreak"></span>
<span class="line">quam video, multumque mihi consueta vocari</span><span class="linebreak"></span>
<span class="line">annue, Tisiphone, perversaque vota secunda:</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>si bene quid merui, si me de matre cadentem</span><span class="linebreak"></span>
<span class="line">fovisti gremio et traiectum vulnere plantas</span><span class="linebreak"></span>
<span class="line">firmasti, si stagna peti Cirrhaea bicorni</span><span class="linebreak"></span>
<span class="line">interfusa iugo, possem cum degere falso</span><span class="linebreak"></span>
<span class="line">contentus Polybo, trifidaeque in Phocidos arto</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_44_48"><sup class="lineRef">48</sup>trahebat Σ <span class="italic">ad 11.582</span>: tene- Pω</li></ul></section></notes></section>