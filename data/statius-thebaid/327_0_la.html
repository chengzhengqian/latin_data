<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">me miseram! vinces. prius haec tamen arma necesse est</span><span class="linebreak"></span>
<span class="line">experiare domi: stabo ipso in limine portae</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>auspicium infelix scelerumque immanis imago.</span><span class="linebreak"></span>
<span class="line">haec tibi canities, haec sunt calcanda, nefande,</span><span class="linebreak"></span>
<span class="line">ubera, perque uterum sonipes hic matris agendus.</span><span class="linebreak"></span>
<span class="line">parce: quid oppositam capulo parmaque repellis?</span><span class="linebreak"></span>
<span class="line">non ego te contra Stygiis feralia sanxi</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>vota deis, caeco nec Erinyas ore rogavi.</span><span class="linebreak"></span>
<span class="line">exaudi miseram: genetrix te, saeve, precatur,</span><span class="linebreak"></span>
<span class="line">non pater; adde moram sceleri et metire quod audes.</span><span class="linebreak"></span>
<span class="line">sed pulsat muros germanus et impia contra</span><span class="linebreak"></span>
<span class="line">bella ciet: non mater enim, non obstat eunti</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>ulla soror: te cuncta rogant, hic plangimus omnes;</span><span class="linebreak"></span>
<span class="line">ast ibi vix unus pugnas dissuadet Adrastus,</span><span class="linebreak"></span>
<span class="line">aut fortasse iubet. tu limina avita deosque</span><span class="linebreak"></span>
<span class="line">linquis et a nostris in fratrem amplexibus exis.’</span><span class="linebreak"></span>
<span class="line indent2">At parte ex alia tacitos obstante tumultu</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>Antigone furata gradus (nec casta retardat</span><span class="linebreak"></span>
<span class="line">virginitas) volat Ogygii fastigia muri</span><span class="linebreak"></span>
<span class="line">exsuperare furens; senior comes haeret eunti</span><span class="linebreak"></span>
<span class="line">Actor, et hic summas non duraturus ad arces.</span><span class="linebreak"></span>
<span class="line">utque procul visis paulum dubitavit in armis,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>agnovitque (nefas!) iaculis et voce superba</span><span class="linebreak"></span>
<span class="line">tecta incessentem, magno prius omnia planctu</span><span class="linebreak"></span>
<span class="line">implet et ex muris ceu descensura profatur:</span><span class="linebreak"></span>
<span class="line">‘comprime tela manu paulumque hanc respice turrem,</span><span class="linebreak"></span>
<span class="line">frater, et horrentes refer in mea lumina cristas!</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>agnoscisne hostes? sic annua pacta fidemque</span><span class="linebreak"></span>
<span class="line">poscimus? hi questus, haec est bona causa modesti</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_220_366"><sup class="lineRef">366</sup>poscimur , <span class="italic">Schrader</span>
</li></ul></section></notes></section>