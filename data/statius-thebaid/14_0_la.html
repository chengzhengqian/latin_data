<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line indent2">Iamque per emeriti surgens confinia Phoebi</span><span class="linebreak"></span>
<span class="line">Titanis late mundo subvecta silenti</span><span class="linebreak"></span>
<span class="line">rorifera gelidum tenuaverat aëra biga;</span><span class="linebreak"></span>
<span class="line">iam pecudes volucresque tacent, iam Somnus avaris</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>irrepsit curis pronusque ex aethere nutat,</span><span class="linebreak"></span>
<span class="line">grata laboratae referens oblivia vitae.</span><span class="linebreak"></span>
<span class="line">sed nec puniceo rediturum nubila caelo</span><span class="linebreak"></span>
<span class="line">promisere iubar, nec rarescentibus umbris</span><span class="linebreak"></span>
<span class="line">longa repercusso nituere crepuscula Phoebo:</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>densior a terris et nulli pervia flammae</span><span class="linebreak"></span>
<span class="line">subtexit nox atra polos. iam claustra rigentis</span><span class="linebreak"></span>
<span class="line">Aeoliae percussa sonant, venturaque rauco</span><span class="linebreak"></span>
<span class="line">ore minatur hiems, venti transuersa frementes</span><span class="linebreak"></span>
<span class="line">confligunt axemque emoto cardine vellunt,</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>dum caelum sibi quisque rapit; sed plurimus Auster</span><span class="linebreak"></span>
<span class="line">inglomerat noctem, tenebrosa volumina torquens,</span><span class="linebreak"></span>
<span class="line">defunditque imbres sicco quos asper hiatu</span><span class="linebreak"></span>
<span class="line">praesolidat Boreas; nec non abrupta tremescunt</span><span class="linebreak"></span>
<span class="line">fulgura, et attritus subita face rumpitur aether.</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>iam Nemea, iam Taenariis contermina lucis</span><span class="linebreak"></span>
<span class="line">Arcadiae capita alta madent; ruit agmine magno</span><span class="linebreak"></span>
<span class="line">Inachus et gelidas surgens Erasinus in undas.</span><span class="linebreak"></span>
<span class="line">pulverulenta prius calcandaque flumina nullae</span><span class="linebreak"></span>
<span class="line">aggeribus tenuere morae, stagnoque refusa est</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>funditus et veteri spumavit Lerna veneno.</span><span class="linebreak"></span>
<span class="line">frangitur omne nemus, rapiunt antiqua procellae</span><span class="linebreak"></span>
<span class="line">bracchia silvarum, nullisque aspecta per aevum</span><span class="linebreak"></span>
<span class="line">solibus umbrosi patuere aestiva Lycaei.</span><span class="linebreak"></span>
<span class="line indent2">Ille tamen, modo saxa iugis fugientia ruptis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_66_343"><sup class="lineRef">343</sup>crebrescentibus <span class="italic">Imhof</span>
</li><li class="note text" id="note_LCL207_66_357"><sup class="lineRef">357</sup>in undas P <span class="italic">ante corr</span>.: ad arctos ω</li></ul></section></notes></section>