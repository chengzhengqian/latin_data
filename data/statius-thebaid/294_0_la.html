<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">passibus exhaustasque dolent pallere tenebras.</span><span class="linebreak"></span>
<span class="line indent2">Invida Fata piis et Fors ingentibus ausis</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>rara comes. iam castra vident animisque propinquant,</span><span class="linebreak"></span>
<span class="line">et decrescit onus, subiti cum pulveris umbra</span><span class="linebreak"></span>
<span class="line">et sonus a tergo. monitu ducis acer agebat</span><span class="linebreak"></span>
<span class="line">Amphion equites, noctem vigilataque castra</span><span class="linebreak"></span>
<span class="line">explorare datus, primusque per avia campi</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>usque procul (necdum totas lux solverat umbras)</span><span class="linebreak"></span>
<span class="line">nescio quid visu dubium incertumque moveri</span><span class="linebreak"></span>
<span class="line">corporaque ire videt; subitus mox fraude reperta</span><span class="linebreak"></span>
<span class="line">exclamat, ‘cohibete gradum quicumque!’ sed hostes</span><span class="linebreak"></span>
<span class="line">esse patet: miseri pergunt anteire timentque</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>non sibi; tunc mortem trepidis minitatur et hastam</span><span class="linebreak"></span>
<span class="line">expulit, at vanos alte levat eminus ictus,</span><span class="linebreak"></span>
<span class="line">affectans errare manum. stetit illa Dymantis</span><span class="linebreak"></span>
<span class="line">ante oculos, qui forte prior, gressumque repressit.</span><span class="linebreak"></span>
<span class="line">at non magnanimus curavit perdere iactus</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>Aepytus, et fixo transverberat Hoplea tergo</span><span class="linebreak"></span>
<span class="line">pendentisque etiam perstrinxit Tydeos armos.</span><span class="linebreak"></span>
<span class="line">labitur egregii nondum ducis immemor Hopleus,</span><span class="linebreak"></span>
<span class="line">exspiratque tenens, felix si corpus ademptum</span><span class="linebreak"></span>
<span class="line">nesciit et saevas talis descendit ad umbras.</span><span class="linebreak"></span>
<span class="line indent2"><span class="br"></span><span class="lineNumber">405</span><span class="br"></span>Viderat hoc retro conversus et agmina sentit</span><span class="linebreak"></span>
<span class="line">iuncta Dymas, dubius precibusne subiret an armis</span><span class="linebreak"></span>
<span class="line">instantes: arma ira dabat, Fortuna precari,</span><span class="linebreak"></span>
<span class="line">non audere, iubet; neutri fiducia coepto:</span><span class="linebreak"></span>
<span class="line">distulit ira preces; ponit miserabile corpus</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_154_396"><sup class="lineRef">396</sup>ac Pω (<span class="italic">Damsté</span>)</li><li class="note text" id="note_LCL498_154_404"><sup class="lineRef">404</sup>nesciat Pω (<span class="italic">SB</span>) descendit Pψ: -dat ω</li></ul></section></notes></section>