<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">385</span><span class="br"></span>pectoribus mens una subit, viduare penates,</span><span class="linebreak"></span>
<span class="line">finitimas adhibere manus, iamque ire. sed altus</span><span class="linebreak"></span>
<span class="line">consiliis pater imperiique haud flectere molem</span><span class="linebreak"></span>
<span class="line">inscius: ‘ista quidem superis curaeque medenda</span><span class="linebreak"></span>
<span class="line">linquite, quaeso, meae: nec te germanus inulto</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>sceptra geret, neque nos avidi promittere bellum.</span><span class="linebreak"></span>
<span class="line">at nunc egregium tantoque in sanguine ovantem</span><span class="linebreak"></span>
<span class="line">excipite Oeniden, animosaque pectora laxet</span><span class="linebreak"></span>
<span class="line">sera quies: nobis dolor haud rationis egebit.’</span><span class="linebreak"></span>
<span class="line indent2">Turbati extemplo comites et pallida coniunx</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>Tydea circum omnes fessum bellique viaeque</span><span class="linebreak"></span>
<span class="line">stipantur. laetus mediis in sedibus aulae</span><span class="linebreak"></span>
<span class="line">constitit, ingentique exceptus terga columna,</span><span class="linebreak"></span>
<span class="line">vulnera dum lymphis Epidaurius eluit Idmon</span><span class="linebreak"></span>
<span class="line">(nunc velox ferro, nunc ille tepentibus herbis</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>mitior), ipse alta seductus mente renarrat</span><span class="linebreak"></span>
<span class="line">principia irarum, quaeque orsus uterque vicissim,</span><span class="linebreak"></span>
<span class="line">quis locus insidiis, tacito quae tempora bello,</span><span class="linebreak"></span>
<span class="line">qui contra quantique duces, ubi maximus illi</span><span class="linebreak"></span>
<span class="line">sudor, et indicio servatum Maeona tristi</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>exponit. cui fida manus proceresque socerque</span><span class="linebreak"></span>
<span class="line">astupet oranti, Tyriusque incenditur exsul.</span><span class="linebreak"></span>
<span class="line indent2">Solverat Hesperii devexo margine ponti</span><span class="linebreak"></span>
<span class="line">flagrantes Sol pronus equos rutilamque lavabat</span><span class="linebreak"></span>
<span class="line">Oceani sub fonte comam; cui turba profundi</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>Nereos et rapidis accurrunt passibus Horae,</span><span class="linebreak"></span>
<span class="line">frenaque et auratae textum sublime coronae</span><span class="linebreak"></span>
<span class="line">deripiunt, laxant calidis umentia loris</span><span class="linebreak"></span>
<span class="line">pectora; pars meritos vertunt ad molle iugales</span><span class="linebreak"></span>
<span class="line">gramen et erecto currum temone supinant.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_178_399"><sup class="lineRef">399</sup>tepentibus P: poten- ω</li></ul></section></notes></section>