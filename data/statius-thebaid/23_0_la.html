<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">conceptum Eumenidum thalamis, cui virginis ora</span><span class="linebreak"></span>
<span class="line">pectoraque; aeternum stridens a vertice surgit</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>et ferrugineam frontem discriminat anguis.</span><span class="linebreak"></span>
<span class="line">haec tum dira lues nocturno squalida passu</span><span class="linebreak"></span>
<span class="line">illabi thalamis, animasque a stirpe recentes</span><span class="linebreak"></span>
<span class="line">abripere altricum gremiis morsuque cruento</span><span class="linebreak"></span>
<span class="line">devesci et multum patrio pinguescere luctu.</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>haud tulit armorum praestans animique Coroebus</span><span class="linebreak"></span>
<span class="line">seque ultro lectis iuvenum, qui robore primi</span><span class="linebreak"></span>
<span class="line">famam posthabita faciles extendere vita,</span><span class="linebreak"></span>
<span class="line">obtulit. illa novos ibat populata penates</span><span class="linebreak"></span>
<span class="line">portarum in bivio; lateri duo corpora parvum</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>dependent, et iam unca manus vitalibus haeret</span><span class="linebreak"></span>
<span class="line">ferratique ungues tenero sub corde tepescunt:</span><span class="linebreak"></span>
<span class="line">obvius huic, latus omne virum stipante corona,</span><span class="linebreak"></span>
<span class="line">fit iuvenis, ferrumque ingens sub pectore duro</span><span class="linebreak"></span>
<span class="line">condidit, atque imas animae mucrone corusco</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>scrutatus latebras tandem sua monstra profundo</span><span class="linebreak"></span>
<span class="line">reddit habere Iovi. iuvat ire et visere iuxta</span><span class="linebreak"></span>
<span class="line">liventes in morte oculos uterique nefandam</span><span class="linebreak"></span>
<span class="line">proluviem et crasso squalentia pectora tabo,</span><span class="linebreak"></span>
<span class="line">qua nostrae cecidere animae. stupet Inacha pubes</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>magnaque post lacrimas etiamnum gaudia pallent.</span><span class="linebreak"></span>
<span class="line">hi trabibus duris (solacia vana dolori)</span><span class="linebreak"></span>
<span class="line">proterere exanimos artus asprosque molares</span><span class="linebreak"></span>
<span class="line">deculcare genis; nequit iram explere potestas.</span><span class="linebreak"></span>
<span class="line">illam et nocturno circum stridore volantes</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>impastae fugistis aves, rabidamque canum vim</span><span class="linebreak"></span>
<span class="line">oraque sicca ferunt trepidorum inhiasse luporum.</span><span class="linebreak"></span>
<span class="line">saevior in miseros fatis ultricis ademptae</span><span class="linebreak"></span>
<span class="line">Delius insurgit, summaque biverticis umbra</span><span class="linebreak"></span>
</p>
</section><notes></notes></section>