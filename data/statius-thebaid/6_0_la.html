<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">120</span><span class="br"></span>in latus, et geminis vix fluctibus obstitit Isthmos.</span><span class="linebreak"></span>
<span class="line">ipsa suum genetrix curvo delphine vagantem</span><span class="linebreak"></span>
<span class="line">abripuit frenis gremioque Palaemona pressit.</span><span class="linebreak"></span>
<span class="line indent2">Atque ea Cadmeo praeceps ubi culmine primum</span><span class="linebreak"></span>
<span class="line">constitit assuetaque infecit nube penates,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>protinus attoniti fratrum sub pectore motus,</span><span class="linebreak"></span>
<span class="line">gentilisque animos subiit furor aegraque laetis</span><span class="linebreak"></span>
<span class="line">invidia atque parens odii metus, inde regendi</span><span class="linebreak"></span>
<span class="line">saevus amor, ruptaeque vices iurisque secundi</span><span class="linebreak"></span>
<span class="line">ambitus impatiens, et summo dulcius unum</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>stare loco, sociisque comes discordia regnis.</span><span class="linebreak"></span>
<span class="line">sic ubi delectos per torva armenta iuvencos</span><span class="linebreak"></span>
<span class="line">agricola imposito sociare affectat aratro,</span><span class="linebreak"></span>
<span class="line">illi indignantes, quis nondum vomere multo</span><span class="linebreak"></span>
<span class="line">ardua nodosos cervix descendit in armos,</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>in diversa trahunt atque aequis vincula laxant</span><span class="linebreak"></span>
<span class="line">viribus et vario confundunt limite sulcos:</span><span class="linebreak"></span>
<span class="line">haud secus indomitos praeceps discordia fratres</span><span class="linebreak"></span>
<span class="line">asperat. alterni placuit sub legibus anni</span><span class="linebreak"></span>
<span class="line">exsilio mutare ducem. sic iure maligno</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>Fortunam transire iubent, ut sceptra tenentem</span><span class="linebreak"></span>
<span class="line">foedere praecipiti semper novus angeret heres.</span><span class="linebreak"></span>
<span class="line">haec inter fratres pietas erat, haec mora pugnae</span><span class="linebreak"></span>
<span class="line">sola nec in regem perduratura secundum.</span><span class="linebreak"></span>
<span class="line">et nondum crasso laquearia fulva metallo,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>montibus aut alte Grais effulta nitebant</span><span class="linebreak"></span>
<span class="line">atria, congestos satis explicitura clientes;</span><span class="linebreak"></span>
<span class="line">non impacatis regum advigilantia somnis</span><span class="linebreak"></span>
<span class="line">pila, nec alterna †ferri statione gementes†</span><span class="linebreak"></span>
<span class="line">excubiae, nec cura mero committere gemmas</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_50_137"><sup class="lineRef">137</sup>anceps <span class="italic">Hall</span>
</li><li class="note text" id="note_LCL207_50_148"><sup class="lineRef">148</sup>ferrum . . . gerentes <span class="italic">SB</span>
<sup>1</sup>
</li></ul></section></notes></section>