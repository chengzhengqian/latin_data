<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">â€˜iamne vacat saevire, Creon? modo perfida regna</span><span class="linebreak"></span>
<span class="line">fortunaeque locum nostrae, miserande, subisti,</span><span class="linebreak"></span>
<span class="line">et tibi iam fas est regum calcare ruinas?</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>iam tumulis victos, socios iam moenibus arces?</span><span class="linebreak"></span>
<span class="line">macte, potes digne Thebarum sceptra tueri:</span><span class="linebreak"></span>
<span class="line">haec tua prima dies. sed cur nova contrahis amens</span><span class="linebreak"></span>
<span class="line">iura? quid anguste tantos metiris honores?</span><span class="linebreak"></span>
<span class="line">exsilium intendis. timida inclementia regum</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>ista! feros avidus quin protinus imbuis enses?</span><span class="linebreak"></span>
<span class="line">crede, licet: veniat cupidus parere satelles</span><span class="linebreak"></span>
<span class="line">intrepidusque secet non evitantia colla.</span><span class="linebreak"></span>
<span class="line">incipe! an exspectas ut pronus supplice dextra</span><span class="linebreak"></span>
<span class="line">sternar et immitis domini vestigia quaeram?</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>finge autem temptare sines? mihine ulla minaris</span><span class="linebreak"></span>
<span class="line">supplicia aut ullos reris superesse timores?</span><span class="linebreak"></span>
<span class="line">linquere tecta iubes? caelum terramque reliqui</span><span class="linebreak"></span>
<span class="line">sponte, atque ultricem crudelis in ora retorsi</span><span class="linebreak"></span>
<span class="line">non ullo cogente manum: quid tale iubere,</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>rex inimice, potes? fugio excedoque nefandis</span><span class="linebreak"></span>
<span class="line">sedibus; an refert quo funera longa measque</span><span class="linebreak"></span>
<span class="line">transportem tenebras? ne non gens cuncta precanti</span><span class="linebreak"></span>
<span class="line">concedat patriae quantum miser incubo terrae?</span><span class="linebreak"></span>
<span class="line">sed dulces Thebae. nimirum hic clarior ortus,</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>et meliora meos permulcent sidera vultus,</span><span class="linebreak"></span>
<span class="line">hic genetrix natique! habeas Thebana regasque</span><span class="linebreak"></span>
<span class="line">moenia, quo Cadmus, quo Laius omine rexit</span><span class="linebreak"></span>
<span class="line">quoque ego; sic thalamos, sic pignora fida capessas;</span><span class="linebreak"></span>
<span class="line">nec tibi sit virtus Fortunam evadere dextra,</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>sed lucem deprensus ames. satis omina sanxi,</span><span class="linebreak"></span>
</p>
</section><notes></notes></section>