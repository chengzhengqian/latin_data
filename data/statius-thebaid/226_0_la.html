<section class="div1 language" lang="la"><header><hgroup><h1>Thebaid</h1></hgroup></header><section class="div2"><p class="lineGroup">
<span class="line">quercus anhela Iovi Troianaque Thymbra tacebit.</span><span class="linebreak"></span>
<span class="line">ipsi amnes ipsaeque volent arescere laurus,</span><span class="linebreak"></span>
<span class="line">ipse nihil certum sagis clangoribus aether</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>praecinet, et nulla ferientur ab alite nubes.</span><span class="linebreak"></span>
<span class="line">iamque erit ille dies quo te quoque conscia Fatis</span><span class="linebreak"></span>
<span class="line">templa colant reddatque tuus responsa sacerdos.’</span><span class="linebreak"></span>
<span class="line indent2">Talia fatidico peragunt sollemnia regi,</span><span class="linebreak"></span>
<span class="line">ceu flammas ac dona rogo tristesque rependant</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>exsequias mollique animam tellure reponant.</span><span class="linebreak"></span>
<span class="line">fracta dehinc cunctis aversaque pectora bello.</span><span class="linebreak"></span>
<span class="line">sic fortes Minyas subito cum funere Tiphys</span><span class="linebreak"></span>
<span class="line">destituit, non arma sequi, non ferre videtur</span><span class="linebreak"></span>
<span class="line">remus aquas, ipsique minus iam ducere venti.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>iam fessis gemitu paulatim corda levabat</span><span class="linebreak"></span>
<span class="line">exhaustus sermone dolor; nox addita curas</span><span class="linebreak"></span>
<span class="line">obruit et facilis lacrimis irrepere somnus.</span><span class="linebreak"></span>
<span class="line indent2">At non Sidoniam diversa in parte per urbem</span><span class="linebreak"></span>
<span class="line">nox eadem: vario producunt sidera ludo</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>ante domos intraque, ipsaeque ad moenia marcent</span><span class="linebreak"></span>
<span class="line">excubiae; gemina aera sonant Idaeaque terga</span><span class="linebreak"></span>
<span class="line">et moderata sonum vario spiramine buxus.</span><span class="linebreak"></span>
<span class="line">tunc dulces superos atque omne ex ordine alumnum</span><span class="linebreak"></span>
<span class="line">numen ubique sacri resonant paeanes, ubique</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>serta coronatumque merum. nunc funera rident</span><span class="linebreak"></span>
<span class="line">auguris ignari, contraque in tempore certant</span><span class="linebreak"></span>
<span class="line">Tiresian laudare suum; nunc facta revolvunt</span><span class="linebreak"></span>
<span class="line">maiorum veteresque canunt ab origine Thebas:</span><span class="linebreak"></span>
<span class="line">hi mare Sidonium manibusque attrita Tonantis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_18_204"><sup class="lineRef">204</sup>sagis ω∑: sacris P</li><li class="note text" id="note_LCL498_18_206"><sup class="lineRef">206</sup>fatis P: -i ω</li><li class="note text" id="note_LCL498_18_226"><sup class="lineRef">226</sup>tempore Pω: pectore ψ</li></ul></section></notes></section>