<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">hoc patriae telluris habes. quae iurgia? certe</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>imperium non frater habet. nullasne tuorum</span><span class="linebreak"></span>
<span class="line">movisti lacrimas? ubi mater, ubi incluta fama</span><span class="linebreak"></span>
<span class="line">Antigone? mihi nempe iaces, mihi victus es uni.</span><span class="linebreak"></span>
<span class="line">dicebam: “quo tendis iter? quid sceptra negata</span><span class="linebreak"></span>
<span class="line">poscis? habes Argos, soceri regnabis in aula;</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>hic tibi longus honos, hic indivisa potestas.”</span><span class="linebreak"></span>
<span class="line">quid queror? ipsa dedi bellum maestumque rogavi</span><span class="linebreak"></span>
<span class="line">ipsa patrem ut talem nunc te complexa tenerem.</span><span class="linebreak"></span>
<span class="line">sed bene habet, superi, gratum est, Fortuna; peracta</span><span class="linebreak"></span>
<span class="line">spes longinqua viae: totos invenimus artus.</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>ei mihi, sed quanto descendit vulnus hiatu!</span><span class="linebreak"></span>
<span class="line">hoc frater? qua parte, precor, iacet ille nefandus</span><span class="linebreak"></span>
<span class="line">praedator? vincam volucres (sit adire potestas)</span><span class="linebreak"></span>
<span class="line">excludamque feras; an habet funestus et ignes?</span><span class="linebreak"></span>
<span class="line">sed nec te flammis inopem tua terra videbit:</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>ardebis lacrimasque feres quas ferre negatum</span><span class="linebreak"></span>
<span class="line">regibus, aeternumque tuo famulata sepulcro</span><span class="linebreak"></span>
<span class="line">durabit deserta fides, testisque dolorum</span><span class="linebreak"></span>
<span class="line">natus erit, parvoque torum Polynice fovebo.’</span><span class="linebreak"></span>
<span class="line indent2">Ecce alios gemitus aliamque ad busta ferebat</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>Antigone miseranda facem, vix nacta petitos</span><span class="linebreak"></span>
<span class="line">moenibus egressus; illam nam tempore in omni</span><span class="linebreak"></span>
<span class="line">attendunt vigiles et rex iubet ipse timeri,</span><span class="linebreak"></span>
<span class="line">contractaeque vices et crebrior excubat ignis.</span><span class="linebreak"></span>
<span class="line">ergo deis fratrique moras excusat et amens,</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>ut paulum immisso cessit statio horrida somno,</span><span class="linebreak"></span>
<span class="line">erumpit muris, fremitu quo territat agros</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_274_346"><sup class="lineRef">346</sup>regibus aeternumque ω: ardebit longumque P, <span class="italic">om. v. 345</span>
</li><li class="note text" id="note_LCL498_274_352"><sup class="lineRef">352</sup>teneri </li></ul></section></notes></section>