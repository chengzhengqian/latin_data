<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">eruit! ingentes infelix terra tumultus</span><span class="linebreak"></span>
<span class="line">lucis adhuc medio solaque in nocte per umbras</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>exspirat, nigri cum vana in proelia surgunt</span><span class="linebreak"></span>
<span class="line">terrigenae; fugit incepto tremibundus ab arvo</span><span class="linebreak"></span>
<span class="line">agricola insanique domum rediere iuvenci.</span><span class="linebreak"></span>
<span class="line indent2">Hic senior vates (Stygiis accommoda quippe</span><span class="linebreak"></span>
<span class="line">terra sacris, vivoque placent sola pinguia tabo)</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>velleris obscuri pecudes armentaque sisti</span><span class="linebreak"></span>
<span class="line">atra monet, quaecumque gregum pulcherrima cervix</span><span class="linebreak"></span>
<span class="line">ducitur. ingemuit Dirce maestusque Cithaeron,</span><span class="linebreak"></span>
<span class="line">et nova clamosae stupuere silentia valles.</span><span class="linebreak"></span>
<span class="line">tum fera caeruleis intexit cornua sertis</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>ipse manu tractans, notaeque in limite silvae</span><span class="linebreak"></span>
<span class="line">principio largos novies tellure cavata</span><span class="linebreak"></span>
<span class="line">inclinat Bacchi latices et munera verni</span><span class="linebreak"></span>
<span class="line">lactis et Actaeos imbres suadumque cruorem</span><span class="linebreak"></span>
<span class="line">manibus; aggeritur quantum bibit arida tellus.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>trunca dehinc nemora advolvunt, maestusque sacerdos</span><span class="linebreak"></span>
<span class="line">tres Hecatae totidemque satis Acheronte nefasto</span><span class="linebreak"></span>
<span class="line">virginibus iubet esse focos; tibi, rector Averni,</span><span class="linebreak"></span>
<span class="line">quamquam infossus humo superat tamen agger in auras</span><span class="linebreak"></span>
<span class="line">pineus; hunc iuxta cumulo minor ara profundae</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>erigitur Cereri; frontes atque omne cupressus</span><span class="linebreak"></span>
<span class="line">intexit plorata latus. iamque ardua ferro</span><span class="linebreak"></span>
<span class="line">signati capita et frugum libamine puro</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_238_444"><sup class="lineRef">444</sup>vivo P: multo Ï‰</li></ul></section></notes></section>