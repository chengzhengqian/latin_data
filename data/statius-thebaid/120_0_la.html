<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">flore situm et longis steriles in luctibus annos,</span><span class="linebreak"></span>
<span class="line">inveni, promitto, viam (nec numina desunt)</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>qua renovanda Venus: modo par insumite robur</span><span class="linebreak"></span>
<span class="line">luctibus. atque adeo primum hoc mihi noscere detur:</span><span class="linebreak"></span>
<span class="line">tertia canet hiems: cui conubialia vincla</span><span class="linebreak"></span>
<span class="line">aut thalami secretus honos? cui coniuge pectus</span><span class="linebreak"></span>
<span class="line">intepuit? cuius vidit Lucina labores,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>dicite, vel iustos cuius pulsantia menses</span><span class="linebreak"></span>
<span class="line">vota tument? qua pace feras volucresque iugari</span><span class="linebreak"></span>
<span class="line">mos datus. heu segnes! potuitne ultricia Graius</span><span class="linebreak"></span>
<span class="line">virginibus dare tela pater laetusque dolorum</span><span class="linebreak"></span>
<span class="line">sanguine securos iuvenum perfundere somnos:</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>at nos vulgus iners? quod si propioribus actis</span><span class="linebreak"></span>
<span class="line">est opus, ecce animos doceat Rhodopeia coniunx,</span><span class="linebreak"></span>
<span class="line">ulta manu thalamos pariterque epulata marito.</span><span class="linebreak"></span>
<span class="line">nec vos immunis scelerum securave cogo.</span><span class="linebreak"></span>
<span class="line">plena mihi domus atque ingens, en cernite, sudor.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>quattuor hos una, decus et solacia patris,</span><span class="linebreak"></span>
<span class="line">in gremio, licet amplexu lacrimisque morentur,</span><span class="linebreak"></span>
<span class="line">transadigam ferro saniemque et vulnera fratrum</span><span class="linebreak"></span>
<span class="line">miscebo patremque super spirantibus addam.</span><span class="linebreak"></span>
<span class="line">ecqua tot in caedes animum promittit?”</span><span class="linebreak"></span>
<span class="line indent14">Agebat</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>pluribus; adverso nituerunt vela profundo:</span><span class="linebreak"></span>
<span class="line">Lemnia classis erat. rapuit gavisa Polyxo</span><span class="linebreak"></span>
<span class="line">fortunam atque iterat: “superisne vocantibus ultro</span><span class="linebreak"></span>
<span class="line">desumus? ecce rates! deus hos, deus ultor in iras</span><span class="linebreak"></span>
<span class="line">apportat coeptisque favet. nec imago quietis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_278_127"><sup class="lineRef">127</sup>sanguenque <span class="italic">Håkanson</span>
</li><li class="note text" id="note_LCL207_278_128"><sup class="lineRef">128</sup>super ωΣ: simul P <span class="italic">ante corr</span>.</li></ul></section></notes></section>