<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">165</span><span class="br"></span>pulvis, ubi ille globus.’ paulum stetit anxius heros</span><span class="linebreak"></span>
<span class="line">librabatque metus; premit aspera virgo: ‘quid haeres?</span><span class="linebreak"></span>
<span class="line">imus? an hi retinent manes, et vilior ille</span><span class="linebreak"></span>
<span class="line">qui superest?’ miserum sociis opus et sua mandat</span><span class="linebreak"></span>
<span class="line">proelia et unanimi vadit desertor amici,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>respiciens tamen et revocent si forte paratus.</span><span class="linebreak"></span>
<span class="line">inde legens turbata trucis vestigia divae</span><span class="linebreak"></span>
<span class="line">huc illuc frustra ruit avius, impia donec</span><span class="linebreak"></span>
<span class="line">Eumenis ex oculis reiecta caerula parma</span><span class="linebreak"></span>
<span class="line">fugit et innumeri galeam rupere cerastae.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>aspicit infelix discussa nube quietos</span><span class="linebreak"></span>
<span class="line">Inachidas currumque nihil metuentis Adrasti.</span><span class="linebreak"></span>
<span class="line indent2">Et Tyrii iam corpus habent, iam gaudia magnae</span><span class="linebreak"></span>
<span class="line">testantur voces, victorque ululatus aderrat</span><span class="linebreak"></span>
<span class="line">auribus occultoque ferit praecordia luctu.</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>ducitur hostili (pro dura potentia fati!)</span><span class="linebreak"></span>
<span class="line">Tydeus ille solo, modo cui Thebana sequenti</span><span class="linebreak"></span>
<span class="line">agmina, sive gradus seu frena effunderet, ingens</span><span class="linebreak"></span>
<span class="line">limes utrimque datus; nusquam arma, manusque quiescunt;</span><span class="linebreak"></span>
<span class="line">nulla viri feritas: iuvat ora rigentia leto</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>et formidatos impune lacessere vultus.</span><span class="linebreak"></span>
<span class="line">hic amor, hoc una timidi fortesque sequuntur,</span><span class="linebreak"></span>
<span class="line">nobilitare manus, infectaque sanguine tela</span><span class="linebreak"></span>
<span class="line">coniugibus servant parvisque ostendere natis.</span><span class="linebreak"></span>
<span class="line">sic ubi Maura diu populatum rura leonem,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>quem propter clausique greges vigilantque magistri,</span><span class="linebreak"></span>
<span class="line">pastorum lassae debellavere cohortes:</span><span class="linebreak"></span>
<span class="line">gaudet ager, magno subeunt clamore coloni,</span><span class="linebreak"></span>
<span class="line">praecerpuntque iubas immaniaque ora recludunt</span><span class="linebreak"></span>
<span class="line">damnaque commemorant, seu iam sub culmine fixus</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>excubat, antiquo seu pendet gloria luco.</span><span class="linebreak"></span>
</p></section><notes></notes></section>