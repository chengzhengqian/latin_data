<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">non Thebana vides: non me sub nocte silenti</span><span class="linebreak"></span>
<span class="line">Thyias Echionio genetrix famulata Lyaeo</span><span class="linebreak"></span>
<span class="line"><span class="br"></span><span class="lineNumber">795</span><span class="br"></span>edidit, haud umquam deformes vertice mitras</span><span class="linebreak"></span>
<span class="line">induimus turpemque manu iactavimus hastam.</span><span class="linebreak"></span>
<span class="line">protinus astrictos didici reptare per amnes</span><span class="linebreak"></span>
<span class="line">horrendasque domos magnarum intrare ferarum</span><span class="linebreak"></span>
<span class="line">et—quid plura loquar? ferrum mea semper et arcus</span><span class="linebreak"></span>
<span class="line"><span class="br"></span><span class="lineNumber">800</span><span class="br"></span>mater habet, vestri feriunt cava tympana patres.’</span><span class="linebreak"></span>
<span class="line">non tulit Amphion vultumque et in ora loquentis</span><span class="linebreak"></span>
<span class="line">telum immane rotat; sed ferri lumine diro</span><span class="linebreak"></span>
<span class="line">turbatus sonipes sese dominumque retorsit</span><span class="linebreak"></span>
<span class="line">in latus atque avidam transmisit devius hastam.</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>acrior hoc iuvenem stricto mucrone petebat</span><span class="linebreak"></span>
<span class="line">Amphion, cum se medio Latonia campo</span><span class="linebreak"></span>
<span class="line">iecit et ante oculos omni stetit obvia vultu.</span><span class="linebreak"></span>
<span class="line indent2">Haerebat iuveni devinctus amore pudico</span><span class="linebreak"></span>
<span class="line">Maenalius Dorceus, cui bella suumque timorem</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>mater et audaces pueri mandaverat annos.</span><span class="linebreak"></span>
<span class="line">huius tum vultu dea dissimulata profatur:</span><span class="linebreak"></span>
<span class="line">‘hactenus Ogygias satis infestasse catervas,</span><span class="linebreak"></span>
<span class="line">Parthenopaee, satis; miserae iam parce parenti,</span><span class="linebreak"></span>
<span class="line">parce deis, quicumque favent.’ nec territus ille:</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>‘hunc sine me (non plura petam), fidissime Dorceu,</span><span class="linebreak"></span>
<span class="line">sternere humi, qui tela meis gerit aemula telis</span><span class="linebreak"></span>
<span class="line">et similes cultus et frena sonantia iactat.</span><span class="linebreak"></span>
<span class="line">frena regam, cultus Triviae pendebitis alto</span><span class="linebreak"></span>
<span class="line">limine, captivis matrem donabo pharetris.’</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>audiit et mixto risit Latonia fletu.</span><span class="linebreak"></span>
<span class="line indent2">Viderat hanc caeli iamdudum in parte remota</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_116_807"><sup class="lineRef">807</sup>omni (<span class="italic">etiam</span> ∑; <span class="italic">cf. SB<sup>1</sup>
</span>) … obvia ω: omnes (<span class="italic">ex</span> omnis) … omnia P</li><li class="note text" id="note_LCL498_116_819"><sup class="lineRef">819</sup>culmine <span class="italic">Markland</span>
</li></ul></section></notes></section>