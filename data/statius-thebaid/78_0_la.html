<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">unus ut e silvis Pholoës habitator opacae</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>inter et Aetnaeos aequus consurgere fratres,</span><span class="linebreak"></span>
<span class="line">ante fores, ubi turba ducum vulgique frementis,</span><span class="linebreak"></span>
<span class="line">Amphiaraë, tuas ‘quae tanta ignavia,’ clamat,</span><span class="linebreak"></span>
<span class="line">‘Inachidae uosque o socio de sanguine Achivi?</span><span class="linebreak"></span>
<span class="line">unius (heu pudeat!) plebeia ad limina civis</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>tot ferro accinctae gentes animisque paratae</span><span class="linebreak"></span>
<span class="line">pendemus? non si ipse cavo sub vertice Cirrhae</span><span class="linebreak"></span>
<span class="line">(quisquis is est, timidis Famaeque ita visus) Apollo</span><span class="linebreak"></span>
<span class="line">mugiat insano penitus seclusus in antro,</span><span class="linebreak"></span>
<span class="line">exspectare queam dum pallida virgo tremendas</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>nuntiet ambages. virtus mihi numen et ensis</span><span class="linebreak"></span>
<span class="line">quem teneo. iamque hic timida cum fraude sacerdos</span><span class="linebreak"></span>
<span class="line">exeat, aut hodie, volucrum quae tanta potestas,</span><span class="linebreak"></span>
<span class="line">experiar.’</span><span class="linebreak"></span>
<span class="line indent3">Laetum fremit assensuque furentem</span><span class="linebreak"></span>
<span class="line">implet Achaea manus. tandem prorumpere adactus</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>Oeclides: ‘alio curarum agitante tumultu</span><span class="linebreak"></span>
<span class="line">non equidem effreno iuvenis clamore profani</span><span class="linebreak"></span>
<span class="line">dictorumque metu, licet hic insana minetur,</span><span class="linebreak"></span>
<span class="line">elicior tenebris; alio mihi debita fato</span><span class="linebreak"></span>
<span class="line">summa dies, vetitumque dari mortalibus armis.</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>sed me vester amor nimiusque arcana profari</span><span class="linebreak"></span>
<span class="line">Phoebus agit; vobis ventura atque omne quod ultra est</span><span class="linebreak"></span>
<span class="line">pandere maestus eo; nam te, vesane, moneri</span><span class="linebreak"></span>
<span class="line">ante nefas, unique tacet tibi noster Apollo.</span><span class="linebreak"></span>
<span class="line">quo, miseri, Fatis superisque obstantibus arma,</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>quo rapitis? quae vos Furiarum verbera caecos</span><span class="linebreak"></span>
<span class="line">exagitant? adeone animarum taedet? et Argos</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_194_628"><sup class="lineRef">628</sup>tacet P: silet ω</li></ul></section></notes></section>