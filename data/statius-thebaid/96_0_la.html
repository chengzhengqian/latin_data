<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">330</span><span class="br"></span>Nympharum mature puer. sunt omina vera:</span><span class="linebreak"></span>
<span class="line">mirabar cur templa mihi tremuisse Dianae</span><span class="linebreak"></span>
<span class="line">nuper et inferior vultu dea visa, sacrisque</span><span class="linebreak"></span>
<span class="line">exuviae cecidere tholis; hoc segnior arcus</span><span class="linebreak"></span>
<span class="line">difficilesque manus et nullo in vulnere certae.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>exspecta dum maior honos, dum firmius aevum,</span><span class="linebreak"></span>
<span class="line">dum roseis venit umbra genis vultusque recedunt</span><span class="linebreak"></span>
<span class="line">ore mei; tunc bella tibi ferrumque, quod ardes,</span><span class="linebreak"></span>
<span class="line">ipsa dabo et nullo matris revocabere fletu.</span><span class="linebreak"></span>
<span class="line">nunc refer arma domum! vos autem hunc ire sinetis,</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>Arcades, o saxis nimirum et robore nati?â€™</span><span class="linebreak"></span>
<span class="line">plura cupit; fusi circum natusque ducesque</span><span class="linebreak"></span>
<span class="line">solantur minuuntque metus, et iam horrida clangunt</span><span class="linebreak"></span>
<span class="line">signa tubae. nequit illa pio dimittere natum</span><span class="linebreak"></span>
<span class="line">complexu multumque duci commendat Adrasto.</span><span class="linebreak"></span>
<span class="line indent2"><span class="br"></span><span class="lineNumber">345</span><span class="br"></span>At parte ex alia Cadmi Mavortia plebes,</span><span class="linebreak"></span>
<span class="line">maesta ducis furiis nec molli territa fama,</span><span class="linebreak"></span>
<span class="line">quando his vulgatum descendere viribus Argos,</span><span class="linebreak"></span>
<span class="line">tardius illa quidem regis causaeque pudore,</span><span class="linebreak"></span>
<span class="line">verum bella movet. nulli destringere ferrum</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>impetus aut umeros clipeo clausisse paterno</span><span class="linebreak"></span>
<span class="line">dulce nec alipedum iuga comere, qualia belli</span><span class="linebreak"></span>
<span class="line">gaudia; deiecti trepidas sine mente, sine ira</span><span class="linebreak"></span>
<span class="line">promisere manus; hic aegra in sorte parentem</span><span class="linebreak"></span>
<span class="line">unanimum, hic dulces primaevae coniugis annos</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>ingemit et gremio miseros accrescere natos.</span><span class="linebreak"></span>
<span class="line">bellator nulli caluit deus; ipsa vetusto</span><span class="linebreak"></span>
<span class="line">moenia lapsa situ magnaeque Amphionis arces</span><span class="linebreak"></span>
</p>
</section><notes></notes></section>