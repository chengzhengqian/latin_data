<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">militet) ipsa sacros gremio Polynicis amati</span><span class="linebreak"></span>
<span class="line">deposuit nexus haud maesta atque insuper addit:</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>‘non haec apta mihi nitidis ornatibus,’ inquit,</span><span class="linebreak"></span>
<span class="line">‘tempora, nec miserae placeant insignia formae</span><span class="linebreak"></span>
<span class="line">te sine: sat dubium coetu solante timorem</span><span class="linebreak"></span>
<span class="line">fallere et incultos aris adverrere crines.</span><span class="linebreak"></span>
<span class="line">scilicet (infandum!), cum tu claudare minanti</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>casside ferratusque sones, ego divitis aurum</span><span class="linebreak"></span>
<span class="line">Harmoniae dotale geram? dabit aptius isto</span><span class="linebreak"></span>
<span class="line">Fors decus, Argolicasque habitu praestabo maritas,</span><span class="linebreak"></span>
<span class="line">cum regis coniunx, cum te mihi sospite templa</span><span class="linebreak"></span>
<span class="line">votivis implenda choris; nunc induat illa</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>quae petit et bellante potest gaudere marito.’</span><span class="linebreak"></span>
<span class="line">sic Eriphylaeos aurum fatale penates</span><span class="linebreak"></span>
<span class="line">irrupit scelerumque ingentia semina movit,</span><span class="linebreak"></span>
<span class="line">et grave Tisiphone risit gavisa futuris.</span><span class="linebreak"></span>
<span class="line indent2">Taenariis hic celsus equis, quam dispare coetu</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>Cyllarus ignaro generarat Castore prolem,</span><span class="linebreak"></span>
<span class="line">quassat humum; vatem cultu Parnasia monstrant</span><span class="linebreak"></span>
<span class="line">vellera: frondenti crinitur cassis oliva</span><span class="linebreak"></span>
<span class="line">albaque puniceas interplicat infula cristas.</span><span class="linebreak"></span>
<span class="line">arma simul pressasque iugo moderatur habenas.</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>hinc atque inde morae iaculis, et ferrea curru</span><span class="linebreak"></span>
<span class="line">silva tremit; procul ipse gravi metuendus in hasta</span><span class="linebreak"></span>
<span class="line">eminet et clipeo victum Pythona coruscat.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_220_199"><sup class="lineRef">199</sup>deposuit nexus ω: exuerat cultus P</li><li class="note text" id="note_LCL207_220_203"><sup class="lineRef">203</sup>advertere ω: avert- P (<span class="italic">Eutyches, GLK 5.482.7</span>)</li><li class="note text" id="note_LCL207_220_204"><sup class="lineRef">204</sup>infandum P: heu superi ω</li><li class="note text" id="note_LCL207_220_206"><sup class="lineRef">206</sup>aptior isto (ista ω) . . . deus Pω (<span class="italic">Zander</span>)</li><li class="note text" id="note_LCL207_220_219"><sup class="lineRef">219</sup>pressas PΨ: prensas ω</li></ul></section></notes></section>