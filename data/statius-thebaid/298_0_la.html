<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">irrupit, caesique ruunt in limine primo</span><span class="linebreak"></span>
<span class="line">incola Taygeti Panopeus rigidique natator</span><span class="linebreak"></span>
<span class="line">Oebalus Eurotae; tuque, o spectate palaestris</span><span class="linebreak"></span>
<span class="line">omnibus et nuper Nemeaeo in pulvere felix,</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>Alcidama, primis quem caestibus ipse ligarat</span><span class="linebreak"></span>
<span class="line">Tyndarides, nitidi moriens convexa magistri</span><span class="linebreak"></span>
<span class="line">respicis: averso pariter deus occidit astro.</span><span class="linebreak"></span>
<span class="line">te nemus Oebalium, te lubrica ripa Lacaenae</span><span class="linebreak"></span>
<span class="line">virginis et falso gurges cantatus olori</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>flebit, Amyclaeis Triviae lugebere Nymphis,</span><span class="linebreak"></span>
<span class="line">et quae te leges praeceptaque fortia belli</span><span class="linebreak"></span>
<span class="line">erudiit genetrix, nimium didicisse queretur.</span><span class="linebreak"></span>
<span class="line">talis Echionio Mavors in limine saevit.</span><span class="linebreak"></span>
<span class="line indent2">Tandem umeris obnixus Acron et pectore toto</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>pronus Ialmenides aeratae robora portae</span><span class="linebreak"></span>
<span class="line">torserunt: quanta pariter cervice gementes</span><span class="linebreak"></span>
<span class="line">profringunt inarata diu Pangaea iuvenci.</span><span class="linebreak"></span>
<span class="line">par operis iactura lucro; quippe hoste retento</span><span class="linebreak"></span>
<span class="line">exclusere suos. cadit intra moenia Graius</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>Ormenus, et pronas tendentis Amyntoris ulnas</span><span class="linebreak"></span>
<span class="line">fundentisque preces penitus cervice recisa</span><span class="linebreak"></span>
<span class="line">verba solo vultusque cadunt, colloque decorus</span><span class="linebreak"></span>
<span class="line">torquis in hostiles cecidit per vulnus harenas.</span><span class="linebreak"></span>
<span class="line">solvitur interea vallum, primaeque recusant</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>stare morae; iam se peditum iunxere catervae</span><span class="linebreak"></span>
<span class="line">moenibus: at patulas saltu transmittere fossas</span><span class="linebreak"></span>
<span class="line">horror equis: haerent trepidi atque immane paventes</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_162_516"><sup class="lineRef">516</sup>recisa Ï‰: remissa P</li></ul></section></notes></section>