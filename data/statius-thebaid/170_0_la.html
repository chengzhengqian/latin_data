<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">685</span><span class="br"></span>sic cadit, attonitis quotiens avellitur astris,</span><span class="linebreak"></span>
<span class="line">Solis opaca soror; procul auxiliantia gentes</span><span class="linebreak"></span>
<span class="line">aera crepant frustraque timent, at Thessala victrix</span><span class="linebreak"></span>
<span class="line">ridet anhelantes audito carmine bigas.</span><span class="linebreak"></span>
<span class="line">collaudant Danai, sed non tibi molle tuenti,</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>Hippomedon, maiorque manus speratur in aequo.</span><span class="linebreak"></span>
<span class="line indent2">Atque illi extemplo, cui spes infringere dulce</span><span class="linebreak"></span>
<span class="line">immodicas, Fortuna venit. quid numina contra</span><span class="linebreak"></span>
<span class="line">tendere fas homini? spatium iam immane parabat,</span><span class="linebreak"></span>
<span class="line">iam cervix conversa, et iam latus omne redibat:</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>excidit ante pedes elapsum pondus et ictus</span><span class="linebreak"></span>
<span class="line">destituit frustraque manum demisit inanem.</span><span class="linebreak"></span>
<span class="line">ingemuere omnes, rarisque ea visa voluptas.</span><span class="linebreak"></span>
<span class="line">inde ad conatus timida subit arte Menestheus</span><span class="linebreak"></span>
<span class="line">cautior, et multum te, Maia crete, rogato</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>molis praegravidae castigat pulvere lapsus.</span><span class="linebreak"></span>
<span class="line">illa manu magna et multum felicior exit,</span><span class="linebreak"></span>
<span class="line">nec partem exiguam circi transvecta quievit.</span><span class="linebreak"></span>
<span class="line">fit sonus, et fixa signatur terra sagitta.</span><span class="linebreak"></span>
<span class="line">tertius Hippomedon valida ad certamina tardos</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>molitur gressus; namque illum corde sub alto</span><span class="linebreak"></span>
<span class="line">et casus Phlegyae monet et fortuna Menesthei.</span><span class="linebreak"></span>
<span class="line">erigit assuetum dextrae gestamen, et alte</span><span class="linebreak"></span>
<span class="line">sustentans rigidumque latus fortesque lacertos</span><span class="linebreak"></span>
<span class="line">consulit ac vasto contorquet turbine, et ipse</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>prosequitur. fugit horrendo per inania saltu</span><span class="linebreak"></span>
<span class="line">iamque procul meminit dextrae servatque tenorem</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_378_689"><sup class="lineRef">689</sup>te molle tuente <span class="italic">Guyet</span>
</li><li class="note text" id="note_LCL207_378_699"><sup class="lineRef">699</sup>create P: nate ω (<span class="italic">Schrader</span>)</li><li class="note text" id="note_LCL207_378_700"><sup class="lineRef">700</sup>praegravidae ω (<span class="italic">cf. Val. Fl. 8.98</span>): praevali- P</li><li class="note text" id="note_LCL207_378_707"><sup class="lineRef">707</sup>gestamen ωΣ: certa- P</li></ul></section></notes></section>