<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">prospectans primoque imbutas sanguine gentes</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>Gradivum acciri propere iubet. ille furentes</span><span class="linebreak"></span>
<span class="line">Bistonas et Geticas populatus caedibus urbes</span><span class="linebreak"></span>
<span class="line">turbidus aetherias currus urguebat ad arces,</span><span class="linebreak"></span>
<span class="line">fulmine cristatum galeae iubar armaque in auro</span><span class="linebreak"></span>
<span class="line">tristia, terrificis monstrorum animata figuris,</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>incutiens: tonat axe polus clipeique cruenta</span><span class="linebreak"></span>
<span class="line">lux rubet, et solem longe ferit aemulus orbis.</span><span class="linebreak"></span>
<span class="line">hunc ubi Sarmaticos etiamnum efflare labores</span><span class="linebreak"></span>
<span class="line">Iuppiter et tota perfusum pectora belli</span><span class="linebreak"></span>
<span class="line">tempestate videt: ‘talis mihi, nate, per Argos,</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>talis abi, sic ense madens, hac nubilus ira.</span><span class="linebreak"></span>
<span class="line">exturbent resides frenos et cuncta perosi</span><span class="linebreak"></span>
<span class="line">te cupiant, tibi praecipites animasque manusque</span><span class="linebreak"></span>
<span class="line">devoveant; rape cunctantes et foedera turba,</span><span class="linebreak"></span>
<span class="line">cui dedimus; tibi fas ipsos incendere bello</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>caelicolas pacemque meam. iam semina pugnae</span><span class="linebreak"></span>
<span class="line">ipse dedi: remeat portans immania Tydeus</span><span class="linebreak"></span>
<span class="line">ausa, ducis scelus et, turpis primordia belli,</span><span class="linebreak"></span>
<span class="line">insidias fraudesque, suis quas ultus in armis.</span><span class="linebreak"></span>
<span class="line">adde fidem. vos, o superi, meus ordine sanguis,</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>ne pugnare odiis, neu me temptare precando</span><span class="linebreak"></span>
<span class="line">certetis; sic Fata mihi nigraeque Sororum</span><span class="linebreak"></span>
<span class="line">iuravere colus: manet haec ab origine mundi</span><span class="linebreak"></span>
<span class="line">fixa dies bello, populique in proelia nati.</span><span class="linebreak"></span>
<span class="line">quod ni me veterum poenas sancire malorum</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>gentibus et diros sinitis punire nepotes,</span><span class="linebreak"></span>
<span class="line">arcem hanc aeternam mentisque sacraria nostrae</span><span class="linebreak"></span>
<span class="line">testor et Elysios, etiam mihi numina, fontes:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_166_234"><sup class="lineRef">234</sup>cui P: quae ω</li></ul></section></notes></section>