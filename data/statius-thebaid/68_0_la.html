<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">sanguine proscissisque natant palearibus armi;</span><span class="linebreak"></span>
<span class="line">tunc quoque lassa tumet virtus multumque superbit</span><span class="linebreak"></span>
<span class="line">aequore despecto; vacua iacet hostis harena</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>turpe gemens crudosque vetat sentire dolores.</span><span class="linebreak"></span>
<span class="line">talis erat; medias etiam non destitit urbes,</span><span class="linebreak"></span>
<span class="line">quidquid et Asopon veteresque interiacet Argos,</span><span class="linebreak"></span>
<span class="line">inflammare odiis, multumque et ubique retexens:</span><span class="linebreak"></span>
<span class="line">legatum sese Graia de gente petendis</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>isse super regnis profugi Polynicis, at inde</span><span class="linebreak"></span>
<span class="line">vim, noctem, scelus, arma, dolos; ea foedera passum</span><span class="linebreak"></span>
<span class="line">regis Echionii, fratri sua iura negari.</span><span class="linebreak"></span>
<span class="line">prona fides populis; deus omnia credere suadet</span><span class="linebreak"></span>
<span class="line">Armipotens, geminatque acceptos Fama pavores.</span><span class="linebreak"></span>
<span class="line indent2"><span class="br"></span><span class="lineNumber">345</span><span class="br"></span>Utque introgressus portas (et forte verendus</span><span class="linebreak"></span>
<span class="line">concilio pater ipse duces cogebat Adrastus),</span><span class="linebreak"></span>
<span class="line">improvisus adest, iam illinc a postibus aulae</span><span class="linebreak"></span>
<span class="line">vociferans: ‘arma, arma, viri, tuque optime Lernae</span><span class="linebreak"></span>
<span class="line">ductor, magnanimum si quis tibi sanguis avorum,</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>arma para! nusquam pietas, non gentibus aequum</span><span class="linebreak"></span>
<span class="line">fas aut cura Iovis; melius legatus adissem</span><span class="linebreak"></span>
<span class="line">Sauromatas rabidos servatoremque cruentum</span><span class="linebreak"></span>
<span class="line">Bebrycii nemoris. nec iussa incuso pigetve</span><span class="linebreak"></span>
<span class="line">officii: iuvat isse, iuvat, Thebasque nocentes</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>explorasse manu. bello me, credite, bello,</span><span class="linebreak"></span>
<span class="line">ceu turrem validam aut artam compagibus urbem,</span><span class="linebreak"></span>
<span class="line">delecti insidiis instructique omnibus armis</span><span class="linebreak"></span>
<span class="line">nocte doloque viri nudum ignarumque locorum</span><span class="linebreak"></span>
<span class="line">nequiquam clausere; iacent in sanguine mixti</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>ante urbem vacuam. nunc, o nunc tempus in hostes,</span><span class="linebreak"></span>
<span class="line">dum trepidi exsanguesque metu, dum funera portant,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_174_334"><sup class="lineRef">334</sup>pectore Pω (<span class="italic">SB<sup>1</sup>
</span>)</li><li class="note text" id="note_LCL207_174_335"><sup class="lineRef">335</sup>dolores ω: labo- P</li><li class="note text" id="note_LCL207_174_345"><sup class="lineRef">345</sup>verendus P: -dos ω</li><li class="note text" id="note_LCL207_174_352"><sup class="lineRef">352</sup>avidos Pω (<span class="italic">Wakefield</span>)</li></ul></section></notes></section>