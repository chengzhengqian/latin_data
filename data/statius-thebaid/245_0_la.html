<section class="div1 language" lang="la"><header><hgroup><h1>Thebaid</h1></hgroup></header><section class="div2"><p class="lineGroup">
<span class="line">ingentesque animos extremo frigore labi</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>sensit, et innixus terrae, ‘miserescite,’ clamat,</span><span class="linebreak"></span>
<span class="line">‘Inachidae: non ossa precor referantur ut Argos</span><span class="linebreak"></span>
<span class="line">Aetolumue larem; nec enim mihi cura supremi</span><span class="linebreak"></span>
<span class="line">funeris: odi artus fragilemque hunc corporis usum,</span><span class="linebreak"></span>
<span class="line">desertorem animi. caput, o caput, o mihi si quis</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>apportet, Melanippe, tuum! nam volveris arvis,</span><span class="linebreak"></span>
<span class="line">fido equidem, nec me virtus suprema fefellit.</span><span class="linebreak"></span>
<span class="line">i, precor, Atrei si quid tibi sanguinis umquam,</span><span class="linebreak"></span>
<span class="line">Hippomedon, vade, o primis puer inclute bellis</span><span class="linebreak"></span>
<span class="line">Arcas, et Argolicae Capaneu iam maxime turmae.’</span><span class="linebreak"></span>
<span class="line indent2"><span class="br"></span><span class="lineNumber">745</span><span class="br"></span>Moti omnes, sed primus abit primusque repertum</span><span class="linebreak"></span>
<span class="line">Astaciden medio Capaneus e pulvere tollit</span><span class="linebreak"></span>
<span class="line">spirantem laevaque super cervice reportat,</span><span class="linebreak"></span>
<span class="line">terga cruentantem concussi vulneris unda:</span><span class="linebreak"></span>
<span class="line">qualis ab Arcadio rediit Tirynthius antro</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>captivumque suem clamantibus intulit Argis.</span><span class="linebreak"></span>
<span class="line indent2">Erigitur Tydeus vultuque occurrit et amens</span><span class="linebreak"></span>
<span class="line">laetitiaque iraque, ut singultantia vidit</span><span class="linebreak"></span>
<span class="line">ora trucesque oculos seseque agnovit in illo,</span><span class="linebreak"></span>
<span class="line">imperat abscisum porgi, laevaque receptum</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>spectat atrox hostile caput, gliscitque tepentis</span><span class="linebreak"></span>
<span class="line">lumina torva videns et adhuc dubitantia figi.</span><span class="linebreak"></span>
<span class="line">infelix contentus erat: plus exigit ultrix</span><span class="linebreak"></span>
<span class="line">Tisiphone; iamque inflexo Tritonia patre</span><span class="linebreak"></span>
<span class="line">venerat et misero decus immortale ferebat,</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>atque illum effracti perfusum tabe cerebri</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_56_753"><sup class="lineRef">753</sup>tra(h)i ω: -it P(<span class="italic">Håkanson</span>)</li></ul></section></notes></section>