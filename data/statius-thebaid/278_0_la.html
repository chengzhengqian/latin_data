<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">conscius: olim auctor teli causaeque patebunt.</span><span class="linebreak"></span>
<span class="line indent2">At puer infusus sociis in devia campi</span><span class="linebreak"></span>
<span class="line">tollitur (heu simplex aetas!) moriensque iacentem</span><span class="linebreak"></span>
<span class="line">flebat equum; cecidit laxata casside vultus,</span><span class="linebreak"></span>
<span class="line"><span class="br"></span><span class="lineNumber">880</span><span class="br"></span>aegraque per trepidos exspirat gratia visus,</span><span class="linebreak"></span>
<span class="line">et prensis concussa comis ter colla quaterque</span><span class="linebreak"></span>
<span class="line">stare negant, ipsisque nefas lacrimabile Thebis,</span><span class="linebreak"></span>
<span class="line">ibat purpureus niveo de pectore sanguis.</span><span class="linebreak"></span>
<span class="line">tandem haec singultu verba incidente profatur:</span><span class="linebreak"></span>
<span class="line"><span class="br"></span><span class="lineNumber">885</span><span class="br"></span>‘labimur; i, miseram, Dorceu, solare parentem.</span><span class="linebreak"></span>
<span class="line">illa quidem, si vera ferunt praesagia curae,</span><span class="linebreak"></span>
<span class="line">aut somno iam triste nefas aut omine vidit.</span><span class="linebreak"></span>
<span class="line">tu tamen arte pia trepidam suspende diuque</span><span class="linebreak"></span>
<span class="line">decipito; neu tu subitus neve arma tenenti</span><span class="linebreak"></span>
<span class="line"><span class="br"></span><span class="lineNumber">890</span><span class="br"></span>veneris, et tandem, cum iam cogere fateri,</span><span class="linebreak"></span>
<span class="line">dic: “merui, genetrix: poenas invita capesse:</span><span class="linebreak"></span>
<span class="line">arma puer rapui, nec te retinente quievi,</span><span class="linebreak"></span>
<span class="line">nec tibi sollicitae saltem inter bella peperci.</span><span class="linebreak"></span>
<span class="line">vive igitur potiusque animis irascere nostris</span><span class="linebreak"></span>
<span class="line"><span class="br"></span><span class="lineNumber">895</span><span class="br"></span>et iam pone metus. frustra de colle Lycaei</span><span class="linebreak"></span>
<span class="line">anxia prospectas, si quis per nubila longe</span><span class="linebreak"></span>
<span class="line">aut sonus aut nostro sublatus ab agmine pulvis:</span><span class="linebreak"></span>
<span class="line">frigidus et nuda iaceo tellure, nec usquam</span><span class="linebreak"></span>
<span class="line">tu prope, quae vultus efflantiaque ora teneres.</span><span class="linebreak"></span>
<span class="line"><span class="br"></span><span class="lineNumber">900</span><span class="br"></span>hunc tamen, orba parens, crinem,” dextraque secandum</span><span class="linebreak"></span>
<span class="line">praebuit, “hunc toto capies pro corpore crinem,</span><span class="linebreak"></span>
<span class="line">comere quem frustra me dedignante solebas.</span><span class="linebreak"></span>
<span class="line">huic dabis exsequias, atque inter iusta memento</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_122_876"><sup class="lineRef">876</sup>patebunt P: -bant ω</li><li class="note text" id="note_LCL498_122_879"><sup class="lineRef">879</sup>laxata casside ω: lassata cuspide P</li><li class="note text" id="note_LCL498_122_893"><sup class="lineRef">893</sup>saltem ω: tandem P</li></ul></section></notes></section>