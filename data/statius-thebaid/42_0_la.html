<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">365</span><span class="br"></span>aequantem curas (tantus post iurgia mentes</span><span class="linebreak"></span>
<span class="line">vinxit amor) socerumque affatur tristis Adrastum.</span><span class="linebreak"></span>
<span class="line">fit mora consilio, cum multa moventibus una</span><span class="linebreak"></span>
<span class="line">iam potior cunctis sedit sententia, fratris</span><span class="linebreak"></span>
<span class="line">praetemptare fidem tutosque in regna precando</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>explorare aditus. audax ea munera Tydeus</span><span class="linebreak"></span>
<span class="line">sponte subit; nec non et te, fortissime gentis</span><span class="linebreak"></span>
<span class="line">Aetolum, multum lacrimis conata morari</span><span class="linebreak"></span>
<span class="line">Deipyle, sed iussa patris tutique regressus</span><span class="linebreak"></span>
<span class="line">legato iustaeque preces vicere sororis.</span><span class="linebreak"></span>
<span class="line indent2"><span class="br"></span><span class="lineNumber">375</span><span class="br"></span>Iamque emensus iter silvis ac litore durum,</span><span class="linebreak"></span>
<span class="line">qua Lernaea palus, ambustaque sontibus alte</span><span class="linebreak"></span>
<span class="line">intepet Hydra vadis, et qua vix carmine raro</span><span class="linebreak"></span>
<span class="line">longa sonat Nemea nondum pastoribus ausis,</span><span class="linebreak"></span>
<span class="line">qua latus Eoos Ephyres quod vergit ad Euros</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>Sisyphiique sedent portus irataque terrae</span><span class="linebreak"></span>
<span class="line">curva Palaemonio secluditur unda Lechaeo.</span><span class="linebreak"></span>
<span class="line">hinc praetervectus Nisum et te, mitis Eleusin,</span><span class="linebreak"></span>
<span class="line">laevus abit, iamque arva gradu Teumesia et arces</span><span class="linebreak"></span>
<span class="line">intrat Agenoreas. ibi durum Eteoclea cernit</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>sublimem solio saeptumque horrentibus armis.</span><span class="linebreak"></span>
<span class="line">iura ferus populo trans legem ac tempora regni</span><span class="linebreak"></span>
<span class="line">iam fratris de parte dabat; sedet omne paratus</span><span class="linebreak"></span>
<span class="line">in facinus queriturque fidem tam sero reposci.</span><span class="linebreak"></span>
<span class="line indent2">Constitit in mediis (ramus manifestat olivae</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>legatum) causasque viae nomenque rogatus</span><span class="linebreak"></span>
<span class="line">edidit; utque rudis fandi pronusque calori</span><span class="linebreak"></span>
<span class="line">semper erat, iustis miscens tamen aspera coepit:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_122_369"><sup class="lineRef">369</sup>Pω pertemptare Pω (Ϛ)</li></ul></section></notes></section>