<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">ordo docet casus: fessis hic flumina monstrat</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>Hypsipyle Danais, hic reptat flebilis infans,</span><span class="linebreak"></span>
<span class="line">hic iacet, extremum tumuli circum asperat orbem</span><span class="linebreak"></span>
<span class="line">squameus; exspectes morientis ab ore cruenta</span><span class="linebreak"></span>
<span class="line">sibila, marmorea sic volvitur anguis in hasta.</span><span class="linebreak"></span>
<span class="line indent2">Iamque avidum pugnas visendi vulgus inermes</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>(fama vocat cunctos) arvis ac moenibus adsunt</span><span class="linebreak"></span>
<span class="line">exciti; illi etiam quis belli incognitus horror,</span><span class="linebreak"></span>
<span class="line">quos effeta domi, quos prima reliquerat aetas,</span><span class="linebreak"></span>
<span class="line">conveniunt: non aut Ephyraeo in litore tanta</span><span class="linebreak"></span>
<span class="line">umquam aut Oenomai fremuerunt agmina circo.</span><span class="linebreak"></span>
<span class="line indent2"><span class="br"></span><span class="lineNumber">255</span><span class="br"></span>Collibus incurvis viridique obsessa corona</span><span class="linebreak"></span>
<span class="line">vallis in amplexu nemorum sedet; hispida circum</span><span class="linebreak"></span>
<span class="line">stant iuga, et obiectus geminis umbonibus agger</span><span class="linebreak"></span>
<span class="line">campum exire vetat, longo quem tramite planum</span><span class="linebreak"></span>
<span class="line">gramineae frontes sinuataque caespite vivo</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>mollia non subitis augent fastigia clivis.</span><span class="linebreak"></span>
<span class="line">illic conferti, iam sole rubentibus arvis,</span><span class="linebreak"></span>
<span class="line">bellatrix sedere cohors; ibi corpore mixto</span><span class="linebreak"></span>
<span class="line">metiri numerum vultusque habitusque suorum</span><span class="linebreak"></span>
<span class="line">dulce viris, tantique iuvat fiducia belli.</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>centum ibi nigrantes, armenti robora, tauros</span><span class="linebreak"></span>
<span class="line">lenta mole trahunt; idem numerusque colorque</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_344_246"><sup class="lineRef">246</sup>orbes <span class="italic">C. Mueller</span>
</li><li class="note text" id="note_LCL207_344_259"><sup class="lineRef">259</sup>frontes P: frondes Ï‰</li></ul></section></notes></section>