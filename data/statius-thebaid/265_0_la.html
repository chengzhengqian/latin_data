<section class="div1 language" lang="la"><header><hgroup><h1>Thebaid</h1></hgroup></header><section class="div2"><p class="lineGroup">
<span class="line">exclamat: ‘fluvione (pudet!), Mars inclute,merges</span><span class="linebreak"></span>
<span class="line">hanc animam, segnesque lacus et stagna subibo</span><span class="linebreak"></span>
<span class="line">ceu pecoris custos, subiti torrentis iniquis</span><span class="linebreak"></span>
<span class="line">interceptus aquis? adeone occumbere ferro</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>non merui?’ tandem precibus commota Tonantem</span><span class="linebreak"></span>
<span class="line">Iuno subit: ‘quonam miseros, sator inclute divum,</span><span class="linebreak"></span>
<span class="line">Inachidas, quonam usque premes? iam Pallas et odit</span><span class="linebreak"></span>
<span class="line">Tydea, iam rapto tacuerunt augure Delphi:</span><span class="linebreak"></span>
<span class="line">en meus Hippomedon, cui gentis origo Mycenae</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>Argolicique lares numenque ante omnia Iuno</span><span class="linebreak"></span>
<span class="line">(sic ego fida meis?), pelagi crudelibus ibit</span><span class="linebreak"></span>
<span class="line">praeda feris? certe tumulos supremaque victis</span><span class="linebreak"></span>
<span class="line">busta dabas: ubi Cecropiae post proelia flammae,</span><span class="linebreak"></span>
<span class="line">Theseos ignis ubi est?’ non spernit coniugis aequas</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>ille preces, leviterque oculos ad moenia Cadmi</span><span class="linebreak"></span>
<span class="line">rettulit, et viso sederunt flumina nutu.</span><span class="linebreak"></span>
<span class="line">illius exsangues umeri et perfossa patescunt</span><span class="linebreak"></span>
<span class="line">pectora: ceu ventis alte cum elata resedit</span><span class="linebreak"></span>
<span class="line">tempestas, surgunt scopuli quaesitaque nautis</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>terra, et ab infestis descendunt aequora saxis.</span><span class="linebreak"></span>
<span class="line">quid ripas tenuisse iuvat? premit undique nimbo</span><span class="linebreak"></span>
<span class="line">telorum Phoenissa cohors, nec tegmina membris</span><span class="linebreak"></span>
<span class="line">ulla, omnisque patet leto; tunc vulnera manant,</span><span class="linebreak"></span>
<span class="line">quique sub amne diu stupuit cruor, aëre nudo</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>solvitur et tenues venarum laxat hiatus,</span><span class="linebreak"></span>
<span class="line">incertique labant undarum frigore gressus.</span><span class="linebreak"></span>
<span class="line">procumbit, Getico qualis procumbit in Haemo</span><span class="linebreak"></span>
<span class="line">seu Boreae furiis putri seu robore quercus</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_96_506"><sup class="lineRef">506</sup>merges ω: -gis P</li><li class="note text" id="note_LCL498_96_531"><sup class="lineRef">531</sup>frigore ω: et f- P: e f- <span class="italic">Postgate</span>
</li></ul></section></notes></section>