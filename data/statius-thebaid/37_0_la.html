<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">Pallas et asperior Phoebi soror, utraque telis,</span><span class="linebreak"></span>
<span class="line">utraque torva genis flavoque in vertice nodo,</span><span class="linebreak"></span>
<span class="line">illa suas Cyntho comites agat, haec Aracyntho;</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>tunc, si fas oculis, non umquam longa tuendo</span><span class="linebreak"></span>
<span class="line">expedias, cui maior honos, cui gratior, aut plus</span><span class="linebreak"></span>
<span class="line">de Iove; mutatosque velint transumere cultus,</span><span class="linebreak"></span>
<span class="line">et Pallas deceat pharetras et Delia cristas.</span><span class="linebreak"></span>
<span class="line indent2">Certant laetitia superosque in vota fatigant</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>Inachidae, quae cuique domus sacrique facultas.</span><span class="linebreak"></span>
<span class="line">hi fibris animaque litant, hi caespite nudo,</span><span class="linebreak"></span>
<span class="line">nec minus auditi, si mens accepta, merentur</span><span class="linebreak"></span>
<span class="line">ture deos, fractisque obtendunt limina silvis.</span><span class="linebreak"></span>
<span class="line">ecce metu subito (Lachesis sic dura iubebat)</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>impulsae mentes, excussaque gaudia patri,</span><span class="linebreak"></span>
<span class="line">et turbata dies. innuptam limite adibant</span><span class="linebreak"></span>
<span class="line">Pallada, Monychiis cui non Argiva per urbes</span><span class="linebreak"></span>
<span class="line">posthabita est Larisa iugis; hic more parentum</span><span class="linebreak"></span>
<span class="line">Iasides, thalamis ubi casta adolesceret aetas,</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>virgineas libare comas primosque solebant</span><span class="linebreak"></span>
<span class="line">excusare toros. celsam subeuntibus arcem</span><span class="linebreak"></span>
<span class="line">in gradibus summi delapsus culmine templi,</span><span class="linebreak"></span>
<span class="line">Arcados Euhippi spolium, cadit aereus orbis,</span><span class="linebreak"></span>
<span class="line">praemissasque faces, festum nubentibus ignem,</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>obruit, eque adytis simul exaudita remotis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_112_251"><sup class="lineRef">251</sup>limine Pω (<span class="italic">Baehrens</span>)</li><li class="note" id="note_LCL207_112_28b"><a class="footnoteCrossrefLink" href="#target_note_LCL207_112_28b" title="Click to highlight in text"><sup class="lineRef">28</sup>shield falls on the steps as they approach. In a phrase like <span class="italic">limite adibant</span> an epithet would usually be needed. Not so here, where <span class="italic">limite</span> stands on its own feet, fixing the women’s whereabouts.</a></li><script type="text/javascript">document.getElementById('note_LCL207_112_28b').style.display = "none";</script></ul></section></notes></section>