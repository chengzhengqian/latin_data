<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">induitur: nunc Pisaeis e milibus unus,</span><span class="linebreak"></span>
<span class="line">nunc Pylius, nunc ore Lacon, hostesque propinquos</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>adiurat turmasque metu consternat inani.</span><span class="linebreak"></span>
<span class="line">nil falsum trepidis. ut vero amentibus ipse</span><span class="linebreak"></span>
<span class="line">incidit et sacrae circum fastigia vallis</span><span class="linebreak"></span>
<span class="line">turbine praevectus rapido ter sustulit hastam,</span><span class="linebreak"></span>
<span class="line">ter concussit equos, clipeum ter pectore plausit:</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>arma, arma insani sua quisque ignotaque nullo</span><span class="linebreak"></span>
<span class="line">more rapit, mutant galeas alienaque cogunt</span><span class="linebreak"></span>
<span class="line">ad iuga cornipedes; ferus omni in pectore saevit</span><span class="linebreak"></span>
<span class="line">mortis amor caedisque, nihil flagrantibus obstat:</span><span class="linebreak"></span>
<span class="line">praecipitant redimuntque moras. sic litora vento</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>incipiente fremunt, fugitur cum portus; ubique</span><span class="linebreak"></span>
<span class="line">vela fluunt, laxi iactantur ubique rudentes;</span><span class="linebreak"></span>
<span class="line">iamque natant remi, natat omnis in aequore summo</span><span class="linebreak"></span>
<span class="line">ancora, iam dulcis medii de gurgite ponti</span><span class="linebreak"></span>
<span class="line">respicitur tellus comitesque a puppe relicti.</span><span class="linebreak"></span>
<span class="line indent2"><span class="br"></span><span class="lineNumber">145</span><span class="br"></span>Viderat Inachias rapidum glomerare cohortes</span><span class="linebreak"></span>
<span class="line">Bacchus iter; gemuit Tyriam conversus ad urbem,</span><span class="linebreak"></span>
<span class="line">altricemque domum et patrios reminiscitur ignes,</span><span class="linebreak"></span>
<span class="line">purpureum tristi turbatus pectore vultum:</span><span class="linebreak"></span>
<span class="line">non crines, non serta loco, dextramque reliquit</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>thyrsus, et intactae ceciderunt cornibus uvae.</span><span class="linebreak"></span>
<span class="line">ergo ut erat lacrimis lapsoque inhonorus amictu</span><span class="linebreak"></span>
<span class="line">ante Iovem (et tunc forte polum secretus habebat)</span><span class="linebreak"></span>
<span class="line">constitit, haud umquam facie conspectus in illa</span><span class="linebreak"></span>
<span class="line">(nec causae latuere patrem), supplexque profatur:</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>â€˜exscindisne tuas, divum sator optime, Thebas?</span><span class="linebreak"></span>
<span class="line">saeva adeo coniunx? nec te telluris amatae</span><span class="linebreak"></span>
<span class="line">deceptique laris miseret cinerumque meorum?</span><span class="linebreak"></span>
</p>
</section><notes></notes></section>