<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">450</span><span class="br"></span>si modo notus amor meritique est gratia, patres</span><span class="linebreak"></span>
<span class="line">reddere regna sinent.’</span><span class="linebreak"></span>
<span class="line indent8">Non ultra passus, et orsa</span><span class="linebreak"></span>
<span class="line">iniecit mediis sermonibus obvia: ‘reddes,’</span><span class="linebreak"></span>
<span class="line">ingeminat, ‘reddes; non si te ferreus agger</span><span class="linebreak"></span>
<span class="line">ambiat aut triplices alio tibi carmine muros</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>Amphion auditus agat, nil tela nec ignes</span><span class="linebreak"></span>
<span class="line">obstiterint, quin ausa luas nostrisque sub armis</span><span class="linebreak"></span>
<span class="line">captivo moribundus humum diademate pulses.</span><span class="linebreak"></span>
<span class="line">tu merito; ast horum miseret, quos sanguine viles</span><span class="linebreak"></span>
<span class="line">coniugibus natisque infanda ad proelia raptos</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>proicis excidio, bone rex. o quanta, Cithaeron,</span><span class="linebreak"></span>
<span class="line">funera sanguineusque vadis, Ismene, rotabis!</span><span class="linebreak"></span>
<span class="line">haec pietas, haec magna fides! nec crimina gentis</span><span class="linebreak"></span>
<span class="line">mira equidem duco: sic primus sanguinis auctor</span><span class="linebreak"></span>
<span class="line">incestique patrum thalami; sed fallit origo:</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>Oedipodis tu solus eras. haec praemia morum</span><span class="linebreak"></span>
<span class="line">ac sceleris, violente, feres. nos poscimus annum.</span><span class="linebreak"></span>
<span class="line">sed moror.’</span><span class="linebreak"></span>
<span class="line indent4">Haec audax etiamnum in limine retro</span><span class="linebreak"></span>
<span class="line">vociferans, iam tunc impulsa per agmina praeceps,</span><span class="linebreak"></span>
<span class="line">evolat. Oeneae vindex sic ille Dianae</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>erectus saetis et aduncae fulmine malae,</span><span class="linebreak"></span>
<span class="line">cum premeret Pelopea phalanx, saxa obvia volvens</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_128_465"><sup class="lineRef">465</sup>oedipodes Pω (<span class="italic">Jortin</span>)</li></ul></section></notes></section>