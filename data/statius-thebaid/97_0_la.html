<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">iam fessum senio nudant latus, et fide sacra</span><span class="linebreak"></span>
<span class="line">aequatos caelo surdum atque ignobile muros</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>firmat opus. tamen et Boeotis urbibus ultrix</span><span class="linebreak"></span>
<span class="line">aspirat ferri rabies, nec regis iniqui</span><span class="linebreak"></span>
<span class="line">subsidio quantum socia pro gente moventur.</span><span class="linebreak"></span>
<span class="line">ille velut pecoris lupus expugnator opimi,</span><span class="linebreak"></span>
<span class="line">pectora tabenti sanie gravis hirtaque saetis</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>ora cruentata deformis hiantia lana,</span><span class="linebreak"></span>
<span class="line">decedit stabulis huc illuc turbida versans</span><span class="linebreak"></span>
<span class="line">lumina, si duri comperta clade sequantur</span><span class="linebreak"></span>
<span class="line">pastores, magnique fugit non inscius ausi.</span><span class="linebreak"></span>
<span class="line indent2">Accumulat crebros turbatrix Fama pavores:</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>hic iam dispersos errare Asopide ripa</span><span class="linebreak"></span>
<span class="line">Lernaeos equites, hic te, bacchate Cithaeron,</span><span class="linebreak"></span>
<span class="line">ille rapi Teumeson ait noctisque per umbras</span><span class="linebreak"></span>
<span class="line">nuntiat excubiis vigiles arsisse Plataeas.</span><span class="linebreak"></span>
<span class="line">nam Tyrios sudare lares et sanguine Dircen</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>irriguam fetusque novos iterumque locutam</span><span class="linebreak"></span>
<span class="line">Sphinga petris, cui non et scire licentia passim</span><span class="linebreak"></span>
<span class="line">et vidisse fuit? novus his super anxia turbat</span><span class="linebreak"></span>
<span class="line">corda metus: sparsis subito correpta canistris</span><span class="linebreak"></span>
<span class="line">silvestris regina chori decurrit in aequum</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>vertice ab Ogygio trifidamque huc tristis et illuc</span><span class="linebreak"></span>
<span class="line">lumine sanguineo pinum disiectat et ardens</span><span class="linebreak"></span>
<span class="line">erectam attonitis implet clamoribus urbem:</span><span class="linebreak"></span>
<span class="line">â€˜omnipotens Nysaee pater, cui gentis avitae</span><span class="linebreak"></span>
<span class="line">pridem lapsus amor, tu nunc horrente sub Arcto</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>bellica ferrato rapidus quatis Ismara thyrso</span><span class="linebreak"></span>
<span class="line">pampineumque iubes nemus irreptare Lycurgo,</span><span class="linebreak"></span>
</p>
</section><notes></notes></section>