<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">ire iubet; frater tacitas Asopos eunti</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>conciliat vires et hiulcis flumina venis</span><span class="linebreak"></span>
<span class="line">suggerit. ipse cavae scrutatur viscera terrae</span><span class="linebreak"></span>
<span class="line">stagnaque torpentesque lacus pigrasque paludes</span><span class="linebreak"></span>
<span class="line">excutit, atque avidos tollens ad sidera vultus</span><span class="linebreak"></span>
<span class="line">umentes nebulas exhaurit et aëra siccat.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>iamque super ripas utroque exstantior ibat</span><span class="linebreak"></span>
<span class="line">aggere, iam medium modo qui superaverat amnem</span><span class="linebreak"></span>
<span class="line">Hippomedon, intactus aquis umerosque manusque,</span><span class="linebreak"></span>
<span class="line">miratur crevisse vadum seseque minorem.</span><span class="linebreak"></span>
<span class="line">hinc atque hinc tumidi fluctus animosaque surgit</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>tempestas instar pelagi, cum Pliadas haurit</span><span class="linebreak"></span>
<span class="line">aut nigrum trepidis impingit Oriona nautis.</span><span class="linebreak"></span>
<span class="line">non secus aequoreo iactat Teumesius amnis</span><span class="linebreak"></span>
<span class="line">Hippomedonta salo, semperque umbone sinistro</span><span class="linebreak"></span>
<span class="line">tollitur et clipeum nigrante supervenit aestu</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>spumeus assultans fractaque refunditur unda</span><span class="linebreak"></span>
<span class="line">et cumulo maiore redit; nec mole liquenti</span><span class="linebreak"></span>
<span class="line">contentus carpit putres servantia ripas</span><span class="linebreak"></span>
<span class="line">arbusta annosasque trabes eiectaque fundo</span><span class="linebreak"></span>
<span class="line">saxa rotat. stat pugna impar amnisque virique,</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>indignante deo; nec enim dat terga nec ullis</span><span class="linebreak"></span>
<span class="line">frangitur ille minis, venientesque obvius undas</span><span class="linebreak"></span>
<span class="line">intrat et obiecta dispellit flumina parma.</span><span class="linebreak"></span>
<span class="line">stat terra fugiente gradus, et poplite tenso</span><span class="linebreak"></span>
<span class="line">lubrica saxa tenet, genibusque obnixus et haerens</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>subruta fallaci servat vestigia limo,</span><span class="linebreak"></span>
<span class="line">sic etiam increpitans: ‘unde haec, Ismene, repente</span><span class="linebreak"></span>
<span class="line">ira tibi? quove has traxisti gurgite vires,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_92_462"><sup class="lineRef">462</sup>amnis ω: ignis P</li><li class="note text" id="note_LCL498_92_473"><sup class="lineRef">473</sup>stat P: stant ω</li></ul></section></notes></section>