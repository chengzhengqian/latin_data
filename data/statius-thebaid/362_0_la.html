<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">quos vetat igne Creon Stygiaeque a limine portae,</span><span class="linebreak"></span>
<span class="line">ceu sator Eumenidum aut Lethaei portitor amnis,</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>summovet ac dubio caelique Erebique sub axe</span><span class="linebreak"></span>
<span class="line">detinet. heu princeps Natura! ubi numina, ubi ille est</span><span class="linebreak"></span>
<span class="line">fulminis iniusti iaculator? ubi estis, Athenae?</span><span class="linebreak"></span>
<span class="line">septima iam surgens trepidis Aurora iacentes</span><span class="linebreak"></span>
<span class="line">aversatur equis; radios declinat et horret</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>stelligeri iubar omne poli; iam comminus ipsae</span><span class="linebreak"></span>
<span class="line">pabula dira ferae campumque odere volucres</span><span class="linebreak"></span>
<span class="line">spirantem tabo et caelum ventosque gravantem.</span><span class="linebreak"></span>
<span class="line">quantum etenim superesse rear? nuda ossa putremque</span><span class="linebreak"></span>
<span class="line">verrere permittat saniem. properate, verendi</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>Cecropidae; vos ista decet vindicta, priusquam</span><span class="linebreak"></span>
<span class="line">Emathii Thracesque dolent, quaeque exstat ubique</span><span class="linebreak"></span>
<span class="line">gens arsura rogis manesque habitura supremos.</span><span class="linebreak"></span>
<span class="line">nam quis erit saevire modus? bellavimus, esto;</span><span class="linebreak"></span>
<span class="line">sed cecidere odia et tristes mors obruit iras.</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>tu quoque, ut egregios fama cognovimus actus,</span><span class="linebreak"></span>
<span class="line">non trucibus monstris Sinin infandumque dedisti</span><span class="linebreak"></span>
<span class="line">Cercyona, et saevum velles Scirona crematum.</span><span class="linebreak"></span>
<span class="line">credo et Amazoniis Tanain fumasse sepulcris,</span><span class="linebreak"></span>
<span class="line">unde haec arma refers; sed et hunc dignare triumphum.</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>da terris unum caeloque Ereboque laborem,</span><span class="linebreak"></span>
<span class="line">si patrium Marathona metu, si tecta levasti</span><span class="linebreak"></span>
<span class="line">Cresia, nec fudit vanos anus hospita fletus.</span><span class="linebreak"></span>
<span class="line">sic tibi non ullae socia sine Pallade pugnae,</span><span class="linebreak"></span>
<span class="line">nec sacer invideat paribus Tirynthius actis,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_290_571"><sup class="lineRef">571</sup>volent <span class="italic">Beraldus</span>: adol- <span class="italic">Baehrens</span>
</li></ul></section></notes></section>