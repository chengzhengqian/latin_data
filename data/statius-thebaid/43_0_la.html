<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">‘si tibi plana fides et dicti cura maneret</span><span class="linebreak"></span>
<span class="line">foederis, ad fratrem completo iustius anno</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>legatos hinc ire fuit teque ordine certo</span><span class="linebreak"></span>
<span class="line">fortunam exuere et laetum descendere regno,</span><span class="linebreak"></span>
<span class="line">ut vagus ille diu passusque haud digna per urbes</span><span class="linebreak"></span>
<span class="line">ignotas pactae tandem succederet aulae.</span><span class="linebreak"></span>
<span class="line">sed quia dulcis amor regni blandumque potestas,</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>posceris. astriferum iam velox circulus orbem</span><span class="linebreak"></span>
<span class="line">torsit et amissae redierunt montibus umbrae</span><span class="linebreak"></span>
<span class="line">ex quo frater inops ignota per oppida tristes</span><span class="linebreak"></span>
<span class="line">exsul agit casus; et te iam tempus aperto</span><span class="linebreak"></span>
<span class="line">sub Iove ferre dies terrenaque frigora membris</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>ducere et externos summissum ambire penates.</span><span class="linebreak"></span>
<span class="line">pone modum laetis; satis ostro dives et auro</span><span class="linebreak"></span>
<span class="line">conspicuus tenuem germani pauperis annum</span><span class="linebreak"></span>
<span class="line">risisti; moneo regnorum gaudia temet</span><span class="linebreak"></span>
<span class="line">dedoceas patiensque fugae mereare reverti.’</span><span class="linebreak"></span>
<span class="line indent2"><span class="br"></span><span class="lineNumber">410</span><span class="br"></span>Dixerat. ast illi tacito sub pectore dudum</span><span class="linebreak"></span>
<span class="line">ignea corda fremunt, iacto velut aspera saxo</span><span class="linebreak"></span>
<span class="line">comminus erigitur serpens, cui subter inanes</span><span class="linebreak"></span>
<span class="line">longa sitis latebras totumque agitata per artus</span><span class="linebreak"></span>
<span class="line">convocat in fauces et squamea colla venenum:</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>‘cognita si dubiis fratris mihi iurgia signis</span><span class="linebreak"></span>
<span class="line">ante forent nec clara odiorum arcana paterent,</span><span class="linebreak"></span>
<span class="line">sufficeret vel sola fides. quam torvus et illum</span><span class="linebreak"></span>
<span class="line">mente gerens, ceu saepta novus iam moenia laxet</span><span class="linebreak"></span>
<span class="line">fossor et hostiles inimicent classica turmas,</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>praefuris! in medios si comminus orsa tulisses</span><span class="linebreak"></span>
<span class="line">Bistonas aut refugo pallentes sole Gelonos,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_124_417"><sup class="lineRef">417</sup>quam Pω: qua Ϛ torvus (-vos Housman) et ω: servo sed P</li></ul></section></notes></section>