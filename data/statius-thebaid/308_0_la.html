<section class="div1 language" lang="la"><header><hgroup><h1>Thebaid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">765</span><span class="br"></span>ferte retro bellum captaeque impingite Lernae</span><span class="linebreak"></span>
<span class="line">reliquias turpes, confixaque terga foventes</span><span class="linebreak"></span>
<span class="line">Inachus indecores pater aversetur alumnos.</span><span class="linebreak"></span>
<span class="line">at Tyriis templa, arva, domos, conubia, natos</span><span class="linebreak"></span>
<span class="line">reddite morte mea: si vos placita hostia iuvi,</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>si non attonitis vatis consulta recepi</span><span class="linebreak"></span>
<span class="line">auribus et Thebis nondum credentibus hausi,</span><span class="linebreak"></span>
<span class="line">haec Amphioniis pro me persolvite tectis</span><span class="linebreak"></span>
<span class="line">ac mihi deceptum, precor, exorate parentem.’</span><span class="linebreak"></span>
<span class="line">sic ait, insignemque animam mucrone corusco</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>dedignantem artus pridem maestamque teneri</span><span class="linebreak"></span>
<span class="line">arripit atque uno quaesitam vulnere rumpit.</span><span class="linebreak"></span>
<span class="line">sanguine tunc spargit turres et moenia lustrat,</span><span class="linebreak"></span>
<span class="line">seque super medias acies, nondum ense remisso,</span><span class="linebreak"></span>
<span class="line">iecit et in saevos cadere est conatus Achivos.</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>ast illum amplexae Pietas Virtusque ferebant</span><span class="linebreak"></span>
<span class="line">leniter ad terras corpus; nam spiritus olim</span><span class="linebreak"></span>
<span class="line">ante Iovem et summis apicem sibi poscit in astris.</span><span class="linebreak"></span>
<span class="line indent2">Iamque intra muros nullo sudore receptum</span><span class="linebreak"></span>
<span class="line">gaudentes heroa ferunt: abscesserat ultro</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>Tantalidum venerata cohors; subit agmine longo</span><span class="linebreak"></span>
<span class="line">colla inter iuvenum, laetisque favoribus omni</span><span class="linebreak"></span>
<span class="line">concinitur vulgo Cadmum atque Amphiona supra</span><span class="linebreak"></span>
<span class="line">conditor; hi sertis, hi veris honore soluto</span><span class="linebreak"></span>
<span class="line">accumulant artus patriaque in sede reponunt</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>corpus adoratum. repetunt mox bella peractis</span><span class="linebreak"></span>
<span class="line">laudibus; hic victa genitor lacrimabilis ira</span><span class="linebreak"></span>
<span class="line">congemit, et tandem matri data flere potestas:</span><span class="linebreak"></span>
<span class="line">‘lustralemne feris ego te, puer inclute, Thebis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_182_769"><sup class="lineRef">769</sup>placita ψ, <span class="italic">Gronovius</span>: -ida Pω</li><li class="note text" id="note_LCL498_182_772"><sup class="lineRef">772</sup>terris Pω (<span class="italic">Schrader</span>)</li></ul></section></notes></section>