<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">germani secure, iaces; ingentia dudum</span><span class="linebreak"></span>
<span class="line">acta vocant rerumque graves, ignave, paratus.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>tu, veluti magnum si iam tollentibus Austris</span><span class="linebreak"></span>
<span class="line">Ionium nigra iaceat sub nube magister</span><span class="linebreak"></span>
<span class="line">immemor armorum versantisque aequora clavi,</span><span class="linebreak"></span>
<span class="line">cunctaris. iamque ille novis (scit Fama) superbit</span><span class="linebreak"></span>
<span class="line">conubiis viresque parat, quis regna capessat,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>quis neget, inque tua senium sibi destinat aula.</span><span class="linebreak"></span>
<span class="line">dant animos socer augurio fatalis Adrastus</span><span class="linebreak"></span>
<span class="line">dotalesque Argi, nec non in foedera vitae</span><span class="linebreak"></span>
<span class="line">pollutus placuit fraterno sanguine Tydeus.</span><span class="linebreak"></span>
<span class="line">hinc tumor, et longus fratri promitteris exsul.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>ipse deum genitor tibi me miseratus ab alto</span><span class="linebreak"></span>
<span class="line">mittit: habe Thebas, caecumque cupidine regni</span><span class="linebreak"></span>
<span class="line">ausurumque eadem germanum expelle, nec ultra</span><span class="linebreak"></span>
<span class="line">fraternos inhiantem obitus sine fidere coeptis</span><span class="linebreak"></span>
<span class="line">fraudibus aut Cadmo dominas inferre Mycenas.’</span><span class="linebreak"></span>
<span class="line indent2"><span class="br"></span><span class="lineNumber">120</span><span class="br"></span>Dixit, et abscedens (etenim iam pallida turbant</span><span class="linebreak"></span>
<span class="line">sidera lucis equi) ramos ac vellera fronti</span><span class="linebreak"></span>
<span class="line">deripuit, confessus avum, dirique nepotis</span><span class="linebreak"></span>
<span class="line">incubuit stratis; iugulum mox caede patentem</span><span class="linebreak"></span>
<span class="line">nudat et undanti perfundit vulnere somnum.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>illi rupta quies; attollit membra toroque</span><span class="linebreak"></span>
<span class="line">eripitur plenus monstris, vanumque cruorem</span><span class="linebreak"></span>
<span class="line">excutiens simul horret avum fratremque requirit.</span><span class="linebreak"></span>
<span class="line">qualis ubi audito venantum murmure tigris</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_102_126"><sup class="lineRef">126</sup>eripitur P: erigitur ω</li></ul></section></notes></section>