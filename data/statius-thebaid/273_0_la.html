<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line indent2">Tunc vero exserto circumvolat igneus arcu</span><span class="linebreak"></span>
<span class="line">nec se mente regit, patriae matrisque suique</span><span class="linebreak"></span>
<span class="line">immemor, et nimium caelestibus utitur armis:</span><span class="linebreak"></span>
<span class="line">ut leo, cui parvo mater Gaetula cruentos</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>suggerit ipsa cibos, cum primum crescere sensit</span><span class="linebreak"></span>
<span class="line">colla iubis torvusque novos respexit ad ungues,</span><span class="linebreak"></span>
<span class="line">indignatur ali, tandemque effusus apertos</span><span class="linebreak"></span>
<span class="line">liber amat campos et nescit in antra reverti.</span><span class="linebreak"></span>
<span class="line indent2">Quos, age, Parrhasio sternis, puer improbe, cornu?</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>prima Tanagraeum turbavit harundo Coroebum</span><span class="linebreak"></span>
<span class="line">extremo galeae primoque in margine parmae</span><span class="linebreak"></span>
<span class="line">angusta transmissa via: stat faucibus unda</span><span class="linebreak"></span>
<span class="line">sanguinis, et sacri facies rubet igne veneni.</span><span class="linebreak"></span>
<span class="line">saevius Eurytion, cui luminis orbe sinistro</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>callida tergeminis acies se condidit uncis.</span><span class="linebreak"></span>
<span class="line">ille trahens oculo plenam labente sagittam</span><span class="linebreak"></span>
<span class="line">ibat in auctorem: sed divum fortia quid non</span><span class="linebreak"></span>
<span class="line">tela queant? alio geminatum lumine vulnus</span><span class="linebreak"></span>
<span class="line">explevit tenebras; sequitur tamen improbus hostem,</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>qua meminit, fusum donec prolapsus in Idan</span><span class="linebreak"></span>
<span class="line">decidit: hic saevi miser inter funera belli</span><span class="linebreak"></span>
<span class="line">palpitat et mortem sociosque hostesque precatur.</span><span class="linebreak"></span>
<span class="line">addit Abantiadas, insignem crinibus Argum</span><span class="linebreak"></span>
<span class="line">et male dilectum miserae Cydona sorori.</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>[illi perfossum telo patefecerat inguen]</span><span class="linebreak"></span>
<span class="line">huic geminum obliqua traiecit harundine tempus;</span><span class="linebreak"></span>
<span class="line">exsilit hac ferrum, velox hac penna remansit,</span><span class="linebreak"></span>
<span class="line">fluxit utrimque cruor. nulli tela aspera mortis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_112_750"><sup class="lineRef">750</sup>callida P∑: aspera ω</li><li class="note text" id="note_LCL498_112_760"><sup class="lineRef">760</sup>
<span class="italic">om</span>. Pω; <span class="italic">lac. statuit Kohlmann</span>
</li></ul></section></notes></section>