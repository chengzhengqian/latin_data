<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">contigit; infandum natae concessit honorem.</span><span class="linebreak"></span>
<span class="line">accelerate fugam, tuque, o mea digna propago,</span><span class="linebreak"></span>
<span class="line">hac rege, virgo, patrem, gemini qua bracchia muri</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>litus eunt: illa, qua rere silentia, porta</span><span class="linebreak"></span>
<span class="line">stat funesta Venus ferroque accincta furentes</span><span class="linebreak"></span>
<span class="line">adiuuat (unde manus, unde haec Mavortia divae</span><span class="linebreak"></span>
<span class="line">pectora?). tu lato patrem committe profundo:</span><span class="linebreak"></span>
<span class="line">succedam curis.” ita fatus in aëra rursus</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>solvitur et nostrum, visus arcentibus umbris,</span><span class="linebreak"></span>
<span class="line">mitis iter longae claravit limite flammae.</span><span class="linebreak"></span>
<span class="line">qua data signa sequor; dein curvo robore clausum</span><span class="linebreak"></span>
<span class="line">dis pelagi Ventisque et Cycladas Aegaeoni</span><span class="linebreak"></span>
<span class="line">amplexo commendo patrem, nec fletibus umquam</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>sit modus alternis, ni iam dimittat Eoo</span><span class="linebreak"></span>
<span class="line">Lucifer astra polo. tunc demum litore rauco</span><span class="linebreak"></span>
<span class="line">multa metu reputans et vix confisa Lyaeo</span><span class="linebreak"></span>
<span class="line">dividor, ipsa gradu nitente, sed anxia retro</span><span class="linebreak"></span>
<span class="line">pectora; nec requies quin et surgentia caelo</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>flamina et e cunctis prospectem collibus undas.</span><span class="linebreak"></span>
<span class="line indent2">Exoritur pudibunda dies, caelumque retexens</span><span class="linebreak"></span>
<span class="line">aversum Lemno iubar et declinia Titan</span><span class="linebreak"></span>
<span class="line">opposita iuga nube refert. patuere furores</span><span class="linebreak"></span>
<span class="line">nocturni, lucisque novae formidine cunctis</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>(quamquam inter similes) subitus pudor; impia terrae</span><span class="linebreak"></span>
<span class="line">infodiunt scelera aut festinis ignibus urunt.</span><span class="linebreak"></span>
<span class="line">Iam manus Eumenidum captasque refugerat arces</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_290_280"><sup class="lineRef">280</sup>rere P(<span class="italic">?</span>), Ϛ: rara ω</li><li class="note text" id="note_LCL207_290_290"><sup class="lineRef">290</sup>fit Pω (<span class="italic">Gronovius</span>)</li><li class="note text" id="note_LCL207_290_300"><sup class="lineRef">300</sup>habitus PωΣ (<span class="italic">Bentley</span>)</li></ul></section></notes></section>