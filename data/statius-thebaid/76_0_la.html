<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">550</span><span class="br"></span>concilia et caelo mentem insertasse vetanti,</span><span class="linebreak"></span>
<span class="line">auditique odere deos.</span><span class="linebreak"></span>
<span class="line indent9">Unde iste per orbem</span><span class="linebreak"></span>
<span class="line">primus venturi miseris animantibus aeger</span><span class="linebreak"></span>
<span class="line">crevit amor? divumne feras hoc munus, an ipsi,</span><span class="linebreak"></span>
<span class="line">gens avida et parto non umquam stare quieti,</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>eruimus quae prima dies, ubi terminus aevi,</span><span class="linebreak"></span>
<span class="line">quid bonus ille deum genitor, quid ferrea Clotho</span><span class="linebreak"></span>
<span class="line">cogitet? hinc fibrae et volucrum per nubila sermo</span><span class="linebreak"></span>
<span class="line">astrorumque vices numerataque semita lunae</span><span class="linebreak"></span>
<span class="line">Thessalicumque nefas. at non prior aureus ille</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>sanguis avum scopulisque satae vel robore gentes</span><span class="linebreak"></span>
<span class="line">artibus his usae; silvas amor unus humumque</span><span class="linebreak"></span>
<span class="line">edomuisse manu; quid crastina volveret aetas</span><span class="linebreak"></span>
<span class="line">scire nefas homini. nos, pravum et flebile vulgus,</span><span class="linebreak"></span>
<span class="line">scrutati penitus superos: hinc pallor et irae,</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>hinc scelus insidiaeque et nulla modestia voti.</span><span class="linebreak"></span>
<span class="line indent2">Ergo manu vittas damnataque vertice serta</span><span class="linebreak"></span>
<span class="line">deripit abiectaque inhonorus fronde sacerdos</span><span class="linebreak"></span>
<span class="line">inviso de monte redit; iam bella tubaeque</span><span class="linebreak"></span>
<span class="line">comminus, absentesque fremunt sub pectore Thebae.</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>ille nec aspectum vulgi, nec fida tyranni</span><span class="linebreak"></span>
<span class="line">colloquia aut coetus procerum perferre, sed atra</span><span class="linebreak"></span>
<span class="line">sede tegi, et superum clausus negat acta fateri</span><span class="linebreak"></span>
<span class="line">(te pudor et curae retinent per rura, Melampu):</span><span class="linebreak"></span>
<span class="line">bissenos premit ora dies populumque ducesque</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_190_561"><sup class="lineRef">561</sup>mentibus (<span class="italic">SB<sup>2</sup>
</span>)</li><li class="note text" id="note_LCL207_190_564"><sup class="lineRef">564</sup>scrutati Ï‰: -ari P</li></ul></section></notes></section>