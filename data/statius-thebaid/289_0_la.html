<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">turba dolo. servate animos, venit ultor in hostes</span><span class="linebreak"></span>
<span class="line">ecce dies; tunc arma palam, tunc ibimus omnes.’</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>his tandem virtus iuvenum frenata quievit:</span><span class="linebreak"></span>
<span class="line">non aliter moto quam si pater Aeolus antro</span><span class="linebreak"></span>
<span class="line">portam iterum saxo premat imperiosus et omne</span><span class="linebreak"></span>
<span class="line">claudat iter, iam iam sperantibus aequora ventis.</span><span class="linebreak"></span>
<span class="line indent2">Insuper Herculeum sibi iungit Agyllea vates</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>Actoraque: hic aptus suadere, hic robore iactat</span><span class="linebreak"></span>
<span class="line">non cessisse patri; comites tribus ordine deni,</span><span class="linebreak"></span>
<span class="line">horrendum Aoniis et contra stantibus agmen.</span><span class="linebreak"></span>
<span class="line">ipse novi gradiens furta ad Mavortia belli</span><span class="linebreak"></span>
<span class="line">ponit adoratas, Phoebea insignia, frondes,</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>longaevique ducis gremio commendat honorem</span><span class="linebreak"></span>
<span class="line">frontis, et oblatam Polynicis munere grato</span><span class="linebreak"></span>
<span class="line">loricam galeamque subit. ferus Actora magno</span><span class="linebreak"></span>
<span class="line">ense gravat Capaneus, ipse haud dignatus in hostem</span><span class="linebreak"></span>
<span class="line">ire dolo superosque sequi. permutat Agylleus</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>arma trucis Nomii: quid enim fallentibus umbris</span><span class="linebreak"></span>
<span class="line">arcus et Herculeae iuvissent bella sagittae?</span><span class="linebreak"></span>
<span class="line indent2">Inde per abruptas castrorum ex aggere pinnas,</span><span class="linebreak"></span>
<span class="line">ne gravis exclamet portae mugitus aënae,</span><span class="linebreak"></span>
<span class="line">praecipitant saltu; nec longum, et protinus ingens</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>praeda solo ceu iam exanimes multoque peracti</span><span class="linebreak"></span>
<span class="line">ense iacent. ‘ite, o socii, quacumque voluptas</span><span class="linebreak"></span>
<span class="line">caedis inexhaustae, superisque faventibus, oro,</span><span class="linebreak"></span>
<span class="line">sufficite!’ hortatur clara iam voce sacerdos.</span><span class="linebreak"></span>
<span class="line">‘cernitis expositas turpi marcore cohortes.</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>pro pudor! Argolicas hine ausi obsidere portas,</span><span class="linebreak"></span>
</p>
</section><notes></notes></section>