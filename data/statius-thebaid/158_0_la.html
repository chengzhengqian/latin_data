<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">365</span><span class="br"></span>finis erat, differt avidas audire Sorores,</span><span class="linebreak"></span>
<span class="line">dumque chelyn lauro textumque illustre coronae</span><span class="linebreak"></span>
<span class="line">subligat et picto discingit pectora limbo,</span><span class="linebreak"></span>
<span class="line">haud procul Herculeam Nemeen clamore reductus</span><span class="linebreak"></span>
<span class="line">aspicit atque illic ingens certaminis instar</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>quadriiugi. noscit cunctos, et forte propinqui</span><span class="linebreak"></span>
<span class="line">constiterant Admetus et Amphiaraus in arvo.</span><span class="linebreak"></span>
<span class="line">tunc secum: ‘quisnam iste duos, fidissima Phoebi</span><span class="linebreak"></span>
<span class="line">nomina, commisit deus in discrimina reges?</span><span class="linebreak"></span>
<span class="line">ambo pii carique ambo; nequeam ipse priorem</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>dicere. Peliacis hic cum famularer in arvis</span><span class="linebreak"></span>
<span class="line">(sic Iovis imperia et nigrae volvere Sorores),</span><span class="linebreak"></span>
<span class="line">tura dabat famulo nec me sentire minorem</span><span class="linebreak"></span>
<span class="line">ausus; at hic tripodum comes et pius artis alumnus</span><span class="linebreak"></span>
<span class="line">aetheriae. potior meritis tamen ille; sed huius</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>extrema iam fila colu. datur ordo senectae</span><span class="linebreak"></span>
<span class="line">Admeto serumque mori; tibi nulla supersunt</span><span class="linebreak"></span>
<span class="line">gaudia, nam Thebae iuxta et tenebrosa vorago.</span><span class="linebreak"></span>
<span class="line">scis miser, et nostrae pridem cecinere volucres.’</span><span class="linebreak"></span>
<span class="line">dixit, et os fletu paene inviolabile tinctus</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>extemplo Nemeen radiante per aëra saltu</span><span class="linebreak"></span>
<span class="line">ocior et patrio venit igne suisque sagittis.</span><span class="linebreak"></span>
<span class="line">ipse olim in terris, caelo vestigia durant,</span><span class="linebreak"></span>
<span class="line">claraque per Zephyros etiamnum semita lucet.</span><span class="linebreak"></span>
<span class="line indent2">Et iam sortitus Prothous versarat aëna</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_354_370"><sup class="lineRef">370</sup>propinquo Pω (<span class="italic">Imhof</span>)</li></ul></section></notes></section>