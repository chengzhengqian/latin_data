<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">75</span><span class="br"></span>summisitque genas: ipsi reverentia patri,</span><span class="linebreak"></span>
<span class="line">si prope sit, dematque minas nec talia mandet.</span><span class="linebreak"></span>
<span class="line">‘quod Iovis imperium, magno quid ab aethere portas?’</span><span class="linebreak"></span>
<span class="line">occupat Armipotens, ‘neque enim hunc, germane, sub axem</span><span class="linebreak"></span>
<span class="line">sponte venis hiemesque meas, cui roscida iuxta</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Maenala et aestivi clementior aura Lycaei.’</span><span class="linebreak"></span>
<span class="line">ille refert consulta patris. nec longa moratus,</span><span class="linebreak"></span>
<span class="line">sicut anhelabant, iuncto sudore volantes</span><span class="linebreak"></span>
<span class="line">Mars impellit equos, resides in proelia Graios</span><span class="linebreak"></span>
<span class="line">ipse etiam indignans. vidit pater altus et irae</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>iam levior tardo flectebat pondere vultum.</span><span class="linebreak"></span>
<span class="line">ut si quando ruit debellatasque relinquit</span><span class="linebreak"></span>
<span class="line">Eurus aquas, pax ipsa tumet pontumque iacentem</span><span class="linebreak"></span>
<span class="line">exanimis iam volvit hiems: nondum arma carinis</span><span class="linebreak"></span>
<span class="line">omnia, nec toto respirant pectore nautae.</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>Finierat pugnas honor exsequialis inermes;</span><span class="linebreak"></span>
<span class="line">necdum aberant coetus, cunctisque silentibus heros</span><span class="linebreak"></span>
<span class="line">vina solo fundens cinerem placabat Adrastus</span><span class="linebreak"></span>
<span class="line">Archemori: ‘da, parve, tuum trieteride multa</span><span class="linebreak"></span>
<span class="line">instaurare diem, nec saucius Arcadas aras</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>malit adire Pelops Eleaque pulset eburna</span><span class="linebreak"></span>
<span class="line">templa manu, nec Castaliis altaribus anguis,</span><span class="linebreak"></span>
<span class="line">nec sua pinigero magis annatet umbra Lechaeo.</span><span class="linebreak"></span>
<span class="line">nos te lugenti, puer, infitiamur Averno,</span><span class="linebreak"></span>
<span class="line">maestaque perpetuis sollemnia iungimus astris,</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>nunc festina cohors. at si Boeotia ferro</span><span class="linebreak"></span>
<span class="line">vertere tecta dabis, magnis tunc dignior aris,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_404_82"><sup class="lineRef">82</sup>volentes <span class="italic">coni. Hill</span>
</li><li class="note text" id="note_LCL207_404_84"><sup class="lineRef">84</sup>ira Pω (<span class="italic">Peyrared</span>)</li></ul></section></notes></section>