<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">conexum caelo, quorumque ingentia tellus</span><span class="linebreak"></span>
<span class="line">Aonis et Tyriae suspirant nomina matres,</span><span class="linebreak"></span>
<span class="line">concurrunt nudasque movent in proelia vires.</span><span class="linebreak"></span>
<span class="line">ceu primum ausurae trans alta ignota biremes,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>seu Tyrrhenam hiemem seu stagna Aegaea lacessant,</span><span class="linebreak"></span>
<span class="line">tranquillo prius arma lacu clavumque levesque</span><span class="linebreak"></span>
<span class="line">explorant remos atque ipsa pericula discunt;</span><span class="linebreak"></span>
<span class="line">at cum experta cohors, tunc pontum irrumpere fretae</span><span class="linebreak"></span>
<span class="line">longius ereptasque oculis non quaerere terras.</span><span class="linebreak"></span>
<span class="line indent2"><span class="br"></span><span class="lineNumber">25</span><span class="br"></span>Clara laboriferos caelo Tithonia currus</span><span class="linebreak"></span>
<span class="line">extulerat vigilesque deae pallentis habenas</span><span class="linebreak"></span>
<span class="line">et Nox et cornu fugiebat Somnus inani;</span><span class="linebreak"></span>
<span class="line">iam plangore viae, gemitu iam regia mugit</span><span class="linebreak"></span>
<span class="line">flebilis, acceptos longe nemora avia frangunt</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>multiplicantque sonos. sedet ipse exutus honoro</span><span class="linebreak"></span>
<span class="line">vittarum nexu genitor squalentiaque ora</span><span class="linebreak"></span>
<span class="line">sparsus et incultam ferali pulvere barbam.</span><span class="linebreak"></span>
<span class="line">asperior contra planctusque egressa viriles</span><span class="linebreak"></span>
<span class="line">exemplo famulas premit hortaturque volentes</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>orba parens, lacerasque super procumbere nati</span><span class="linebreak"></span>
<span class="line">reliquias ardet totiensque avulsa refertur.</span><span class="linebreak"></span>
<span class="line">arcet et ipse pater. mox ut maerentia dignis</span><span class="linebreak"></span>
<span class="line">vultibus Inachii penetrarunt limina reges,</span><span class="linebreak"></span>
<span class="line">ceu nova tunc clades et primo saucius infans</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>vulnere letalisve irrumperet atria serpens,</span><span class="linebreak"></span>
<span class="line">sic alium ex alio quamquam lassata fragorem</span><span class="linebreak"></span>
<span class="line">pectora congeminant, integratoque resultant</span><span class="linebreak"></span>
<span class="line">accensae clamore fores: sensere Pelasgi</span><span class="linebreak"></span>
<span class="line">invidiam et lacrimis excusant crimen obortis.</span><span class="linebreak"></span>
<span class="line indent2"><span class="br"></span><span class="lineNumber">45</span><span class="br"></span>Ipse, datum quotiens intercisoque tumultu</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_328_35"><sup class="lineRef">35</sup>procumbere Ï‰: prorumpere P</li></ul></section></notes></section>