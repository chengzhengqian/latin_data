<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">135</span><span class="br"></span>vana meae: nudo astabat Venus ense videri</span><span class="linebreak"></span>
<span class="line">clara mihi somnosque super. ‘quid perditis aevum?’</span><span class="linebreak"></span>
<span class="line">inquit, ‘age aversis thalamos purgate maritis.</span><span class="linebreak"></span>
<span class="line">ipsa faces alias melioraque foedera iungam.’</span><span class="linebreak"></span>
<span class="line">dixit, et hoc ferrum stratis, hoc, credite, ferrum</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>imposuit. quin, o miserae, dum tempus agi rem,</span><span class="linebreak"></span>
<span class="line">consulite; en validis spumant eversa lacertis</span><span class="linebreak"></span>
<span class="line">aequora. Bistonides veniunt fortasse maritae.”</span><span class="linebreak"></span>
<span class="line">hinc stimuli ingentes, magnusque advolvitur astris</span><span class="linebreak"></span>
<span class="line">clamor. Amazonio Scythiam fervere tumultu</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>lunatumque putes agmen descendere, ubi arma</span><span class="linebreak"></span>
<span class="line">indulget pater et saevi movet ostia Belli.</span><span class="linebreak"></span>
<span class="line">nec varius fremor aut studia in contraria rapti</span><span class="linebreak"></span>
<span class="line">dissensus, ut plebe solet: furor omnibus idem,</span><span class="linebreak"></span>
<span class="line">idem animus solare domos iuvenumque senumque</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>praecipitare colos plenisque affrangere parvos</span><span class="linebreak"></span>
<span class="line">uberibus ferroque omnes exire per annos.</span><span class="linebreak"></span>
<span class="line">tunc viridi luco (late iuga celsa Minervae</span><span class="linebreak"></span>
<span class="line">propter opacat humum niger ipse, sed insuper ingens</span><span class="linebreak"></span>
<span class="line">mons premit et gemina pereunt caligine soles),</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>hic sanxere fidem. tu Martia testis Enyo</span><span class="linebreak"></span>
<span class="line">atque inferna Ceres, Stygiaeque Acheronte recluso</span><span class="linebreak"></span>
<span class="line">ante preces venere deae; sed fallit ubique</span><span class="linebreak"></span>
<span class="line">mixta Venus, Venus arma tenet, Venus admovet iras.</span><span class="linebreak"></span>
<span class="line">nec de more cruor: natum Charopeia coniunx</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>obtulit. accingunt sese et mirantia ferro</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_280_135"><sup class="lineRef">135</sup>nuda (nudo ω) stabat Pω (<span class="italic">Garrod</span>)</li><li class="note text" id="note_LCL207_280_140"><sup class="lineRef">140</sup>agi Σ: agit Pω</li><li class="note text" id="note_LCL207_280_152"><sup class="lineRef">152</sup>viridi luco lucus P: -dis late lucus ω (<span class="italic">SB</span>)</li></ul></section></notes></section>