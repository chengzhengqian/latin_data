<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">ipse manu Thebas correptaque moenia fundo</span><span class="linebreak"></span>
<span class="line">excutiam versasque solo super Inacha tecta</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>effundam turres aut stagna in caerula verram</span><span class="linebreak"></span>
<span class="line">imbre superiecto, licet ipsa in turbine rerum</span><span class="linebreak"></span>
<span class="line">Iuno suos colles templumque amplexa laboret.’</span><span class="linebreak"></span>
<span class="line indent2">Dixit, et attoniti iussis; mortalia credas</span><span class="linebreak"></span>
<span class="line">pectora, sic cuncti vocemque animosque tenebant:</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>non secus ac longa ventorum pace solutum</span><span class="linebreak"></span>
<span class="line">aequor et imbelli recubant ubi litora somno,</span><span class="linebreak"></span>
<span class="line">silvarumque comas et abacto flamine nubes</span><span class="linebreak"></span>
<span class="line">mulcet iners aestas; tunc stagna lacusque sonori</span><span class="linebreak"></span>
<span class="line">detumuere, tacent exusti solibus amnes.</span><span class="linebreak"></span>
<span class="line indent2"><span class="br"></span><span class="lineNumber">260</span><span class="br"></span>Gaudet ovans iussis et adhuc temone calenti</span><span class="linebreak"></span>
<span class="line">fervidus in laevum torsit Gradivus habenas.</span><span class="linebreak"></span>
<span class="line">iamque iter extremum caelique abrupta tenebat,</span><span class="linebreak"></span>
<span class="line">cum Venus ante ipsos nulla formidine gressum</span><span class="linebreak"></span>
<span class="line">figit equos; cessere retro iam iamque rigentes</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>suppliciter posuere iubas. tunc pectora summo</span><span class="linebreak"></span>
<span class="line">acclinata iugo vultumque obliqua madentem</span><span class="linebreak"></span>
<span class="line">incipit (interea dominae vestigia iuxta</span><span class="linebreak"></span>
<span class="line">spumantem proni mandunt adamanta iugales):</span><span class="linebreak"></span>
<span class="line">‘bella etiam in Thebas, socer o pulcherrime, bella</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>ipse paras ferroque tuos abolere nepotes?</span><span class="linebreak"></span>
<span class="line">nec genus Harmoniae nec te conubia caelo</span><span class="linebreak"></span>
<span class="line">festa nec hae quicquam lacrimae, furibunde, morantur?</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_168_269"><sup class="lineRef">269</sup>pulcherrime ω: -ma P</li><li class="note" id="note_LCL207_168_19b"><a class="footnoteCrossrefLink" href="#target_note_LCL207_168_19b" title="Click to highlight in text"><sup class="lineRef">19</sup>Cadmus, who as sower of the dragon’s teeth is regarded as progenitor of the Thebans. In strictness ‘Harmonia’s race’ (271) should not include the Thebans as a whole, nor were they Mars’ descendants (<span class="italic">nepotes</span>), unless because by some accounts the dragon was his child. But again this may be merely lax terminology. Cf. 10.893 <span class="italic">Harmoniae populos</span>.</a></li><script type="text/javascript">document.getElementById('note_LCL207_168_19b').style.display = "none";</script></ul></section></notes></section>