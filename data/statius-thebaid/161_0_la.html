<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">anticipasse viam; nec non et Thessalus heros</span><span class="linebreak"></span>
<span class="line">spe propiore calet, dum non cohibente magistro</span><span class="linebreak"></span>
<span class="line">spargitur in gyros dexterque exerrat Arion.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>iam prior Oeclides et iam non tertius ibat</span><span class="linebreak"></span>
<span class="line">Admetus, laxo cum denique ab orbe reductus</span><span class="linebreak"></span>
<span class="line">aequoreus sonipes premit evaditque parumper</span><span class="linebreak"></span>
<span class="line">gavisos; subit astra fragor, caelumque tremescit,</span><span class="linebreak"></span>
<span class="line">omniaque excusso patuere sedilia vulgo.</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>sed nec lora regit nec verbera pallidus audet</span><span class="linebreak"></span>
<span class="line">Labdacides: lassa veluti ratione magister</span><span class="linebreak"></span>
<span class="line">in fluctus, in saxa ruit nec iam amplius astra</span><span class="linebreak"></span>
<span class="line">respicit et victam proiecit casibus artem.</span><span class="linebreak"></span>
<span class="line indent2">Rursus praecipites in recta ac devia campi</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>obliquant tenduntque vias, iterum axibus axes</span><span class="linebreak"></span>
<span class="line">inflicti, radiisque rotae; pax nulla fidesque.</span><span class="linebreak"></span>
<span class="line">bella geri ferro levius, bella horrida, credas;</span><span class="linebreak"></span>
<span class="line">is furor in laudes. trepidant mortemque minantur,</span><span class="linebreak"></span>
<span class="line">multaque transversis praestringitur ungula canthis.</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>nec iam sufficiunt stimuli, non verbera; voce</span><span class="linebreak"></span>
<span class="line">nominibusque cient Pholoën Admetus et Irin</span><span class="linebreak"></span>
<span class="line">funalemque Thoën, rapidum Danaeius augur</span><span class="linebreak"></span>
<span class="line">Ascheton increpitans meritumque vocabula Cycnum.</span><span class="linebreak"></span>
<span class="line">audit et Herculeum Strymon Chromin, Euneon audit</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>igneus Aëtion; tardumque Cydona lacessit</span><span class="linebreak"></span>
<span class="line">Hippodamus, variumque Thoas rogat ire Podarcen.</span><span class="linebreak"></span>
<span class="line">solus Echionides errante silentia curru</span><span class="linebreak"></span>
<span class="line">maesta tenet trepidaque timet se voce fateri.</span><span class="linebreak"></span>
<span class="line indent2">Vixdum coeptus equis labor, et iam pulvere quarto</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_360_446"><sup class="lineRef">446</sup>cum tandem ab PωΣ (<span class="italic">Hill</span>: cum vix t- <span class="italic">Watt</span>)</li><li class="note text" id="note_LCL207_360_459"><sup class="lineRef">459</sup>campis Pω (<span class="italic">SB</span>
<sup>2</sup>)</li><li class="note text" id="note_LCL207_360_465"><sup class="lineRef">465</sup>aethion PωΣ (<span class="italic">Housman</span>)</li></ul></section></notes></section>