<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">nunc tumidae Calydonis opes, nunc torva Pylenes</span><span class="linebreak"></span>
<span class="line">agmina, nunc maestae fundens Pleuronis alumnos,</span><span class="linebreak"></span>
<span class="line">donec in Olenium fessa iam cuspide Buten</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>incidit. hunc turmis obversum et abire vetantem</span><span class="linebreak"></span>
<span class="line">aggreditur; puer ille, puer malasque comamque</span><span class="linebreak"></span>
<span class="line">integer, ignaro cui tunc Thebana bipennis</span><span class="linebreak"></span>
<span class="line">in galeam librata venit: finduntur utroque</span><span class="linebreak"></span>
<span class="line">tempora dividuique cadunt in bracchia crines,</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>et non hoc metuens inopino limite vita</span><span class="linebreak"></span>
<span class="line">exsiluit. tunc flavum Hypanin flavumque Politen</span><span class="linebreak"></span>
<span class="line">(ille genas Phoebo, crinem hic pascebat Iaccho:</span><span class="linebreak"></span>
<span class="line">saevus uterque deus); victis Hyperenora iungit</span><span class="linebreak"></span>
<span class="line">conversumque fuga Damasum; sed lapsa per armos</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>hasta viri trans pectus abit parmamque tenenti</span><span class="linebreak"></span>
<span class="line">excutit et summa fugiens in cuspide portat.</span><span class="linebreak"></span>
<span class="line indent2">Sterneret adversos etiamnum Ismenius Haemon</span><span class="linebreak"></span>
<span class="line">Inachidas (nam tela regit viresque ministrat</span><span class="linebreak"></span>
<span class="line">Amphitryoniades), saevum sed Tydea contra</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>Pallas agit. iamque adverso venere favore</span><span class="linebreak"></span>
<span class="line">comminus, et placido prior haec Tirynthius ore:</span><span class="linebreak"></span>
<span class="line">‘fida soror, quaenam hunc belli caligine nobis</span><span class="linebreak"></span>
<span class="line">congressum fortuna tulit? num regia Iuno</span><span class="linebreak"></span>
<span class="line">hoc molita nefas? citius me fulmina contra</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>(infandum!) ruere et magno bellare parenti</span><span class="linebreak"></span>
<span class="line">aspiciat. genus huic—sed mitto agnoscere, quando</span><span class="linebreak"></span>
<span class="line">tu diversa foves, nec si ipsum comminus Hyllum</span><span class="linebreak"></span>
<span class="line">Tydeos hasta tui Stygioque ex orbe remissum</span><span class="linebreak"></span>
<span class="line">Amphitryona petat; teneo aeternumque tenebo</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>quantum haec, diva, manus, quotiens sudaverit aegis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_38_490"><sup class="lineRef">490</sup>limite ω (<span class="italic">cf</span>. ∑): limine P <span class="italic">num</span> vitae?</li></ul></section></notes></section>