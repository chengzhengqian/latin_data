<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">tunc audax pariter telis et voce proterva</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>Hippomedonta petit: ‘non haec fecunda veneno</span><span class="linebreak"></span>
<span class="line">Lerna, nec Herculeis haustae serpentibus undae:</span><span class="linebreak"></span>
<span class="line">sacrum amnem, sacrum (et miser experiere!) deumque</span><span class="linebreak"></span>
<span class="line">altrices irrumpis aquas.’ nihil ille, sed ibat</span><span class="linebreak"></span>
<span class="line">comminus; opposuit cumulo se densior amnis</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>tardavitque manum; vulnus tamen illa retentum</span><span class="linebreak"></span>
<span class="line">pertulit atque animae tota in penetralia sedit.</span><span class="linebreak"></span>
<span class="line">horruit unda nefas, silvae flevistis utraeque,</span><span class="linebreak"></span>
<span class="line">et graviora cavae sonuerunt murmura ripae.</span><span class="linebreak"></span>
<span class="line">ultimus ille sonus moribundo emersit ab ore,</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>‘mater!’, in hanc miseri ceciderunt flumina vocem.</span><span class="linebreak"></span>
<span class="line indent2">At genetrix coetu glaucarum cincta sororum</span><span class="linebreak"></span>
<span class="line">protinus icta malo vitrea de valle solutis</span><span class="linebreak"></span>
<span class="line">exsiluit furibunda comis, ac verbere crebro</span><span class="linebreak"></span>
<span class="line">oraque pectoraque et viridem scidit horrida vestem.</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>utque erupit aquis iterumque iterumque trementi</span><span class="linebreak"></span>
<span class="line">ingeminat ‘Crenaee’ sono: nusquam ille, sed index</span><span class="linebreak"></span>
<span class="line">desuper (a miserae nimium noscenda parenti!)</span><span class="linebreak"></span>
<span class="line">parma natat; iacet ipse procul, qua mixta supremum</span><span class="linebreak"></span>
<span class="line">Ismenon primi mutant confinia ponti.</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>fluctivagam sic saepe domum madidosque penates</span><span class="linebreak"></span>
<span class="line">Alcyone deserta gemit, cum pignora saevus</span><span class="linebreak"></span>
<span class="line">Auster et algentes rapuit Thetis invida nidos.</span><span class="linebreak"></span>
<span class="line">mergitur orba iterum, penitusque occulta sub undis</span><span class="linebreak"></span>
<span class="line">limite non uno, liquidum qua subter eunti</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>lucet iter, miseri nequiquam funera nati</span><span class="linebreak"></span>
</p>
</section><notes></notes></section>