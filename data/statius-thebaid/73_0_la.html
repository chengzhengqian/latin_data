<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">‘Iuppiter omnipotens (nam te pernicibus alis</span><span class="linebreak"></span>
<span class="line">addere consilium volucresque implere futuri</span><span class="linebreak"></span>
<span class="line">ominaque et causas caelo deferre latentes</span><span class="linebreak"></span>
<span class="line">accipimus), non Cirrha deum promiserit antro</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>certius, aut frondes lucis quas fama Molossis</span><span class="linebreak"></span>
<span class="line">Chaonias sonuisse tibi, licet aridus Hammon</span><span class="linebreak"></span>
<span class="line">invideat Lyciaeque parent contendere sortes</span><span class="linebreak"></span>
<span class="line">Niliacumque pecus patrioque aequalis honori</span><span class="linebreak"></span>
<span class="line">Branchus et undosae quem rusticus accola Pisae</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>Pana Lycaonia nocturnum exaudit in umbra:</span><span class="linebreak"></span>
<span class="line">ditior ille animi, cui tu, Dictaee, secundas</span><span class="linebreak"></span>
<span class="line">impuleris manifestus aves. mirum unde, sed olim</span><span class="linebreak"></span>
<span class="line">hic honor alitibus, superae seu conditor aulae</span><span class="linebreak"></span>
<span class="line">sic dedit effusum chaos in nova semina texens,</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>seu quia mutatae nostraque ab origine versis</span><span class="linebreak"></span>
<span class="line">corporibus subiere notos, sed purior axis</span><span class="linebreak"></span>
<span class="line">amotumque nefas et rarum insistere terris</span><span class="linebreak"></span>
<span class="line">vera docent: tibi, summe sator terraeque deumque,</span><span class="linebreak"></span>
<span class="line">scire licet: nos Argolicae primordia pugnae</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>venturumque sinas caelo praenosse laborem.</span><span class="linebreak"></span>
<span class="line">si datur et duris sedet haec sententia Parcis</span><span class="linebreak"></span>
<span class="line">solvere Echionias Lernaea cuspide portas,</span><span class="linebreak"></span>
<span class="line">signa feras laevusque tones; tunc omnis in astris</span><span class="linebreak"></span>
<span class="line">consonet arcana volucris bona murmura lingua.</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>si prohibes, hic necte moras dextrisque profundum</span><span class="linebreak"></span>
<span class="line">alitibus praetexe diem.’ sic fatus et alto</span><span class="linebreak"></span>
<span class="line">membra locat scopulo; tunc plura ignotaque iungit</span><span class="linebreak"></span>
<span class="line">numina et immensi fruitur caligine mundi.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_184_479"><sup class="lineRef">479</sup>qui PωΣ (<span class="italic">O. Mueller</span>)</li><li class="note text" id="note_LCL207_184_482"><sup class="lineRef">482</sup>olim ω: olīs̄ P: olimst <span class="italic">O. Mueller</span>
</li><li class="note text" id="note_LCL207_184_486"><sup class="lineRef">486</sup>seu Pω (<span class="italic">SB<sup>2</sup>
</span>)</li></ul></section></notes></section>