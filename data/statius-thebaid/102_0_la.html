<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">Oedipodioniden, vatisque horrenda canentis</span><span class="linebreak"></span>
<span class="line">nunc umeros nunc ille manus et vellera prensat</span><span class="linebreak"></span>
<span class="line">anxius inceptisque velit desistere sacris.</span><span class="linebreak"></span>
<span class="line">qualis Gaetulae stabulantem ad confraga silvae</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>venator longo motum clamore leonem</span><span class="linebreak"></span>
<span class="line">exspectat firmans animum et sudantia nisu</span><span class="linebreak"></span>
<span class="line">tela premens; gelat ora pavor gressusque tremescunt,</span><span class="linebreak"></span>
<span class="line">quis veniat quantusque, sed horrida signa frementis</span><span class="linebreak"></span>
<span class="line">accipit et caeca metitur murmura cura.</span><span class="linebreak"></span>
<span class="line indent2"><span class="br"></span><span class="lineNumber">500</span><span class="br"></span>Atque hic Tiresias nondum adventantibus umbris:</span><span class="linebreak"></span>
<span class="line">‘testor,’ ait, ‘divae, quibus hunc saturavimus ignem</span><span class="linebreak"></span>
<span class="line">laevaque convulsae dedimus carchesia terrae,</span><span class="linebreak"></span>
<span class="line">iam nequeo tolerare moram. cassusne sacerdos</span><span class="linebreak"></span>
<span class="line">audior? an, rabido iubeat si Thessala cantu,</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>ibitis? et, Scythicis quotiens medicata venenis</span><span class="linebreak"></span>
<span class="line">Colchis aget, trepido pallebunt Tartara motu?</span><span class="linebreak"></span>
<span class="line">nostri cura minor? si non attollere bustis</span><span class="linebreak"></span>
<span class="line">corpora nec plenas antiquis ossibus urnas</span><span class="linebreak"></span>
<span class="line">egerere et mixtos caelique Erebique sub unum</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>funestare deos libet aut exsanguia ferro</span><span class="linebreak"></span>
<span class="line">ora sequi atque aegras functorum carpere fibras,</span><span class="linebreak"></span>
<span class="line">ne tenues annos nubemque hanc frontis opacae</span><span class="linebreak"></span>
<span class="line">spernite, ne, moneo: et nobis saevire facultas.</span><span class="linebreak"></span>
<span class="line">scimus enim [et] quidquid dici noscique timetis</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>et turbare Hecaten (ni te, Thymbraee, vererer)</span><span class="linebreak"></span>
<span class="line">et triplicis mundi summum, quem scire nefastum.</span><span class="linebreak"></span>
<span class="line">illum—sed taceo: prohibet tranquilla senectus.</span><span class="linebreak"></span>
<span class="line">iamque ego vos—’ avide subicit Phoebeia Manto:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_242_505"><sup class="lineRef">505</sup>medicata P: armata ω</li><li class="note text" id="note_LCL207_242_514"><sup class="lineRef">514</sup>scimus enim ω: novimus P et <span class="italic">secl. SB</span>
</li></ul></section></notes></section>