<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">feminea, gemino natarum pignore fultus.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>cui Phoebus generos (monstrum exitiabile dictu!</span><span class="linebreak"></span>
<span class="line">mox adaperta fides) fato ducente canebat</span><span class="linebreak"></span>
<span class="line">saetigerumque suem et fulvum adventare leonem.</span><span class="linebreak"></span>
<span class="line">id volvens non ipse pater, non docte futuri</span><span class="linebreak"></span>
<span class="line">AmphiaraÃ« vides, etenim vetat auctor Apollo.</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>tantum in corde sedens aegrescit cura parenti.</span><span class="linebreak"></span>
<span class="line indent2">Ecce autem antiquam fato Calydona relinquens</span><span class="linebreak"></span>
<span class="line">Olenius Tydeus (fraterni sanguinis illum</span><span class="linebreak"></span>
<span class="line">conscius horror agit) eadem sub nocte sopora</span><span class="linebreak"></span>
<span class="line">lustra terit, similesque Notos dequestus et imbres,</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>infusam tergo glaciem et liquentia nimbis</span><span class="linebreak"></span>
<span class="line">ora comasque gerens subit uno tegmine, cuius</span><span class="linebreak"></span>
<span class="line">fusus humo gelida partem prior hospes habebat.</span><span class="linebreak"></span>
<span class="line">hic vero ambobus rabiem Fortuna cruentam</span><span class="linebreak"></span>
<span class="line">attulit: haud passi sociis defendere noctem</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>culminibus; paulum alternis in verba minasque</span><span class="linebreak"></span>
<span class="line">cunctantur, mox ut iactis sermonibus irae</span><span class="linebreak"></span>
<span class="line">intumuere satis, tum vero erectus uterque</span><span class="linebreak"></span>
<span class="line">exsertare umeros nudamque lacessere pugnam.</span><span class="linebreak"></span>
<span class="line">celsior ille gradu procera in membra simulque</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>integer annorum; sed non et viribus infra</span><span class="linebreak"></span>
<span class="line">Tydea fert animus, totosque infusa per artus</span><span class="linebreak"></span>
<span class="line">maior in exiguo regnabat corpore virtus.</span><span class="linebreak"></span>
<span class="line">iam crebros ictus ora et cava tempora circum</span><span class="linebreak"></span>
<span class="line">obnixi ingeminant, telorum aut grandinis instar</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>Rhipaeae, flexoque genu vacua ilia tundunt.</span><span class="linebreak"></span>
<span class="line">non aliter quam Pisaeo sua lustra Tonanti</span><span class="linebreak"></span>
<span class="line">cum redeunt crudisque virum sudoribus ardet</span><span class="linebreak"></span>
<span class="line">pulvis; at hinc teneros caveae dissensus ephebos</span><span class="linebreak"></span>
</p>
</section><notes></notes></section>