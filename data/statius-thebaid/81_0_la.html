<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">limina nocte petam, cessem licet ipsa profari,</span><span class="linebreak"></span>
<span class="line">scis genitor. sed iura deum genialia testor</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>teque, pater, non ille iubet sed pervigil angor.</span><span class="linebreak"></span>
<span class="line">ex quo primus Hymen movitque infausta sinistram</span><span class="linebreak"></span>
<span class="line">Iuno facem, semper lacrimis gemituque propinquo</span><span class="linebreak"></span>
<span class="line">exturbata quies. non si mihi tigridis horror</span><span class="linebreak"></span>
<span class="line">aequoreasque super rigeant praecordia cautes,</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>ferre queam; tu solus opem, tu summa medendi</span><span class="linebreak"></span>
<span class="line">iura tenes; da bella, pater, generique iacentis</span><span class="linebreak"></span>
<span class="line">aspice res humiles, atque hanc, pater, aspice prolem</span><span class="linebreak"></span>
<span class="line">exsulis; huic olim generis pudor. o ubi prima</span><span class="linebreak"></span>
<span class="line">hospitia et iunctae testato numine dextrae?</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>hic certe est quem Fata dabant, quem dixit Apollo.</span><span class="linebreak"></span>
<span class="line">non egomet tacitos Veneris furata calores</span><span class="linebreak"></span>
<span class="line">culpatamve facem: tua iussa verenda tuosque</span><span class="linebreak"></span>
<span class="line">dilexi monitus. nunc qua feritate dolentis</span><span class="linebreak"></span>
<span class="line">despiciam questus! nescis, pater optime, nescis</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>quantus amor castae misero nupsisse marito.</span><span class="linebreak"></span>
<span class="line">et nunc maesta quidem grave et illaetabile munus,</span><span class="linebreak"></span>
<span class="line">ut timeam doleamque, rogo; sed cum oscula rumpet</span><span class="linebreak"></span>
<span class="line">maesta dies, cum rauca dabunt abeuntibus armis</span><span class="linebreak"></span>
<span class="line">signa tubae saevoque genas fulgebitis auro,</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>ei mihi, care parens, iterum fortasse rogabo!’</span><span class="linebreak"></span>
<span class="line indent2">Illius umenti carpens pater oscula vultu:</span><span class="linebreak"></span>
<span class="line">‘non equidem has umquam culparim, nata, querelas;</span><span class="linebreak"></span>
<span class="line">pone metus, laudanda rogas nec digna negari.</span><span class="linebreak"></span>
<span class="line">sed mihi multa dei (nec tu sperare quod urgues</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>desine), multa metus regnique volubile pondus</span><span class="linebreak"></span>
<span class="line">subiciunt animo. veniet qui debitus istis,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_200_694"><sup class="lineRef">694</sup>aequoreaeque Pω (<span class="italic">Barth</span>)</li><li class="note text" id="note_LCL207_200_699"><sup class="lineRef">699</sup>testato ω: funesto P: manifesto <span class="italic">Baehrens</span>
</li></ul></section></notes></section>