<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">aequa fuit, qua magniloquos luit impia flatus</span><span class="linebreak"></span>
<span class="line">Tantalis, innumeris cum circumfusa ruinis</span><span class="linebreak"></span>
<span class="line">corpora tot raperet terra, tot quaereret ignes.</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>talis erat vulgi status, et sic urbe relicta</span><span class="linebreak"></span>
<span class="line">primaevique senesque et longo examine matres</span><span class="linebreak"></span>
<span class="line">inuidiam planxere deis miseroque tumultu</span><span class="linebreak"></span>
<span class="line">bina per ingentes stipabant funera portas.</span><span class="linebreak"></span>
<span class="line">meque ipsum memini (necdum apta laboribus aetas)</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>flesse tamen gemituque meos aequasse parentes.</span><span class="linebreak"></span>
<span class="line">illa tamen superi. nec quod tibi, Delia, castos</span><span class="linebreak"></span>
<span class="line">prolapsum fontes specula temerare profana</span><span class="linebreak"></span>
<span class="line">heu dominum insani nihil agnovere Molossi,</span><span class="linebreak"></span>
<span class="line">deflerim magis, aut verso quod sanguine fluxit</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>in subitos regina lacus: sic dura Sororum</span><span class="linebreak"></span>
<span class="line">pensa dabant visumque Iovi. nunc regis iniqui</span><span class="linebreak"></span>
<span class="line">ob noxam immeritos patriae tot culmina cives</span><span class="linebreak"></span>
<span class="line">exuimus, nec adhuc calcati foederis Argos</span><span class="linebreak"></span>
<span class="line">fama subit, et iam bellorum extrema dolemus.</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>quantus equis quantusque viris in pulvere crasso</span><span class="linebreak"></span>
<span class="line">sudor! io quanti crudele rubebitis amnes!</span><span class="linebreak"></span>
<span class="line">viderit haec bello viridis manus: ast ego doner</span><span class="linebreak"></span>
<span class="line">dum licet igne meo terraque insternar avita!’</span><span class="linebreak"></span>
<span class="line">haec senior, multumque nefas Eteoclis acervat</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>crudelem infandumque vocans poenasque daturum.</span><span class="linebreak"></span>
<span class="line">unde ea libertas? iuxta illi finis et aetas</span><span class="linebreak"></span>
<span class="line">tota retro, seraeque decus velit addere morti.</span><span class="linebreak"></span>
<span class="line indent2">Haec sator astrorum iamdudum e vertice mundi</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_164_199"><sup class="lineRef">199</sup>laboribus P: dolor-ω</li><li class="note text" id="note_LCL207_164_203"><sup class="lineRef">203</sup>nihil P: non ω</li></ul></section></notes></section>