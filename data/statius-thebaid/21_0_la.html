<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">assueti. tenet haec operum caelata figuras:</span><span class="linebreak"></span>
<span class="line">aureus anguicomam praesecto Gorgona collo</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>ales habet, iam iamque vagas (ita visus) in auras</span><span class="linebreak"></span>
<span class="line">exsilit; illa graves oculos languentiaque ora</span><span class="linebreak"></span>
<span class="line">paene movet vivoque etiam pallescit in auro.</span><span class="linebreak"></span>
<span class="line">hinc Phrygius fulvis venator tollitur alis,</span><span class="linebreak"></span>
<span class="line">Gargara desidunt surgenti et Troia recedit;</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>stant maesti comites frustraque sonantia lassant</span><span class="linebreak"></span>
<span class="line">ora canes umbramque petunt et nubila latrant.</span><span class="linebreak"></span>
<span class="line">hanc undante mero fundens vocat ordine cunctos</span><span class="linebreak"></span>
<span class="line">caelicolas, Phoebum ante alios, Phoebum omnis ad aras</span><span class="linebreak"></span>
<span class="line">laude ciet comitum famulumque evincta pudica</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>fronde manus, cui festa dies largoque refecti</span><span class="linebreak"></span>
<span class="line">ture vaporatis lucent altaribus ignes.</span><span class="linebreak"></span>
<span class="line indent2">‘Forsitan, o ivuenes, quae sint ea sacra quibusque</span><span class="linebreak"></span>
<span class="line">praecipuum causis Phoebi obtestemur honorem,’</span><span class="linebreak"></span>
<span class="line">rex ait, ‘exquirant animi. non inscia suasit</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>religio, magnis exercita cladibus olim</span><span class="linebreak"></span>
<span class="line">plebs Argiva litat; animos advertite, pandam.</span><span class="linebreak"></span>
<span class="line">postquam caerulei sinuosa volumina monstri,</span><span class="linebreak"></span>
<span class="line">terrigenam Pythona, deus, septem orbibus atris</span><span class="linebreak"></span>
<span class="line">amplexum Delphos squamisque annosa terentem</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>robora, Castaliis dum fontibus ore trisulco</span><span class="linebreak"></span>
<span class="line">fusus hiat nigro sitiens alimenta veneno,</span><span class="linebreak"></span>
<span class="line">perculit, absumptis numerosa in vulnera telis,</span><span class="linebreak"></span>
<span class="line">Cirrhaeique dedit centum per iugera campi</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_80_553"><sup class="lineRef">553</sup>aras ω: aram P</li></ul></section></notes></section>