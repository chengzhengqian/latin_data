<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">pondus?’ et arreptum nullo conamine iecit</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>in latus. absistunt procul attonitique fatentur</span><span class="linebreak"></span>
<span class="line">cedere; vix unus Phlegyas acerque Menestheus</span><span class="linebreak"></span>
<span class="line">(hos etiam pudor et magni tenuere parentes)</span><span class="linebreak"></span>
<span class="line">promisere manum; concessit cetera pubes</span><span class="linebreak"></span>
<span class="line">sponte et adorato rediit ingloria disco.</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>qualis Bistoniis clipeus Mavortis in arvis</span><span class="linebreak"></span>
<span class="line">luce mala Pangaea ferit solemque refulgens</span><span class="linebreak"></span>
<span class="line">territat incussaque dei grave mugit ab hasta.</span><span class="linebreak"></span>
<span class="line indent2">Pisaeus Phlegyas opus incohat et simul omnes</span><span class="linebreak"></span>
<span class="line">abstulit in se oculos: ea viso corpore virtus</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>promissa. ac primum terra discumque manumque</span><span class="linebreak"></span>
<span class="line">asperat, excusso mox circum pulvere versat,</span><span class="linebreak"></span>
<span class="line">quod latus in digitos, mediae quod certius ulnae</span><span class="linebreak"></span>
<span class="line">conveniat, non artis egens: hic semper amori</span><span class="linebreak"></span>
<span class="line">ludus erat, patriae non tantum ubi laudis obiret</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>sacra, sed alternis Alpheon utrumque solebat</span><span class="linebreak"></span>
<span class="line">metari ripis et, qua latissima distant,</span><span class="linebreak"></span>
<span class="line">non umquam merso transmittere flumina disco.</span><span class="linebreak"></span>
<span class="line">ergo operum fidens non protinus horrida campi</span><span class="linebreak"></span>
<span class="line">iugera, sed caelo dextram metitur, humique</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>pressus utroque genu collecto sanguine discum</span><span class="linebreak"></span>
<span class="line">ipse super sese rotat atque in nubila condit.</span><span class="linebreak"></span>
<span class="line">ille citus sublime petit similisque cadenti</span><span class="linebreak"></span>
<span class="line">crescit in adversum, tandemque exhaustus ab alto</span><span class="linebreak"></span>
<span class="line">tardior ad terram redit atque immergitur arvis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_376_659"><sup class="lineRef">659</sup>arreptum Ψ: abr- Pω</li><li class="note text" id="note_LCL207_376_675"><sup class="lineRef">675</sup>utrumque P: utrim- ω</li><li class="note text" id="note_LCL207_376_676"><sup class="lineRef">676</sup>metari P: metiri ω</li></ul></section></notes></section>