<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">775</span><span class="br"></span>stamina; vade diu populis promissa voluptas</span><span class="linebreak"></span>
<span class="line">Elysiis, certe non perpessure Creontis</span><span class="linebreak"></span>
<span class="line">imperia aut vetito nudus iaciture sepulcro.’</span><span class="linebreak"></span>
<span class="line">ille refert contra, et paulum respirat ab armis:</span><span class="linebreak"></span>
<span class="line">‘olim te, Cirrhaee pater, peritura sedentem</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>ad iuga (quis tantus miseris honor?) axe trementi</span><span class="linebreak"></span>
<span class="line">sensimus; instantes quonam usque morabere manes?</span><span class="linebreak"></span>
<span class="line">audio iam rapidae cursum Stygis atraque Ditis</span><span class="linebreak"></span>
<span class="line">flumina tergeminosque mali custodis hiatus.</span><span class="linebreak"></span>
<span class="line">accipe commissum capiti decus, accipe laurus,</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>quas Erebo deferre nefas. nunc voce suprema,</span><span class="linebreak"></span>
<span class="line">si qua recessuro debetur gratia vati,</span><span class="linebreak"></span>
<span class="line">deceptum tibi, Phoebe, larem poenasque nefandae</span><span class="linebreak"></span>
<span class="line">coniugis et pulchrum nati commendo furorem.’</span><span class="linebreak"></span>
<span class="line">desiluit maerens lacrimasque avertit Apollo:</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>tunc vero ingemuit currusque orbique iugales.</span><span class="linebreak"></span>
<span class="line">non aliter caeco nocturni turbine Cauri</span><span class="linebreak"></span>
<span class="line">scit peritura ratis, cum iam damnata sororis</span><span class="linebreak"></span>
<span class="line">igne Therapnaei fugerunt carbasa fratres.</span><span class="linebreak"></span>
<span class="line indent2">Iamque recessurae paulatim horrescere terrae</span><span class="linebreak"></span>
<span class="line"><span class="br"></span><span class="lineNumber">795</span><span class="br"></span>summaque terga quati graviorque effervere pulvis</span><span class="linebreak"></span>
<span class="line">coeperat; inferno mugit iam murmure campus.</span><span class="linebreak"></span>
<span class="line">bella putant trepidi bellique hunc esse fragorem</span><span class="linebreak"></span>
<span class="line">hortanturque gradus; alius tremor arma virosque</span><span class="linebreak"></span>
<span class="line">mirantesque inclinat equos. iam frondea nutant</span><span class="linebreak"></span>
<span class="line"><span class="br"></span><span class="lineNumber">800</span><span class="br"></span>culmina, iam muri, ripisque Ismenos apertis</span><span class="linebreak"></span>
<span class="line">effugit; exciderunt irae, nutantia figunt</span><span class="linebreak"></span>
<span class="line">tela solo, dubiasque vagi nituntur in hastas</span><span class="linebreak"></span>
</p>
</section><notes></notes></section>