<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">trames agit nigrique Iovis vacua atria ditat</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>mortibus. Arcadii perhibent si vera coloni,</span><span class="linebreak"></span>
<span class="line">stridor ibi et gemitus poenarum, atroque tumultu</span><span class="linebreak"></span>
<span class="line">fervet ager; saepe Eumenidum vocesque manusque</span><span class="linebreak"></span>
<span class="line">in medium sonuere diem, Letique triformis</span><span class="linebreak"></span>
<span class="line">ianitor agricolas campis auditus abegit.</span><span class="linebreak"></span>
<span class="line indent2"><span class="br"></span><span class="lineNumber">55</span><span class="br"></span>Hac et tunc fusca volucer deus obsitus umbra</span><span class="linebreak"></span>
<span class="line">exsilit ad superos, infernaque nubila vultu</span><span class="linebreak"></span>
<span class="line">discutit et vivis afflatibus ora serenat.</span><span class="linebreak"></span>
<span class="line">inde per Arcturum mediaeque silentia Lunae</span><span class="linebreak"></span>
<span class="line">arva super populosque meat. Sopor obvius illi</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Noctis agebat equos, trepidusque assurgit honori</span><span class="linebreak"></span>
<span class="line">numinis et recto decedit limite caeli.</span><span class="linebreak"></span>
<span class="line">inferior volat umbra deo, praereptaque noscit</span><span class="linebreak"></span>
<span class="line">sidera principiumque sui; iamque ardua Cirrhae</span><span class="linebreak"></span>
<span class="line">pollutamque suo despectat Phocida busto.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>ventum erat ad Thebas; gemuit prope limina nati</span><span class="linebreak"></span>
<span class="line">Laius et notos cunctatus inire penates.</span><span class="linebreak"></span>
<span class="line">ut vero et celsis suamet iuga nixa columnis</span><span class="linebreak"></span>
<span class="line">vidit et infectos etiamnum sanguine currus,</span><span class="linebreak"></span>
<span class="line">paene retro turbatus abit: nec summa Tonantis</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>iussa sed Arcadiae retinent spiramina virgae.</span><span class="linebreak"></span>
<span class="line indent2">Et tunc forte dies noto signata Tonantis</span><span class="linebreak"></span>
<span class="line">fulmine, praerepti cum te, tener Euhie, partus</span><span class="linebreak"></span>
<span class="line">transmisere patri. Tyriis ea causa colonis</span><span class="linebreak"></span>
<span class="line">insomnem ludo certatim educere noctem</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>suaserat; effusi passim per tecta, per agros,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_98_67"><sup class="lineRef">67</sup>et celsis PΨ: exc- ω</li><li class="note text" id="note_LCL207_98_69"><sup class="lineRef">69-70</sup>nec . . . nec Pω (<span class="italic">SB</span>
<sup>1</sup>: sed . . . sed <span class="italic">Dubner</span>)</li><li class="note text" id="note_LCL207_98_72"><sup class="lineRef">72</sup>praerupti Pω (<span class="italic">Heinsius</span>)</li></ul></section></notes></section>