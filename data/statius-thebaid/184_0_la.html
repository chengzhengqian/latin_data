<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">tunc deus, Inachias nec tantum culta per urbes</span><span class="linebreak"></span>
<span class="line">numina, captivis etiam iurabere Thebis.’</span><span class="linebreak"></span>
<span class="line">dux ea pro cunctis, eadem sibi quisque vovebat.</span><span class="linebreak"></span>
<span class="line indent2"><span class="br"></span><span class="lineNumber">105</span><span class="br"></span>Iam pronis Gradivus equis Ephyraea premebat</span><span class="linebreak"></span>
<span class="line">litora, qua summas caput Acrocorinthos in auras</span><span class="linebreak"></span>
<span class="line">tollit et alterna geminum mare protegit umbra.</span><span class="linebreak"></span>
<span class="line">inde unum dira comitum de plebe Pavorem</span><span class="linebreak"></span>
<span class="line">quadripedes anteire iubet: non alter anhelos</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>insinuare metus animumque avertere veris</span><span class="linebreak"></span>
<span class="line">aptior. innumerae monstro vocesque manusque</span><span class="linebreak"></span>
<span class="line">et facies quamcumque velit; bonus omnia credi</span><span class="linebreak"></span>
<span class="line">auctor et horrificis lymphare incursibus urbes.</span><span class="linebreak"></span>
<span class="line">si geminos soles ruituraque suadeat astra,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>aut nutare solum aut veteres descendere silvas,</span><span class="linebreak"></span>
<span class="line">a! miseri vidisse putant. tunc acre novabat</span><span class="linebreak"></span>
<span class="line">ingenium: falso Nemeaeum pulvere campum</span><span class="linebreak"></span>
<span class="line">erigit; attoniti tenebrosam a vertice nubem</span><span class="linebreak"></span>
<span class="line">respexere duces; falso clamore tumultum</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>auget, et arma virum pulsusque imitatur equorum,</span><span class="linebreak"></span>
<span class="line">terribilemque vagas ululatum spargit in auras.</span><span class="linebreak"></span>
<span class="line">exsiluere animi, dubiumque in murmure vulgus</span><span class="linebreak"></span>
<span class="line">pendet: ‘ubi iste fragor? ni fallimur aure. sed unde</span><span class="linebreak"></span>
<span class="line">pulvereo stant astra globo? num Ismenius ultro</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>miles? ita est: veniunt. tanta autem audacia Thebis?</span><span class="linebreak"></span>
<span class="line">an dubitent, age, dum inferias et busta colamus?’</span><span class="linebreak"></span>
<span class="line">haec Pavor attonitis; variosque per agmina vultus</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_406_110"><sup class="lineRef">110</sup>animumque . . . veris ω: -moque vires P</li></ul></section></notes></section>