<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">immeritos. movet et geminas venerabile divum</span><span class="linebreak"></span>
<span class="line">prodigium turmas,alternaque murmura volvunt</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>mussantes: iterare acies, procurrere saepe</span><span class="linebreak"></span>
<span class="line">impetus et totum miseris opponere bellum.</span><span class="linebreak"></span>
<span class="line indent2">Iamdudum terris coetuque offensa deorum</span><span class="linebreak"></span>
<span class="line">aversa caeli Pietas in parte sedebat,</span><span class="linebreak"></span>
<span class="line">non habitu quo nota prius, non ore sereno,</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>sed vittis exuta comam, fraternaque bella,</span><span class="linebreak"></span>
<span class="line">ceu soror infelix pugnantum aut anxia mater,</span><span class="linebreak"></span>
<span class="line">deflebat, saevumque Iovem Parcasque nocentes</span><span class="linebreak"></span>
<span class="line">vociferans, seseque polis et luce relicta</span><span class="linebreak"></span>
<span class="line">descensuram Erebo et Stygios iam malle penates.</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>‘quid me,’ ait, ‘ut saevis animantum ac saepe deorum</span><span class="linebreak"></span>
<span class="line">obstaturam animis, princeps Natura, creabas?</span><span class="linebreak"></span>
<span class="line">nil iam ego per populos, nusquam reverentia nostri.</span><span class="linebreak"></span>
<span class="line">o furor, o homines diraeque Prometheos artes!</span><span class="linebreak"></span>
<span class="line">quam bene post Pyrrham tellus pontusque vacarent!</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>en mortale genus!’ dixit, speculataque tempus</span><span class="linebreak"></span>
<span class="line">auxilio, ‘temptemus,’ ait, ‘licet irrita coner,’</span><span class="linebreak"></span>
<span class="line">desiluitque polo; niveus sub nubibus atris</span><span class="linebreak"></span>
<span class="line">quamquam maesta deae sequitur vestigia limes.</span><span class="linebreak"></span>
<span class="line">vix steterat campo, subita mansuescere pace</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>agmina sentirique nefas; tunc ora madescunt</span><span class="linebreak"></span>
<span class="line">pectoraque, et tacitus subrepsit fratribus horror.</span><span class="linebreak"></span>
<span class="line">arma etiam simulata gerens cultusque viriles,</span><span class="linebreak"></span>
<span class="line">nunc his, nunc illis, ‘agite, ite, obsistite,’ clamat,</span><span class="linebreak"></span>
<span class="line">‘quis nati fratresque domi, quis pignora tanta</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_228_454"><sup class="lineRef">454</sup>alterna ω: aliena P</li><li class="note text" id="note_LCL498_228_469"><sup class="lineRef">469</sup>vacarent ψ: vacabant ω: vocabat P</li><li class="note text" id="note_LCL498_228_472"><sup class="lineRef">472</sup>altis Pω (<span class="italic">Schrader</span>)</li></ul></section></notes></section>