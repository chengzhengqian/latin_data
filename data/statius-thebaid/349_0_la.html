<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">nunc mitis coniunx, nunc iam sub casside torva</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>maestus in amplexu multumque a limine summo</span><span class="linebreak"></span>
<span class="line">respiciens: sed nulla animo versatur imago</span><span class="linebreak"></span>
<span class="line">crebrior Aonii quam quae de sanguine campi</span><span class="linebreak"></span>
<span class="line">nuda venit poscitque rogos. his anxia mentem</span><span class="linebreak"></span>
<span class="line">aegrescit furiis et, qui castissimus ardor,</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>funus amat; tunc ad comites conversa Pelasgas,</span><span class="linebreak"></span>
<span class="line">‘vos,’ ait, ‘Actaeas acies Marathoniaque arma</span><span class="linebreak"></span>
<span class="line">elicite, aspiretque pio Fortuna labori.</span><span class="linebreak"></span>
<span class="line">me sinite Ogygias, tantae quae sola ruinae</span><span class="linebreak"></span>
<span class="line">causa fui, penetrare domos et fulmina regni</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>prima pati; nec surda ferae pulsabimus urbis</span><span class="linebreak"></span>
<span class="line">limina: sunt illic soceri mihi suntque sorores</span><span class="linebreak"></span>
<span class="line">coniugis, et Thebas haud ignoranda subibo.</span><span class="linebreak"></span>
<span class="line">ne tantum revocate gradus: illo impetus ingens</span><span class="linebreak"></span>
<span class="line">auguriumque animi.’ nec plura, unumque Menoeten</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>(olim hic virginei custos monitorque pudoris)</span><span class="linebreak"></span>
<span class="line">eligit et, quamquam rudis atque ignara locorum,</span><span class="linebreak"></span>
<span class="line">praecipites gressus, qua venerat Ornytus, aufert.</span><span class="linebreak"></span>
<span class="line">atque ubi visa procul socias liquisse malorum,</span><span class="linebreak"></span>
<span class="line">‘anne,’ ait, ‘hostiles ego te tabente per agros</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>(heu dolor!) exspectem quaenam sententia lenti</span><span class="linebreak"></span>
<span class="line">Theseos, an bello proceres, an dexter haruspex</span><span class="linebreak"></span>
<span class="line">annuat? interea funus decrescit; et uncis</span><span class="linebreak"></span>
<span class="line">alitibus non hos potius supponimus artus.</span><span class="linebreak"></span>
<span class="line">et nunc me duram, si quis tibi sensus ad umbras,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_264_194"><sup class="lineRef">194</sup>furiis P: curis ω</li><li class="note text" id="note_LCL498_264_209"><sup class="lineRef">209</sup>tabente P: la- ω</li></ul></section></notes></section>