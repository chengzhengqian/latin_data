<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">150</span><span class="br"></span>atque aurum violare cibis: sed nuda potestas</span><span class="linebreak"></span>
<span class="line">armavit fratres, pugna est de paupere regno.</span><span class="linebreak"></span>
<span class="line">dumque uter angustae squalentia iugera Dirces</span><span class="linebreak"></span>
<span class="line">verteret aut Tyrii solio non altus ovaret</span><span class="linebreak"></span>
<span class="line">exsulis ambigitur, periit ius fasque bonumque</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>et vitae mortisque pudor. quo tenditis iras,</span><span class="linebreak"></span>
<span class="line">a, miseri? quid si peteretur crimine tanto</span><span class="linebreak"></span>
<span class="line">limes uterque poli, quem Sol emissus Eoo</span><span class="linebreak"></span>
<span class="line">cardine, quem porta vergens prospectat Hibera,</span><span class="linebreak"></span>
<span class="line">quasque procul terras obliquo sidere tangit</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>avius aut Borea gelidas madidive tepentes</span><span class="linebreak"></span>
<span class="line">igne Noti? quid si Phrygiae Tyriaeque sub unum</span><span class="linebreak"></span>
<span class="line">convectentur opes? loca dira arcesque nefandae</span><span class="linebreak"></span>
<span class="line">suffecere odio, furiisque immanibus emptum</span><span class="linebreak"></span>
<span class="line">Oedipodae sedisse loco.</span><span class="linebreak"></span>
<span class="line indent9">Iam sorte iacebat</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>dilatus Polynicis honos. quis tunc tibi, saeve,</span><span class="linebreak"></span>
<span class="line">quis fuit ille dies, vacua cum solus in aula</span><span class="linebreak"></span>
<span class="line">respiceres ius omne tuum cunctosque minores,</span><span class="linebreak"></span>
<span class="line">et nusquam par stare caput! iam murmura serpunt</span><span class="linebreak"></span>
<span class="line">plebis Echioniae, tacitumque a principe vulgus</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>dissidet, et, qui mos populis, venturus amatur.</span><span class="linebreak"></span>
<span class="line">atque aliquis, cui mens humili laesisse veneno</span><span class="linebreak"></span>
<span class="line">summa nec impositos umquam cervice volenti</span><span class="linebreak"></span>
<span class="line">ferre duces, ‘hancne Ogygiis,’ ait, ‘aspera rebus</span><span class="linebreak"></span>
<span class="line">Fata tulere vicem, totiens mutare timendos</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>alternoque iugo dubitantia subdere colla?</span><span class="linebreak"></span>
<span class="line">partiti versant populorum fata manuque</span><span class="linebreak"></span>
<span class="line">Fortunam fecere levem. semperne vicissim</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_52_158"><sup class="lineRef">158</sup>portu . . . hibero Pω (Ϛ, <span class="italic">Gruter</span>)</li><li class="note text" id="note_LCL207_52_161"><sup class="lineRef">161</sup>quid ω: non PΣ</li><li class="note text" id="note_LCL207_52_164"><sup class="lineRef">164</sup>carebat PωΣ (SB<sup>1</sup>)</li></ul></section></notes></section>