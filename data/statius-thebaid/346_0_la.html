<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">accinctique sinus; manant lacera ora cruentis</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>unguibus, et molles planctu crevere lacerti.</span><span class="linebreak"></span>
<span class="line">prima per attonitas nigrae regina catervae,</span><span class="linebreak"></span>
<span class="line">tristibus illabens famulis iterumque resurgens,</span><span class="linebreak"></span>
<span class="line">quaerit inops Argia vias; non regia cordi,</span><span class="linebreak"></span>
<span class="line">non pater: una fides, unum Polynicis amati</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>nomen in ore sedet; Dircen infaustaque Cadmi</span><span class="linebreak"></span>
<span class="line">moenia posthabitis velit incoluisse Mycenis.</span><span class="linebreak"></span>
<span class="line">proxima Lernaeo Calydonidas agmine mixtas</span><span class="linebreak"></span>
<span class="line">Tydeos exsequiis trahit haud cessura sorori</span><span class="linebreak"></span>
<span class="line">Deipyle; scelus illa quidem morsusque profanos</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>audierat miseranda viri, sed cuncta iacenti</span><span class="linebreak"></span>
<span class="line">infelix ignoscit amor. post aspera visu,</span><span class="linebreak"></span>
<span class="line">ac deflenda tamen, digno plangore Nealce</span><span class="linebreak"></span>
<span class="line">Hippomedonta ciens. vatis mox impia coniunx</span><span class="linebreak"></span>
<span class="line">heu vacuos positura rogos. postrema gementum</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>agmina Maenaliae ducit comes orba Dianae,</span><span class="linebreak"></span>
<span class="line">et gravis Evadne: dolet haec queriturque labores</span><span class="linebreak"></span>
<span class="line">audacis pueri, magni memor illa mariti</span><span class="linebreak"></span>
<span class="line">it torvum lacrimans summisque irascitur astris.</span><span class="linebreak"></span>
<span class="line">illas et lucis Hecate speculata Lycaeis</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>prosequitur gemitu, duplexque ad litus euntes</span><span class="linebreak"></span>
<span class="line">planxit ab Isthmiaco genetrix Thebana sepulcro,</span><span class="linebreak"></span>
<span class="line">noctivagumque gregem, quamvis sibi luget, Eleusin</span><span class="linebreak"></span>
<span class="line">flevit et arcanos errantibus extulit ignes.</span><span class="linebreak"></span>
<span class="line">ipsa per aversos ducit Saturnia calles</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>occultatque vias, ne plebs congressa suorum</span><span class="linebreak"></span>
<span class="line">ire vetet pereatque ingentis gloria coepti.</span><span class="linebreak"></span>
<span class="line">nec non functa ducum refovendi corpora curam</span><span class="linebreak"></span>
</p>
</section><notes></notes></section>