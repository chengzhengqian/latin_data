<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">Nereos. ambiguo visus errore lacessunt</span><span class="linebreak"></span>
<span class="line">Oebalidae gemini; chlamys huic, chlamys ardet et illi,</span><span class="linebreak"></span>
<span class="line">ambo hastile gerunt, umeros exsertus uterque,</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>nudus uterque genas, simili coma fulgurat astro.</span><span class="linebreak"></span>
<span class="line">audet iter magnique sequens vestigia mutat</span><span class="linebreak"></span>
<span class="line">Herculis et tarda quamvis se mole ferentem</span><span class="linebreak"></span>
<span class="line">vix cursu tener aequat Hylas Lernaeaque tollens</span><span class="linebreak"></span>
<span class="line">arma sub ingenti gaudet sudare pharetra.</span><span class="linebreak"></span>
<span class="line indent2"><span class="br"></span><span class="lineNumber">445</span><span class="br"></span>Ergo iterum Venus, et tacitis corda aspera flammis</span><span class="linebreak"></span>
<span class="line">Lemniadum pertemptat Amor. tunc regia Iuno</span><span class="linebreak"></span>
<span class="line">arma habitusque virum pulchraeque insignia gentis</span><span class="linebreak"></span>
<span class="line">mentibus insinuat, certatimque ordine cunctae</span><span class="linebreak"></span>
<span class="line">hospitibus patuere fores; tunc primus in aris</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>ignis, et infandis venere oblivia curis;</span><span class="linebreak"></span>
<span class="line">tunc epulae felixque sopor noctesque quietae,</span><span class="linebreak"></span>
<span class="line">nec superum sine mente, reor, placuere fatentes.</span><span class="linebreak"></span>
<span class="line">forsitan et nostrae fatum excusabile culpae</span><span class="linebreak"></span>
<span class="line">noscere cura, duces. cineres Furiasque meorum</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>testor ut externas non sponte aut crimine taedas</span><span class="linebreak"></span>
<span class="line">attigerim (scit cura deum), etsi blandus Iason</span><span class="linebreak"></span>
<span class="line">virginibus dare vincla novis: sua iura cruentum</span><span class="linebreak"></span>
<span class="line">Phasin habent, alios, Colchi, generatis amores.</span><span class="linebreak"></span>
<span class="line indent2">Iamque exuta gelu tepuerunt sidera longis</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>solibus, et velox in terga revolvitur annus.</span><span class="linebreak"></span>
<span class="line">iam nova progenies partusque in vota soluti,</span><span class="linebreak"></span>
<span class="line">et non speratis clamatur Lemnos alumnis.</span><span class="linebreak"></span>
<span class="line">nec non ipsa tamen, thalami monimenta coacti,</span><span class="linebreak"></span>
<span class="line">enitor geminos, duroque sub hospite mater</span><span class="linebreak"></span>
</p>
</section><notes></notes></section>