<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">sacra colunt; credas bello rediisse, tot instant</span><span class="linebreak"></span>
<span class="line">plausibus, offensique sedent ad iusta sepulcri.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>hicne tuus, Gradive, furor? sonat orbe recusso</span><span class="linebreak"></span>
<span class="line">discus et Oebalii coeunt in proelia caestus.</span><span class="linebreak"></span>
<span class="line">at si ipsi rabies ferrique insana voluptas</span><span class="linebreak"></span>
<span class="line">qua tumet, immeritas cineri dabit impius urbes</span><span class="linebreak"></span>
<span class="line">ferrum ignemque ferens, implorantesque Tonantem</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>sternet humi populos miserumque exhauriet orbem.</span><span class="linebreak"></span>
<span class="line">nunc lenis belli nostraque remittitur ira.</span><span class="linebreak"></span>
<span class="line">quod ni praecipitat pugnas dictoque iubentis</span><span class="linebreak"></span>
<span class="line">ocius impingit Tyriis Danaa agmina muris</span><span class="linebreak"></span>
<span class="line">(nil equidem crudele minor), sit mite bonumque</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>numen et effreni laxentur in otia mores,</span><span class="linebreak"></span>
<span class="line">reddat equos ensemque mihi, nec sanguinis ultra</span><span class="linebreak"></span>
<span class="line">ius erit: aspiciam terras pacemque iubebo</span><span class="linebreak"></span>
<span class="line">omnibus; Ogygio sat erit Tritonia bello.’</span><span class="linebreak"></span>
<span class="line indent2">Dixerat, et Thracum Cyllenius arva subibat;</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>atque illum Arctoae labentem cardine portae</span><span class="linebreak"></span>
<span class="line">tempestas aeterna plagae praetentaque caelo</span><span class="linebreak"></span>
<span class="line">agmina nimborum primique Aquilonis hiatus</span><span class="linebreak"></span>
<span class="line">in diversa ferunt: crepat aurea grandine multa</span><span class="linebreak"></span>
<span class="line">palla, nec Arcadii bene protegit umbra galeri.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>hic steriles delubra notat Mavortia silvas</span><span class="linebreak"></span>
<span class="line">horrescitque tuens, ubi mille Furoribus illi</span><span class="linebreak"></span>
<span class="line">cingitur averso domus immansueta sub Haemo.</span><span class="linebreak"></span>
<span class="line">ferrea compago laterum, ferro apta teruntur</span><span class="linebreak"></span>
<span class="line">limina, ferratis incumbunt tecta columnis.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>laeditur adversum Phoebi iubar, ipsaque sedem</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_400_43"><sup class="lineRef">43</sup>apta P (<span class="italic">cf. 3.16</span>): arta ω</li></ul></section></notes></section>