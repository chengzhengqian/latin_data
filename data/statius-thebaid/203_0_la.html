<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">num saltem differre nefas potuitve morari,</span><span class="linebreak"></span>
<span class="line">dum genetrix dimissa redit?’ sic fatus aperto</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>ense vocat socios. saevus iam clamor et irae</span><span class="linebreak"></span>
<span class="line">hinc atque inde calent; nullo venit ordine bellum,</span><span class="linebreak"></span>
<span class="line">confusique duces vulgo, et neglecta regentum</span><span class="linebreak"></span>
<span class="line">imperia; una equites mixti peditumque catervae</span><span class="linebreak"></span>
<span class="line">et rapidi currus; premit indigesta ruentes</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>copia, nec sese vacat ostentare nec hostem</span><span class="linebreak"></span>
<span class="line">noscere. sic subitis Thebana Argivaque pubes</span><span class="linebreak"></span>
<span class="line">conflixere globis; retro vexilla tubaeque</span><span class="linebreak"></span>
<span class="line">post tergum et litui bellum invenere secuti.</span><span class="linebreak"></span>
<span class="line">tantus ab exiguo crudescit sanguine Mavors!</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>ventus uti primas struit intra nubila vires,</span><span class="linebreak"></span>
<span class="line">lenis adhuc, frondesque et aperta cacumina gestat,</span><span class="linebreak"></span>
<span class="line">mox rapuit nemus et montes patefecit opacos.</span><span class="linebreak"></span>
<span class="line indent2">Nunc age, Pieriae, non vos longinqua, sorores,</span><span class="linebreak"></span>
<span class="line">consulimus, vestras acies vestramque referte</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>Aoniam; vidistis enim, dum Marte propinquo</span><span class="linebreak"></span>
<span class="line">horrent Tyrrhenos Heliconia plectra tumultus.</span><span class="linebreak"></span>
<span class="line indent2">Sidonium Pterelan sonipes male fidus in armis</span><span class="linebreak"></span>
<span class="line">rumpentem frenos diversa per agmina raptat</span><span class="linebreak"></span>
<span class="line">iam liber, sic fessa manus. venit hasta per armos</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>Tydeos et laevum iuveni transverberat inguen</span><span class="linebreak"></span>
<span class="line">labentemque affigit equo. fugit ille perempto</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_444_624"><sup class="lineRef">624</sup>ab exiguo ω: in ambi- P</li><li class="note text" id="note_LCL207_444_625"><sup class="lineRef">625</sup>intra P: inter ω</li><li class="note text" id="note_LCL207_444_634"><sup class="lineRef">634</sup>armos ω: ambos P <span class="italic">ante corr</span>.</li></ul></section></notes></section>