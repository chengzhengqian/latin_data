<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">nequiquam reticere rogat; iam Fama sacratam</span><span class="linebreak"></span>
<span class="line">vocem amplexa volat, clamantque oracula Thebae.</span><span class="linebreak"></span>
<span class="line indent2">Nunc age, quis stimulos et pulchrae gaudia mortis</span><span class="linebreak"></span>
<span class="line">addiderit iuveni (neque enim haec absentibus umquam</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>mens homini transmissa deis), memor incipe Clio,</span><span class="linebreak"></span>
<span class="line">saecula te quoniam penes et digesta vetustas.</span><span class="linebreak"></span>
<span class="line indent2">Diva Iovis solio iuxta comes, unde per orbem</span><span class="linebreak"></span>
<span class="line">rara dari terrisque solet contingere, Virtus,</span><span class="linebreak"></span>
<span class="line">seu pater omnipotens tribuit, sive ipsa capaces</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>elegit penetrare viros, caelestibus ut tunc</span><span class="linebreak"></span>
<span class="line">desiluit gavisa plagis—dant clara meanti</span><span class="linebreak"></span>
<span class="line">astra locum quosque ipsa polis affixerat ignes;</span><span class="linebreak"></span>
<span class="line">iamque premit terras, nec vultus ab aethere longe.</span><span class="linebreak"></span>
<span class="line">sed placuit mutare genas, fit provida Manto,</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>responsis ut plena fides, et fraude priores</span><span class="linebreak"></span>
<span class="line">exuitur vultus. abiit horrorque vigorque</span><span class="linebreak"></span>
<span class="line">ex oculis, paulum decoris permansit honosque</span><span class="linebreak"></span>
<span class="line">mollior, et posito vatum gestamina ferro</span><span class="linebreak"></span>
<span class="line">subdita; descendunt vestes, torvisque ligatur</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>vitta comis (nam laurus erat); tamen aspera produnt</span><span class="linebreak"></span>
<span class="line">ora deam nimiique gradus. sic Lydia coniunx</span><span class="linebreak"></span>
<span class="line">Amphitryoniaden exutum horrentia terga</span><span class="linebreak"></span>
<span class="line">perdere Sidonios umeris ridebat amictus</span><span class="linebreak"></span>
<span class="line">et turbare colus et tympana rumpere dextra.</span><span class="linebreak"></span>
<span class="line indent2"><span class="br"></span><span class="lineNumber">650</span><span class="br"></span>Sed neque te indecorem sacris dignumque iuberi</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_172_640"><sup class="lineRef">640</sup>plena P: plana ω</li></ul></section></notes></section>