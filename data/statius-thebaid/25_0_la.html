<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">demoror? exspectant matres, supremaque fiunt</span><span class="linebreak"></span>
<span class="line">vota. mihi satis est. merui ne parcere velles.</span><span class="linebreak"></span>
<span class="line">proinde move pharetras arcusque intende sonoros</span><span class="linebreak"></span>
<span class="line">insignemque animam leto demitte; sed illum,</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>pallidus Inachiis qui desuper imminet Argis,</span><span class="linebreak"></span>
<span class="line">dum morior, dispelle globum.”</span><span class="linebreak"></span>
<span class="line indent11">Sors aequa merentes</span><span class="linebreak"></span>
<span class="line">respicit. ardentem tenuit reverentia caedis</span><span class="linebreak"></span>
<span class="line">Letoiden, tristemque viro summissus honorem</span><span class="linebreak"></span>
<span class="line">largitur vitae; nostro mala nubila caelo</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>diffugiunt, at tu stupefacti a limine Phoebi</span><span class="linebreak"></span>
<span class="line">exoneratus abis. inde haec stata sacra quotannis</span><span class="linebreak"></span>
<span class="line">sollemnes recolunt epulae, Phoebeaque placat</span><span class="linebreak"></span>
<span class="line">templa novatus honos.</span><span class="linebreak"></span>
<span class="line indent9">Has forte invisitis aras</span><span class="linebreak"></span>
<span class="line">vos quae progenies? quamquam Calydonius Oeneus</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>et Porthaoniae, dudum si certus ad aures</span><span class="linebreak"></span>
<span class="line">clamor iit, tibi iura domus. tu pande quis Argos</span><span class="linebreak"></span>
<span class="line">advenias, quando haec variis sermonibus hora est.’</span><span class="linebreak"></span>
<span class="line indent2">Deiecit maestos extemplo Ismenius heros</span><span class="linebreak"></span>
<span class="line">in terram vultus, taciteque ad Tydea laevum</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>obliquare oculos; tum longa silentia movit:</span><span class="linebreak"></span>
<span class="line">‘non super hos divum tibi sum quaerendus honores,</span><span class="linebreak"></span>
<span class="line">unde genus, quae terra mihi, quis defluat ordo</span><span class="linebreak"></span>
<span class="line">sanguinis antiqui: piget inter sacra fateri.</span><span class="linebreak"></span>
<span class="line">sed si praecipitant miserum cognoscere curae,</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>Cadmus origo patrum, tellus Mavortia Thebe,</span><span class="linebreak"></span>
<span class="line">est genetrix Iocasta mihi.’ tum motus Adrastus:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_88_657"><sup class="lineRef">657</sup>
<span class="italic">dist. SB</span>
<sup>2</sup>
</li><li class="note text" id="note_LCL207_88_666"><sup class="lineRef">666</sup>exoratus Pω (<span class="italic">Hall</span>)</li><li class="note text" id="note_LCL207_88_670"><sup class="lineRef">670</sup>si dudum Pω (<span class="italic">edd. ante O. Mueller</span>)</li><li class="note text" id="note_LCL207_88_674"><sup class="lineRef">674</sup>laesum Pω (<span class="italic">Koestlin</span>)</li></ul></section></notes></section>