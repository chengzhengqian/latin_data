<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">ipsius; exanimumque tenens super Hippomedonta,</span><span class="linebreak"></span>
<span class="line">‘accipe’ ait ‘simul hostiles, dux magne, tuasque</span><span class="linebreak"></span>
<span class="line">exuvias, veniet cineri decus et suus ordo</span><span class="linebreak"></span>
<span class="line">manibus; interea iustos dum reddimus ignes,</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>hoc ultor Capaneus operit tua membra sepulcro.’</span><span class="linebreak"></span>
<span class="line">sic anceps dura belli vice mutua Grais</span><span class="linebreak"></span>
<span class="line">Sidoniisque simul nectebat vulnera Mavors:</span><span class="linebreak"></span>
<span class="line">hic ferus Hippomedon, illic non segnior Hypseus</span><span class="linebreak"></span>
<span class="line">fletur, et alterni praebent solacia luctus.</span><span class="linebreak"></span>
<span class="line indent2"><span class="br"></span><span class="lineNumber">570</span><span class="br"></span>Tristibus interea somnum turbata figuris</span><span class="linebreak"></span>
<span class="line">torva sagittiferi mater Tegeatis ephebi,</span><span class="linebreak"></span>
<span class="line">crine dato passim plantisque ex more solutis,</span><span class="linebreak"></span>
<span class="line">ante diem gelidas ibat Ladonis ad undas</span><span class="linebreak"></span>
<span class="line">purgatura malum fluvio vivente soporem.</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>namque per attonitas curarum pondere noctes</span><span class="linebreak"></span>
<span class="line">saepe et delapsas adytis, quas ipsa dicarat,</span><span class="linebreak"></span>
<span class="line">exuvias, seque ignotis errare sepulcris</span><span class="linebreak"></span>
<span class="line">extorrem nemorum Dryadumque a plebe fugatam,</span><span class="linebreak"></span>
<span class="line">saepe novos nati bello rediisse triumphos,</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>armaque et alipedem notum comitesque videbat,</span><span class="linebreak"></span>
<span class="line">numquam ipsum, nunc ex umeris fluxisse pharetras,</span><span class="linebreak"></span>
<span class="line">effigiesque suas simulacraque nota cremari.</span><span class="linebreak"></span>
<span class="line">praecipuos sed enim illa metus portendere visa est</span><span class="linebreak"></span>
<span class="line">nox miserae totoque erexit pectore matrem:</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>nota per Arcadias felici robore silvas</span><span class="linebreak"></span>
<span class="line">quercus erat, Triviae quam desacraverat ipsa</span><span class="linebreak"></span>
<span class="line">electam turba nemorum numenque colendo</span><span class="linebreak"></span>
<span class="line">fecerat: hic arcus et fessa reponere tela,</span><span class="linebreak"></span>
<span class="line">armaque curva suum et vacuorum terga leonum</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_100_561"><sup class="lineRef">561</sup>ipsius Pω: Hypseos <span class="italic">Markland, male</span>
</li><li class="note text" id="note_LCL498_100_581"><sup class="lineRef">581</sup>numquam P: nusq- ω</li></ul></section></notes></section>