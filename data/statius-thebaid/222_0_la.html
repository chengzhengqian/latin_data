<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">95</span><span class="br"></span>nam nec ad Herculeos (unde haec mihi pectora?) raptus,</span><span class="linebreak"></span>
<span class="line">nec venerem illicitam (crede his insignibus) ausi</span><span class="linebreak"></span>
<span class="line">intramus Lethen: fugiat ne tristis in antrum</span><span class="linebreak"></span>
<span class="line">Cerberus, aut nostros timeat Proserpina currus.</span><span class="linebreak"></span>
<span class="line">augur Apollineis modo dilectissimus aris,</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>testor inane Chaos (quid enim hic iurandus Apollo?),</span><span class="linebreak"></span>
<span class="line">crimine non ullo subeo nova fata, nec alma</span><span class="linebreak"></span>
<span class="line">sic merui de luce rapi; scit iudicis urna</span><span class="linebreak"></span>
<span class="line">Dictaei verumque potest deprendere Minos.</span><span class="linebreak"></span>
<span class="line">coniugis insidiis et iniquo venditus auro</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>Argolicas acies (unde haec tibi turba recentum</span><span class="linebreak"></span>
<span class="line">umbrarum, et nostrae veniunt quoque funera dextrae)</span><span class="linebreak"></span>
<span class="line">non ignarus ini: subito me turbine mundi</span><span class="linebreak"></span>
<span class="line">(horret adhuc animus) mediis e milibus hausit</span><span class="linebreak"></span>
<span class="line">nox tua. quae mihi mens, dum per cava viscera terrae</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>vado diu pendens et in aëre volvor operto?</span><span class="linebreak"></span>
<span class="line">ei mihi! nil ex me sociis patriaeque relictum,</span><span class="linebreak"></span>
<span class="line">vel captum Thebis; iam non Lernaea videbo</span><span class="linebreak"></span>
<span class="line">tecta, nec attonito saltem cinis ibo parenti.</span><span class="linebreak"></span>
<span class="line">non tumulo, non igne miser lacrimisque meorum</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>productus, toto pariter tibi funere veni,</span><span class="linebreak"></span>
<span class="line">nil istis ausurus equis; nec deprecor undam</span><span class="linebreak"></span>
<span class="line">accipere et tripodum iam non meminisse meorum.</span><span class="linebreak"></span>
<span class="line">nam tibi praesagi quis iam super auguris usus,</span><span class="linebreak"></span>
<span class="line">cum Parcae tua iussa trahant? sed pectora flectas</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>et melior sis, quaeso, deis. si quando nefanda</span><span class="linebreak"></span>
<span class="line">huc aderit coniunx, illi funesta reserva</span><span class="linebreak"></span>
<span class="line">supplicia: illa tua, rector bone, dignior ira.’</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_10_95"><sup class="lineRef">95</sup>pectora ω: proelia P</li><li class="note text" id="note_LCL498_10_116"><sup class="lineRef">116</sup>umbram PωΣ (<span class="italic">Alton</span>)</li></ul></section></notes></section>