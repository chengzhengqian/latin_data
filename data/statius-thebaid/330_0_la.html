<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line indent2">Illos ut stimulis ire in discrimen apertis</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>audiit et sceleri nullum iam obstare pudorem,</span><span class="linebreak"></span>
<span class="line">advolat et medias immittit Adrastus habenas,</span><span class="linebreak"></span>
<span class="line">ipse quidem et regnis multum et venerabilis aevo,</span><span class="linebreak"></span>
<span class="line">sed quid apud tales, quis nec sua pignora curae,</span><span class="linebreak"></span>
<span class="line">exter honos? tamen ille rogat: ‘spectabimus ergo hoc,</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>Inachidae Tyriique, nefas? ubi iura deique?</span><span class="linebreak"></span>
<span class="line">bella ubi? ne perstate animis. te deprecor, hostis</span><span class="linebreak"></span>
<span class="line">(quamquam, haec ira sinat, nec tu mihi sanguine longe),</span><span class="linebreak"></span>
<span class="line">te, gener, et iubeo. sceptri si tanta cupido est,</span><span class="linebreak"></span>
<span class="line">exuo regales habitus, i, Lernan et Argos</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>solus habe.’ non verba magis suadentia frangunt</span><span class="linebreak"></span>
<span class="line">accensos sumptisque semel conatibus obstant,</span><span class="linebreak"></span>
<span class="line">quam Scytha curvatis erectus fluctibus umquam</span><span class="linebreak"></span>
<span class="line">Pontus Cyaneos vetuit concurrere montes.</span><span class="linebreak"></span>
<span class="line">ut periisse preces geminoque ad proelia fusos</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>pulvere cornipedes explorarique furentum</span><span class="linebreak"></span>
<span class="line">in digitis ammenta videt, fugit omnia linquens,</span><span class="linebreak"></span>
<span class="line">castra, viros, generum, Thebas, ac Fata monentem</span><span class="linebreak"></span>
<span class="line">conversumque iugo propellit Ariona: qualis</span><span class="linebreak"></span>
<span class="line">demissus curru laevae post praemia sortis</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>umbrarum custos mundique novissimus heres</span><span class="linebreak"></span>
<span class="line">palluit, amisso veniens in Tartara caelo.</span><span class="linebreak"></span>
<span class="line indent2">Non tamen indulsit pugnae cunctataque primo</span><span class="linebreak"></span>
<span class="line">substitit in scelere et paulum Fortuna morata est.</span><span class="linebreak"></span>
<span class="line">bis cassae periere viae, bis comminus actos</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>avertit bonus error equos, puraeque nefandi</span><span class="linebreak"></span>
<span class="line">sanguinis obliquis ceciderunt ictibus hastae.</span><span class="linebreak"></span>
<span class="line">tendunt frena manu, saevis calcaribus urguent</span><span class="linebreak"></span>
</p>
</section><notes></notes></section>