<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">at non magnanimo pietas ignava Lycurgo:</span><span class="linebreak"></span>
<span class="line">fortior illa malis, lacrimasque insana resorbet</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>ira patris; longo rapit arva morantia passu</span><span class="linebreak"></span>
<span class="line">vociferans: ‘illa autem ubinam, cui parva cruoris</span><span class="linebreak"></span>
<span class="line">laetave damna mei? vivitne? impellite raptam,</span><span class="linebreak"></span>
<span class="line">ferte citi comites; faxo omnis fabula Lemni</span><span class="linebreak"></span>
<span class="line">et pater et tumidae generis mendacia sacri</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>exciderint.’ ibat letumque inferre parabat</span><span class="linebreak"></span>
<span class="line">ense furens rapto; venienti Oeneius heros</span><span class="linebreak"></span>
<span class="line">impiger obiecta proturbat pectora parma,</span><span class="linebreak"></span>
<span class="line">ac simul infrendens: ‘siste hunc, vesane, furorem,</span><span class="linebreak"></span>
<span class="line">quisquis es!’ et pariter Capaneus acerque reducto</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>affuit Hippomedon rectoque Erymanthius ense,</span><span class="linebreak"></span>
<span class="line">ac iuvenem multo praestringunt lumine; at inde</span><span class="linebreak"></span>
<span class="line">agrestum pro rege manus. quos inter Adrastus</span><span class="linebreak"></span>
<span class="line">mitius et sociae veritus commercia vittae</span><span class="linebreak"></span>
<span class="line">Amphiaraus ait: ‘ne, quaeso! absistite ferro,</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>unus avum sanguis, neve indulgete furori,</span><span class="linebreak"></span>
<span class="line">tuque prior.’ sed non sedato pectore Tydeus</span><span class="linebreak"></span>
<span class="line">subicit: ‘anne ducem servatricemque cohortis</span><span class="linebreak"></span>
<span class="line">Inachiae ingratis coram tot milibus audes</span><span class="linebreak"></span>
<span class="line">mactare in tumulos (quanti pro funeris ultor!),</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>cui regnum genitorque Thoas et lucidus Euhan</span><span class="linebreak"></span>
<span class="line">stirpis avus? timidone parum, quod gentibus actis</span><span class="linebreak"></span>
<span class="line">undique in arma tuis inter rapida agmina pacem</span><span class="linebreak"></span>
<span class="line">solus habes? habeasque, et te victoria Graium</span><span class="linebreak"></span>
<span class="line">inveniat tumulis etiamnum haec fata gementem.’</span><span class="linebreak"></span>
<span class="line indent2"><span class="br"></span><span class="lineNumber">680</span><span class="br"></span>Dixerat, et tandem cunctante modestior ira</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_318_654"><sup class="lineRef">654</sup>ille Pω (<span class="italic">SB<sup>2</sup>
</span>)</li></ul></section></notes></section>