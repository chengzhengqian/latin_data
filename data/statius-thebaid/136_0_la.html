<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">qualia non totas peragunt insomnia voces,</span><span class="linebreak"></span>
<span class="line">audiit Hypsipyle, facilemque negantia cursum</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>exanimis genua aegra rapit; iam certa malorum</span><span class="linebreak"></span>
<span class="line">mentis ab augurio sparsoque per omnia visu</span><span class="linebreak"></span>
<span class="line">lustrat humum quaerens et nota vocabula parvo</span><span class="linebreak"></span>
<span class="line">nequiquam ingeminans: nusquam ille, et prata recentes</span><span class="linebreak"></span>
<span class="line">amisere notas. viridi piger accubat hostis</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>collectus gyro spatiosaque iugera complet</span><span class="linebreak"></span>
<span class="line">sic etiam, obliqua cervicem expostus in alvo.</span><span class="linebreak"></span>
<span class="line">horruit infelix visu longoque profundum</span><span class="linebreak"></span>
<span class="line">incendit clamore nemus; nec territus ille,</span><span class="linebreak"></span>
<span class="line">sed iacet. Argolicas ululatus flebilis aures</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>impulit; extemplo monitu ducis advolat ardens</span><span class="linebreak"></span>
<span class="line">Arcas eques causamque refert. tunc squamea demum</span><span class="linebreak"></span>
<span class="line">torvus ad armorum radios fremitumque virorum</span><span class="linebreak"></span>
<span class="line">colla movet: rapit ingenti conamine saxum,</span><span class="linebreak"></span>
<span class="line">quo discretus ager, vacuasque impellit in auras</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>arduus Hippomedon, quo turbine bellica quondam</span><span class="linebreak"></span>
<span class="line">librati saliunt portarum in claustra molares.</span><span class="linebreak"></span>
<span class="line">cassa ducis virtus: iam mollia colla refusus</span><span class="linebreak"></span>
<span class="line">in tergum serpens venientem exhauserat ictum.</span><span class="linebreak"></span>
<span class="line">dat sonitum tellus, nemorumque per avia densi</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>dissultant nexus. ‘at non mea vulnera,’ clamat</span><span class="linebreak"></span>
<span class="line">et trabe fraxinea Capaneus subit obvius, ‘umquam</span><span class="linebreak"></span>
<span class="line">effugies, seu tu pavidi ferus incola luci,</span><span class="linebreak"></span>
<span class="line">sive deis, utinamque deis, concessa voluptas,</span><span class="linebreak"></span>
<span class="line">non, si consertum super haec mihi membra Giganta</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>subveheres.’ volat hasta tremens et hiantia monstri</span><span class="linebreak"></span>
<span class="line">ora subit linguaeque secat fera vincla trisulcae,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_310_555"><sup class="lineRef">555</sup>impulit ω: -it et P: implet et <span class="italic">coni. Hill</span>
</li><li class="note text" id="note_LCL207_310_563"><sup class="lineRef">563</sup>evaserat Ϛ</li></ul></section></notes></section>