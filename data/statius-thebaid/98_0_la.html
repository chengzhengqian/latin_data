<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">aut tumidum Gangen aut claustra novissima Rubrae</span><span class="linebreak"></span>
<span class="line">Tethyos Eoasque domos flagrante triumpho</span><span class="linebreak"></span>
<span class="line">perfuris, aut Hermi de fontibus aureus exis:</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>at tua progenies, positis gentilibus armis</span><span class="linebreak"></span>
<span class="line">quae tibi festa litant, bellum lacrimasque metumque</span><span class="linebreak"></span>
<span class="line">cognatumque nefas, iniusti munera regni,</span><span class="linebreak"></span>
<span class="line">pendimus. aeternis potius me, Bacche, pruinis</span><span class="linebreak"></span>
<span class="line">trans et Amazoniis ululatum Caucason armis</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>siste ferens, quam monstra ducum stirpemque profanam</span><span class="linebreak"></span>
<span class="line">eloquar. en urgues (alium tibi, Bacche, furorem</span><span class="linebreak"></span>
<span class="line">iuravi): similes video concurrere tauros;</span><span class="linebreak"></span>
<span class="line">idem ambobus honos unusque ab origine sanguis;</span><span class="linebreak"></span>
<span class="line">ardua collatis obnixi cornua miscent</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>frontibus alternaque truces moriuntur in ira.</span><span class="linebreak"></span>
<span class="line">tu peior, tu cede, nocens qui solus avita</span><span class="linebreak"></span>
<span class="line">gramina communemque petis defendere montem.</span><span class="linebreak"></span>
<span class="line">a miseri morum! bellastis sanguine tanto</span><span class="linebreak"></span>
<span class="line">et saltum dux alter habet.’ sic fata gelatis</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>vultibus et Baccho iam demigrante quievit.</span><span class="linebreak"></span>
<span class="line indent2">At trepidus monstro et variis terroribus impar</span><span class="linebreak"></span>
<span class="line">longaevi rex vatis opem tenebrasque sagaces</span><span class="linebreak"></span>
<span class="line">Tiresiae, qui mos incerta paventibus, aeger</span><span class="linebreak"></span>
<span class="line">consulit. ille deos non larga caede iuvencum,</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>non alacri penna aut verum salientibus extis,</span><span class="linebreak"></span>
<span class="line">nec tripode implicito numerisque sequentibus astra,</span><span class="linebreak"></span>
<span class="line">turea nec supra volitante altaria fumo</span><span class="linebreak"></span>
<span class="line">tam penitus, durae quam Mortis limite manes</span><span class="linebreak"></span>
<span class="line">elicitos, patuisse refert; Lethaeaque sacra</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_234_410"><sup class="lineRef">410</sup>salientibus P <span class="italic">ante corr</span>.: spiran -ω</li></ul></section></notes></section>