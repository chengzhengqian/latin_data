<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">quem non ipse deum sator aspernetur honorem,</span><span class="linebreak"></span>
<span class="line">dic age, quando tuis alacres absistimus undis,</span><span class="linebreak"></span>
<span class="line">quae domus aut tellus, animam quibus hauseris astris.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>dic quis et ille pater. neque enim tibi numina longe,</span><span class="linebreak"></span>
<span class="line">transierit Fortuna licet, maiorque per ora</span><span class="linebreak"></span>
<span class="line">sanguis, et afflicto spirat reverentia vultu.’</span><span class="linebreak"></span>
<span class="line indent2">Ingemit, et paulum fletu cunctata modesto</span><span class="linebreak"></span>
<span class="line">Lemnias orsa refert: ‘immania vulnera, rector,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>integrare iubes, Furias et Lemnon et artis</span><span class="linebreak"></span>
<span class="line">arma inserta toris debellatosque pudendo</span><span class="linebreak"></span>
<span class="line">ense mares; redit ecce nefas et frigida cordi</span><span class="linebreak"></span>
<span class="line">Eumenis. o miserae, quibus hic furor additus! o nox!</span><span class="linebreak"></span>
<span class="line">o pater! illa ego nam, pudeat ne forte benignae</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>hospitis, illa, duces, raptum quae sola parentem</span><span class="linebreak"></span>
<span class="line">occului. quid longa malis exordia necto?</span><span class="linebreak"></span>
<span class="line">et vos arma vocant magnique in corde paratus.</span><span class="linebreak"></span>
<span class="line">hoc memorasse sat est: claro generata Thoante</span><span class="linebreak"></span>
<span class="line">servitium Hypsipyle vestri fero capta Lycurgi.’</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>Advertere animos, maiorque et honora videri</span><span class="linebreak"></span>
<span class="line">parque operi tanto; cunctis tunc noscere casus</span><span class="linebreak"></span>
<span class="line">ortus amor, pater ante alios hortatur Adrastus:</span><span class="linebreak"></span>
<span class="line">‘immo age, dum primi longe edimus agmina vulgi</span><span class="linebreak"></span>
<span class="line">(nec facilis Nemea latas evolvere vires,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>quippe obtenta comis et ineluctabilis umbra),</span><span class="linebreak"></span>
<span class="line">pande nefas laudesque tuas gemitusque tuorum,</span><span class="linebreak"></span>
<span class="line">unde hos advenias regno deiecta labores.’</span><span class="linebreak"></span>
<span class="line indent2">Dulce loqui miseris veteresque reducere questus.</span><span class="linebreak"></span>
<span class="line">incipit: ‘Aegaeo premitur circumflua Nereo</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_272_43"><sup class="lineRef">43</sup>longe damus Pω (<span class="italic">SB</span>)</li></ul></section></notes></section>