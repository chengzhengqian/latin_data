<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">diffugere iubae patuitque ingloria cassis.</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>ipse nec ire retro, nec in obvia concitus arma</span><span class="linebreak"></span>
<span class="line">exsilit, inque eadem sese vestigia semper</span><span class="linebreak"></span>
<span class="line">obversus cunctis profert recipitque, nec umquam</span><span class="linebreak"></span>
<span class="line">longius indulget dextrae motusque per omnes</span><span class="linebreak"></span>
<span class="line">corpus amat, corpus servans circumque supraque</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>vertitur. imbellem non sic amplexa iuvencum</span><span class="linebreak"></span>
<span class="line">infestante lupo tunc primum feta tuetur</span><span class="linebreak"></span>
<span class="line">mater et ancipiti circumfert cornua gyro;</span><span class="linebreak"></span>
<span class="line">ipsa nihil metuens sexusque oblita minoris</span><span class="linebreak"></span>
<span class="line">spumat et ingentes imitatur femina tauros.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>tandem intermissa iaculorum nube potestas</span><span class="linebreak"></span>
<span class="line">reddere tela fuit; iamque et Sicyonius Alcon</span><span class="linebreak"></span>
<span class="line">venerat auxilio, Pisaeaque praepetis Idae</span><span class="linebreak"></span>
<span class="line">turma subit cuneumque replent. his laetus in hostes</span><span class="linebreak"></span>
<span class="line">Lernaeam iacit ipse trabem; volat illa sagittis</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>aequa fuga mediumque nihil cunctata Politen</span><span class="linebreak"></span>
<span class="line">transabit et iuncti clipeum cavat improba Mopsi.</span><span class="linebreak"></span>
<span class="line">Phocea tum Cydona Tanagraeumque Phalantum</span><span class="linebreak"></span>
<span class="line">atque Erycem, hunc retro conversum et tela petentem,</span><span class="linebreak"></span>
<span class="line">dum spes nulla necis, crinito a vertice figit:</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>faucibus ille cavis hastam non ore receptam</span><span class="linebreak"></span>
<span class="line">miratur moriens, pariterque et murmure plenus</span><span class="linebreak"></span>
<span class="line">sanguis et expulsi salierunt cuspide dentes.</span><span class="linebreak"></span>
<span class="line">ausus erat furto dextram eiectare Leonteus,</span><span class="linebreak"></span>
<span class="line">pone viros atque arma latens, positumque trahebat</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>prenso crine caput: vidit, quamquam undique crebrae,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_68_120"><sup class="lineRef">120</sup>iaculorum <span class="italic">cod. quidam</span>: iaculantum Pω, <span class="italic">nimirum ex</span> -atur <span class="italic">supra</span>
</li><li class="note text" id="note_LCL498_68_123"><sup class="lineRef">123</sup>letus P: fre- ω</li><li class="note text" id="note_LCL498_68_133"><sup class="lineRef">133</sup>eiectare P: iniec- ω</li></ul></section></notes></section>