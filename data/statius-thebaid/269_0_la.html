<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">620</span><span class="br"></span>sanguinis inque meos reptavit protinus arcus,</span><span class="linebreak"></span>
<span class="line">tela puer lacrimis et prima voce poposcit:</span><span class="linebreak"></span>
<span class="line">hunc mihi (quid trepidae noctes somnusque minantur?),</span><span class="linebreak"></span>
<span class="line">hunc, precor, audaci qui nunc ad proelia voto</span><span class="linebreak"></span>
<span class="line">heu nimium tibi fisus abit, da visere belli</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>victorem, vel, si ampla peto, da visere tantum!</span><span class="linebreak"></span>
<span class="line">hic sudet tuaque arma ferat. preme dira malorum</span><span class="linebreak"></span>
<span class="line">signa; quid in nostris, nemoralis Delia, silvis</span><span class="linebreak"></span>
<span class="line">Maenades hostiles Thebanaque numina regnant?</span><span class="linebreak"></span>
<span class="line">ei mihi! cur penitus (simque augur cassa futuri!),</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>cur penitus magnoque interpretor omine quercum?</span><span class="linebreak"></span>
<span class="line">quod si vera sopor miserae praesagia mittit,</span><span class="linebreak"></span>
<span class="line">per te maternos, mitis Dictynna, labores</span><span class="linebreak"></span>
<span class="line">fraternumque decus,cunctis hunc fige sagittis</span><span class="linebreak"></span>
<span class="line">infelicem uterum; miserae sine funera matris</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>audiat ille prior!’ dixit, fletuque soluto</span><span class="linebreak"></span>
<span class="line">aspicit et niveae saxum maduisse Dianae.</span><span class="linebreak"></span>
<span class="line indent2">Illam diva ferox etiamnum in limine sacro</span><span class="linebreak"></span>
<span class="line">expositam et gelidas verrentem crinibus aras</span><span class="linebreak"></span>
<span class="line">linquit, et in mediis frondentem Maenalon astris</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>exsuperat gressu saltumque ad moenia Cadmi</span><span class="linebreak"></span>
<span class="line">destinat, interior caeli qua semita lucet</span><span class="linebreak"></span>
<span class="line">dis tantum, et cunctas iuxta videt ardua terras.</span><span class="linebreak"></span>
<span class="line">iamque fere medium Parnasi frondea praeter</span><span class="linebreak"></span>
<span class="line">colla tenebat iter, cum fratrem in nube corusca</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>aspicit haud solito visu: remeabat ab armis</span><span class="linebreak"></span>
<span class="line">maestus Echioniis, demersi funera lugens</span><span class="linebreak"></span>
<span class="line">auguris. irrubuit caeli plaga sidere mixto,</span><span class="linebreak"></span>
<span class="line">occursuque sacro pariter iubar arsit utrimque,</span><span class="linebreak"></span>
<span class="line">et coiere arcus et respondere pharetrae.</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>ille prior: ‘scio, Labdacias, germana, cohortes</span><span class="linebreak"></span>
</p></section><notes><section class="footnotes"><ul><li class="note text" id="note_LCL498_104_633"><sup class="lineRef">633</sup>cunctis P: iustis ω</li><li class="note text" id="note_LCL498_104_648"><sup class="lineRef">648–49</sup>
<span class="italic">om</span>. P</li></ul></section></notes></section>