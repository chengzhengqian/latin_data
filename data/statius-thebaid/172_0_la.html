<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">(materiae suadebat amor); tunc saepe locavit</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>comminus, et simili stantem miratus in ira</span><span class="linebreak"></span>
<span class="line">sustulit exsultans nudumque ad pectora pressit.</span><span class="linebreak"></span>
<span class="line">illum indignatur Capaneus ridetque vocantem,</span><span class="linebreak"></span>
<span class="line">ut miserans, poscitque alium; tandemque coactus</span><span class="linebreak"></span>
<span class="line">restitit, et stimulis iam languida colla tumescunt.</span><span class="linebreak"></span>
<span class="line indent2"><span class="br"></span><span class="lineNumber">750</span><span class="br"></span>Fulmineas alte suspensi corpora plantis</span><span class="linebreak"></span>
<span class="line">erexere manus; tuto procul ora recessu</span><span class="linebreak"></span>
<span class="line">armorum in speculis, aditusque ad vulnera clausi.</span><span class="linebreak"></span>
<span class="line">hic, quantum Stygiis Tityos consurgat ab arvis,</span><span class="linebreak"></span>
<span class="line">si torvae patiantur aves, tanta undique pandit</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>membrorum spatia et tantis ferus ossibus exstat.</span><span class="linebreak"></span>
<span class="line">hic paulo ante puer, sed enim maturius aevo</span><span class="linebreak"></span>
<span class="line">robur, et ingentes spondet tener impetus annos,</span><span class="linebreak"></span>
<span class="line">quem vinci haud quisquam saevo neque sanguine tingi</span><span class="linebreak"></span>
<span class="line">malit, ut erecto timeant spectacula voto.</span><span class="linebreak"></span>
<span class="line indent2"><span class="br"></span><span class="lineNumber">760</span><span class="br"></span>Ut sese permensi oculis et uterque priorem</span><span class="linebreak"></span>
<span class="line">speravere locum, non protinus ira nec ictus:</span><span class="linebreak"></span>
<span class="line">alternus paulum timor et permixta furori</span><span class="linebreak"></span>
<span class="line">consilia; inclinant tantum contraria iactu</span><span class="linebreak"></span>
<span class="line">bracchia et explorant caestus hebetantque terendo.</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>doctior hic differt animum metuensque futuri</span><span class="linebreak"></span>
<span class="line">cunctatus vires dispensat: at ille nocendi</span><span class="linebreak"></span>
<span class="line">prodigus incautusque sui ruit omnis et ambas</span><span class="linebreak"></span>
<span class="line">consumit sine lege manus atque irrita frendit</span><span class="linebreak"></span>
<span class="line">insurgens seque ipse premit. sed providus astu</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>et patria vigil arte Lacon hos reicit ictus,</span><span class="linebreak"></span>
<span class="line">hos cavet; interdum nutu capitisque citati</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_382_759"><sup class="lineRef">759</sup>et (<span class="italic">SB</span>) timeant Ψ: -at Pω</li></ul></section></notes></section>