<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">incipit: ‘huncne mihi, superum regnator, honorem</span><span class="linebreak"></span>
<span class="line">quod totiens hospesque tuis et conscius actis</span><span class="linebreak"></span>
<span class="line">(nec memorare timor) falsa nunc improba fronte</span><span class="linebreak"></span>
<span class="line">cornua, nunc vetitam currus disiungere Phoeben,</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>dotalesque rogos deceptaque fulmina vidi</span><span class="linebreak"></span>
<span class="line">praecipuosque alui natorum? an vilis et illis</span><span class="linebreak"></span>
<span class="line">gratia? ad hunc certe repsit Tirynthius amnem,</span><span class="linebreak"></span>
<span class="line">hac tibi flagrantem Bromium restinximus unda.</span><span class="linebreak"></span>
<span class="line">aspice quas fluvio caedes, quae funera portem</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>continuus telis alioque adopertus acervo.</span><span class="linebreak"></span>
<span class="line">omne vadum belli series tenet, omnis anhelat</span><span class="linebreak"></span>
<span class="line">unda nefas, subterque animae supraque recentes</span><span class="linebreak"></span>
<span class="line">errant et geminas iungunt caligine ripas.</span><span class="linebreak"></span>
<span class="line">ille ego clamatus sacris ululatibus amnis,</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>qui molles thyrsos Baccheaque cornua puro</span><span class="linebreak"></span>
<span class="line">fonte lavare feror, stipatus caedibus artas</span><span class="linebreak"></span>
<span class="line">in freta quaero vias; non Strymonos impia tanto</span><span class="linebreak"></span>
<span class="line">stagna cruore natant, non spumifer altius Hebrus</span><span class="linebreak"></span>
<span class="line">Gradivo bellante rubet. nec te admonet altrix</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>unda tuasque manus, iam pridem oblite parentum</span><span class="linebreak"></span>
<span class="line">Liber? an Eous melius pacatur Hydaspes?</span><span class="linebreak"></span>
<span class="line">at tu, qui tumidus spoliis et sanguine gaudes</span><span class="linebreak"></span>
<span class="line">insontis pueri, non hoc ex amne potentem</span><span class="linebreak"></span>
<span class="line">Inachon aut saevas victor revehere Mycenas,</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>ni mortalis ego et tibi ductus ab aethere sanguis.’</span><span class="linebreak"></span>
<span class="line indent2">Sic ait infrendens et sponte furentibus undis</span><span class="linebreak"></span>
<span class="line">signa dedit: mittit gelidus montana Cithaeron</span><span class="linebreak"></span>
<span class="line">auxilia antiquasque nives et pabula brumae</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_90_424"><sup class="lineRef">424</sup>disiungere ω∑: deiu- P</li><li class="note text" id="note_LCL498_90_430"><sup class="lineRef">430</sup>alio P: alto ω</li></ul></section></notes></section>