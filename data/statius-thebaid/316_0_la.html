<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">nec tantum hostiles turmae aut ferrum mortale timetur:</span><span class="linebreak"></span>
<span class="line">omnibus ante oculos irae Iovis, omnibus ardent</span><span class="linebreak"></span>
<span class="line">arma metu galeaeque tonant, visusque paventes</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>ipse sequi et profugis opponere Iuppiter ignes.</span><span class="linebreak"></span>
<span class="line">instat Agenoreus miles caelique tumultu</span><span class="linebreak"></span>
<span class="line">utitur: indomitos ut cum Massyla per arva</span><span class="linebreak"></span>
<span class="line">armenti reges magno leo fregit hiatu</span><span class="linebreak"></span>
<span class="line">et contentus abit; rauci tunc comminus ursi,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>tunc avidi venere lupi, rabieque remissa</span><span class="linebreak"></span>
<span class="line">lambunt degeneres alienae vulnera praedae.</span><span class="linebreak"></span>
<span class="line">hinc premit Eurymedon, cui rusticus horror in armis,</span><span class="linebreak"></span>
<span class="line">rustica tela manu, patriumque agitare tumultus</span><span class="linebreak"></span>
<span class="line">(Pan illi genitor); tener hinc conatibus annos</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>egreditur iuvenemque patrem puer aequat Alatreus:</span><span class="linebreak"></span>
<span class="line">felices ambo, sed fortunatior ille,</span><span class="linebreak"></span>
<span class="line">quem genuisse iuvat; nec iam dinoscere promptum</span><span class="linebreak"></span>
<span class="line">quae magis arma sonent, quo plus eat hasta lacerto.</span><span class="linebreak"></span>
<span class="line indent2">Artatur denso fugientum examine vallum.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>quas volvis, Gradive, vices! modo moenia Cadmi</span><span class="linebreak"></span>
<span class="line">scandebant, sua nunc defendunt tecta Pelasgi.</span><span class="linebreak"></span>
<span class="line">ceu redeunt nubes, ceu circumflantibus Austris</span><span class="linebreak"></span>
<span class="line">alternus procumbit ager, ceu gurgite cano</span><span class="linebreak"></span>
<span class="line">nunc retegit bibulas, nunc induit aestus harenas.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>exspirat late pubes Tirynthia, alumni</span><span class="linebreak"></span>
<span class="line">exuvias imitata dei; trux maeret ab astris</span><span class="linebreak"></span>
<span class="line">Amphitryoniades Nemeaea in sanguine terga</span><span class="linebreak"></span>
<span class="line">et similes ramos similesque videre pharetras.</span><span class="linebreak"></span>
<span class="line">stabat in Argolicae ferrato culmine turris</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_198_22"><sup class="lineRef">22</sup>nec iam Pω (<span class="italic">SB</span>) hostiles ω: -tes P</li><li class="note text" id="note_LCL498_198_44"><sup class="lineRef">44</sup>induit P: obruit ω</li><li class="note text" id="note_LCL498_198_46"><sup class="lineRef">46</sup>astris P: alto ω</li><li class="note text" id="note_LCL498_198_47"><sup class="lineRef">47</sup>nemea P: nem(a)ee ω (<span class="italic">Gronovius</span>)</li><li class="note text" id="note_LCL498_198_49"><sup class="lineRef">49</sup>culmine Pψ: margine ω</li></ul></section></notes></section>