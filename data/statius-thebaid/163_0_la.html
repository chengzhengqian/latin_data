<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">ora, movet sive ille Erebo seu finxit in astus</span><span class="linebreak"></span>
<span class="line">temporis, innumera certe formidine cultum</span><span class="linebreak"></span>
<span class="line">tollit in astra nefas. non illud ianitor atrae</span><span class="linebreak"></span>
<span class="line">impavidus Lethes, non ipsae horrore sine alto</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>Eumenides vidisse queant, turbasset euntes</span><span class="linebreak"></span>
<span class="line">Solis equos Martisque iugum. nam flavus Arion</span><span class="linebreak"></span>
<span class="line">ut vidit, saliere iubae, atque erectus in armos</span><span class="linebreak"></span>
<span class="line">stat sociumque iugi comitesque utrimque laboris</span><span class="linebreak"></span>
<span class="line">secum alte suspendit equos. ruit ilicet exsul</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>Aonius nexusque diu per terga volutus</span><span class="linebreak"></span>
<span class="line">exuit: abripitur longe moderamine liber</span><span class="linebreak"></span>
<span class="line">currus; at hunc putri praeter tellure iacentem</span><span class="linebreak"></span>
<span class="line">Taenarii currus et Thessalus axis et heros</span><span class="linebreak"></span>
<span class="line">Lemnius obliqua, quantum vitare dabatur,</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>transabiere fuga. tandem caligine mersum</span><span class="linebreak"></span>
<span class="line">erigit accursu comitum caput aegraque tollit</span><span class="linebreak"></span>
<span class="line">membra solo, et socero redit haud speratus Adrasto.</span><span class="linebreak"></span>
<span class="line indent2">Quis mortis, Thebane, locus, nisi dura negasset</span><span class="linebreak"></span>
<span class="line">Tisiphone, quantum poteras dimittere bellum!</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>te Thebe fraterque palam, te plangeret Argos,</span><span class="linebreak"></span>
<span class="line">te Nemea, tibi Lerna comas Larisaque supplex</span><span class="linebreak"></span>
<span class="line">poneret, Archemori maior colerere sepulcro.</span><span class="linebreak"></span>
<span class="line indent2">Tum vero Oeclides, quamquam iam certa sequenti</span><span class="linebreak"></span>
<span class="line">praemia, cum vacuus domino praeiret Arion,</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>ardet adhuc cupiens vel inanem vincere currum.</span><span class="linebreak"></span>
<span class="line">dat vires refovetque deus; volat ocior Euro,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_364_496"><sup class="lineRef">496</sup>astus P: -u Ï‰: <span class="italic">anne</span> usus?</li></ul></section></notes></section>