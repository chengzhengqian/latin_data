<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">sospite me? nunc exsul ego aeternumque fugatus,</span><span class="linebreak"></span>
<span class="line">quando alius misero ac melior mihi frater ademptus.</span><span class="linebreak"></span>
<span class="line">nec iam sortitus veteres regnique nocentis</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>periurum diadema peto: quo gaudia tanti</span><span class="linebreak"></span>
<span class="line">empta mihi aut sceptrum quod non tua dextera tradet?</span><span class="linebreak"></span>
<span class="line">ite, viri, solumque fero me linquite fratri:</span><span class="linebreak"></span>
<span class="line">nil opus arma ultra temptare et perdere mortes;</span><span class="linebreak"></span>
<span class="line">ite, precor; quid iam dabitis mihi denique maius?</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Tydea consumpsi! quanam hoc ego morte piabo?</span><span class="linebreak"></span>
<span class="line">o socer, o Argi et primae bona iurgia noctis</span><span class="linebreak"></span>
<span class="line">alternaeque manus et, longi pignus amoris,</span><span class="linebreak"></span>
<span class="line">ira brevis! non me ense tuo tunc, maxime Tydeu,</span><span class="linebreak"></span>
<span class="line">(et poteras) nostri mactatum in limine Adrasti!</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>quin etiam Thebas me propter et impia fratris</span><span class="linebreak"></span>
<span class="line">tecta libens, unde haud alius remeasset, adisti,</span><span class="linebreak"></span>
<span class="line">ceu tibimet sceptra et proprios laturus honores.</span><span class="linebreak"></span>
<span class="line">iam Telamona pium, iam Thesea Fama tacebat.</span><span class="linebreak"></span>
<span class="line">qualis et ecce iaces! quae primum vulnera rimer?</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>quis tuus hic, quis ab hoste cruor? quae te agmina quive</span><span class="linebreak"></span>
<span class="line">innumeri stravere globi? num fallor? et ipse</span><span class="linebreak"></span>
<span class="line">invidit pater et tota Mars impulit hasta?’</span><span class="linebreak"></span>
<span class="line indent2">Sic ait, et maerens etiamnum lubrica tabo</span><span class="linebreak"></span>
<span class="line">ora viri terget lacrimis dextramque reponit.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>‘tune meos hostes hucusque exosus, et ultra</span><span class="linebreak"></span>
<span class="line">sospes ego?’ exuerat vagina turbidus ensem</span><span class="linebreak"></span>
<span class="line">aptabatque neci: comites tenuere, socerque</span><span class="linebreak"></span>
<span class="line">castigat bellique vices ac fata revolvens</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_64_69"><sup class="lineRef">69</sup>mirer Pω (<span class="italic">Schrader</span>)</li><li class="note text" id="note_LCL498_64_74"><sup class="lineRef">74</sup>dextram ω: -a P</li></ul></section></notes></section>