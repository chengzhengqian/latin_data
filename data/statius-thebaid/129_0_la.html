<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">subvectant trepidae; quin et squalentia texta</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>thoracum et vultu galeas intrare soluto</span><span class="linebreak"></span>
<span class="line">non pudet; audaces rubuit mirata catervas</span><span class="linebreak"></span>
<span class="line">Pallas, et averso risit Gradivus in Haemo.</span><span class="linebreak"></span>
<span class="line">tunc primum ex animis praeceps amentia cessit,</span><span class="linebreak"></span>
<span class="line">nec ratis illa salo, sed divum sera per aequor</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>iustitia et poenae scelerum adventare videntur.</span><span class="linebreak"></span>
<span class="line">iamque aberant terris quantum Gortynia currunt</span><span class="linebreak"></span>
<span class="line">spicula, caeruleo gravidam cum Iuppiter imbri</span><span class="linebreak"></span>
<span class="line">ipsa super nubem ratis armamenta Pelasgae</span><span class="linebreak"></span>
<span class="line">sistit agens; inde horror aquis, et raptus ab omni</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>sole dies miscet tenebras, quis protinus unda</span><span class="linebreak"></span>
<span class="line">concolor; obnixi lacerant cava nubila venti</span><span class="linebreak"></span>
<span class="line">diripiuntque fretum, nigris redit umida tellus</span><span class="linebreak"></span>
<span class="line">verticibus, totumque Notis certantibus aequor</span><span class="linebreak"></span>
<span class="line">pendet et arquato iam iam prope sidera dorso</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>frangitur; incertae nec iam prior impetus alno,</span><span class="linebreak"></span>
<span class="line">sed labat exstantem rostris modo gurgite in imo,</span><span class="linebreak"></span>
<span class="line">nunc caelo Tritona ferens. nec robora prosunt</span><span class="linebreak"></span>
<span class="line">semideum heroum, puppemque insana flagellat</span><span class="linebreak"></span>
<span class="line">arbor et instabili procumbens pondere curvas</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>raptat aquas, remique cadunt in pectus inanes.</span><span class="linebreak"></span>
<span class="line">nos quoque per rupes murorumque aggere ab omni,</span><span class="linebreak"></span>
<span class="line">dum labor ille viris fretaque indignantur et Austros,</span><span class="linebreak"></span>
<span class="line">desuper invalidis fluitantia tela lacertis</span><span class="linebreak"></span>
<span class="line">(quid non ausa manus?) Telamona et Pelea contra</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>spargimus, et nostro petitur Tirynthius arcu.</span><span class="linebreak"></span>
<span class="line">illi (quippe simul bello pelagoque laborant),</span><span class="linebreak"></span>
<span class="line">pars clipeis munire ratem, pars aequora fundo</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_296_361"><sup class="lineRef">361</sup>terris PΨ: terrae ω, <span class="italic">fort. recte</span>
</li><li class="note text" id="note_LCL207_296_376"><sup class="lineRef">376</sup>per turres <span class="italic">Damsté</span>
</li></ul></section></notes></section>