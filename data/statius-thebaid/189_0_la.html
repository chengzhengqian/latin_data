<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">ille metum condens audire exposcit et odit</span><span class="linebreak"></span>
<span class="line">narrantem: hinc socios dictis stimulare suasque</span><span class="linebreak"></span>
<span class="line">metiri decernit opes. exciverat omnem</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>Aoniam Euboeamque et Phocidos arua propinquae</span><span class="linebreak"></span>
<span class="line">Mars, ita dulce Iovi. longe fugit ordine velox</span><span class="linebreak"></span>
<span class="line">tessera: propellunt acies, seseque sub armis</span><span class="linebreak"></span>
<span class="line">ostentant; subeunt campo qui proximus urbi</span><span class="linebreak"></span>
<span class="line">damnatus bellis patet exspectatque furores.</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>nondum hostes contra, trepido tamen agmine matres</span><span class="linebreak"></span>
<span class="line">conscendunt muros, inde arma nitentia natis</span><span class="linebreak"></span>
<span class="line">et formidandos monstrant sub casside patres.</span><span class="linebreak"></span>
<span class="line indent2">Turre procul sola nondum concessa videri</span><span class="linebreak"></span>
<span class="line">Antigone populis teneras defenditur atra</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>veste genas; iuxtaque comes quo Laius ibat</span><span class="linebreak"></span>
<span class="line">armigero; nunc virgo senem regina veretur.</span><span class="linebreak"></span>
<span class="line">quae sic orsa prior: ‘spesne obstatura Pelasgis</span><span class="linebreak"></span>
<span class="line">haec vexilla, pater? Pelopis descendere totas</span><span class="linebreak"></span>
<span class="line">audimus gentes: dic, o precor, extera regum</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>agmina; nam video quae noster signa Menoeceus,</span><span class="linebreak"></span>
<span class="line">quae noster regat arma Creon, quam celsus aëna</span><span class="linebreak"></span>
<span class="line">Sphinge per ingentes Homoloidas exeat Haemon.’</span><span class="linebreak"></span>
<span class="line">sic rudis Antigone, senior cui talia Phorbas:</span><span class="linebreak"></span>
<span class="line">‘mille sagittiferos gelidae de colle Tanagrae</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>promovet ecce Dryas; hic, cui nivea arma tridentem</span><span class="linebreak"></span>
<span class="line">atque auro rude fulmen habent, Orionis alti</span><span class="linebreak"></span>
<span class="line">non falsus virtute nepos: procul, oro, paternum</span><span class="linebreak"></span>
<span class="line">omen et innuptae vetus excidat ira Dianae.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_416_236"><sup class="lineRef">236</sup>longe P: -go ω</li><li class="note text" id="note_LCL207_416_246"><sup class="lineRef">246</sup>tunc Pω (<span class="italic">SB</span>)</li><li class="note text" id="note_LCL207_416_248"><sup class="lineRef">248</sup>totas ω: tantas P <span class="italic">ante corr</span>.</li></ul></section></notes></section>