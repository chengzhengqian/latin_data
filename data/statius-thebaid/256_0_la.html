<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">Hypseus Astyagen evasurumque relicto</span><span class="linebreak"></span>
<span class="line">amne Linum, ni Fata vetent et stamine primo</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>ablatum tellure mori. premit agmina Thebes</span><span class="linebreak"></span>
<span class="line">Hippomedon, turbat Danaos Asopius Hypseus:</span><span class="linebreak"></span>
<span class="line">amnis utrumque timet. crasso vada mutat uterque</span><span class="linebreak"></span>
<span class="line">sanguine, et e fluvio neutri fatale reverti.</span><span class="linebreak"></span>
<span class="line">iam laceri pronis volvuntur cursibus artus</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>oraque et abscisae redeunt in pectora dextrae,</span><span class="linebreak"></span>
<span class="line">spicula iam clipeosque leves arcusque remissos</span><span class="linebreak"></span>
<span class="line">unda vehit, galeasque vetant descendere cristae:</span><span class="linebreak"></span>
<span class="line">summa vagis late sternuntur flumina telis,</span><span class="linebreak"></span>
<span class="line">ima viris; illic luctantur corpora leto,</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>efflantesque animas retro premit obvius amnis.</span><span class="linebreak"></span>
<span class="line indent2">Flumineam rapiente vado puer Argipus ulmum</span><span class="linebreak"></span>
<span class="line">prenderat, insignes umeros ferus ense Menoeceus</span><span class="linebreak"></span>
<span class="line">amputat; ille cadens, nondum conamine adempto,</span><span class="linebreak"></span>
<span class="line">truncus in excelsis spectat sua bracchia ramis.</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>Hypseos hasta Sagen ingenti vulnere mersit,</span><span class="linebreak"></span>
<span class="line">ille manet fundo, rediit pro corpore sanguis.</span><span class="linebreak"></span>
<span class="line">desiluit ripis fratrem rapturus Agenor,</span><span class="linebreak"></span>
<span class="line">heu miser et tenuit, sed saucius ille levantem</span><span class="linebreak"></span>
<span class="line">degravat amplexu: poterat resolutus Agenor</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>emersisse vadis,piguit sine fratre reverti.</span><span class="linebreak"></span>
<span class="line">surgentem dextra Capetum vulnusque minantem</span><span class="linebreak"></span>
<span class="line">sorbebat rapidus nodato gurgite vertex;</span><span class="linebreak"></span>
<span class="line">iam vultu, iam crine latet, iam dextera nusquam,</span><span class="linebreak"></span>
<span class="line">ultimus abruptas ensis descendit in undas.</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>mille modis leti miseros mors una fatigat.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_78_275"><sup class="lineRef">275</sup>piguit P: puduit Ï‰</li></ul></section></notes></section>