<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">conde, precor, quodcumque sumus. nec longa precamur</span><span class="linebreak"></span>
<span class="line">dona, Creon: miserere senis, maestosque parentis</span><span class="linebreak"></span>
<span class="line">hic, precor, hic manes indulge ponere: certe</span><span class="linebreak"></span>
<span class="line">Thebanos sepelire licet.’ sic orat humique</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>volvitur; abducit genitor saevumque minatur</span><span class="linebreak"></span>
<span class="line">indignans veniam. qualis leo rupe sub alta,</span><span class="linebreak"></span>
<span class="line">quem viridem quondam silvae montesque tremebant,</span><span class="linebreak"></span>
<span class="line">iam piger et longo iacet exarmatus ab aevo,</span><span class="linebreak"></span>
<span class="line">magna tamen facies et non adeunda senectus;</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>et si demissas veniat mugitus ad aures,</span><span class="linebreak"></span>
<span class="line">erigitur meminitque sui, viresque solutas</span><span class="linebreak"></span>
<span class="line">ingemit et campis alios regnare leones.</span><span class="linebreak"></span>
<span class="line indent2">Flectitur affatu, sed non tamen omnia rector</span><span class="linebreak"></span>
<span class="line">supplicis indulget lacrimis partemque recidit</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>muneris. ‘haud,’ inquit, ‘patriis prohibebere longe</span><span class="linebreak"></span>
<span class="line">finibus, occursu dum non pia templa domosque</span><span class="linebreak"></span>
<span class="line">commacules. habeant te lustra tuusque Cithaeron;</span><span class="linebreak"></span>
<span class="line">atque haec ecce tuis tellus habitabilis umbris,</span><span class="linebreak"></span>
<span class="line">qua bellum geminaeque iacent in sanguine gentes.’</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>sic ait, et ficto comitum vulgique gementis</span><span class="linebreak"></span>
<span class="line">assensu limen tumidus regale petebat.</span><span class="linebreak"></span>
<span class="line indent2">Interea pulsi vallum exitiale Pelasgi</span><span class="linebreak"></span>
<span class="line">destituunt furto; nulli sua signa suusque</span><span class="linebreak"></span>
<span class="line">ductor: eunt taciti passim et pro funere pulchro</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>dedecorem amplexi vitam reditusque pudendos.</span><span class="linebreak"></span>
<span class="line">nox favet et grata profugos amplectitur umbra.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_248_746"><sup class="lineRef">746</sup>solutas ψ: -tus P: peractas ω</li></ul></section></notes></section>