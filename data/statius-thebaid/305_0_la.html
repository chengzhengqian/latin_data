<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">nec tarde paremus,’ ait; iam iamque recedens</span><span class="linebreak"></span>
<span class="line">instantem vallo Pylium tamen Agrea fixit.</span><span class="linebreak"></span>
<span class="line">armigeri fessum excipiunt; tum vulgus euntem</span><span class="linebreak"></span>
<span class="line">auctorem pacis servatoremque deumque</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>conclamat gaudens atque ignibus implet honestis.</span><span class="linebreak"></span>
<span class="line indent2">Iamque iter ad muros cursu festinus anhelo</span><span class="linebreak"></span>
<span class="line">obtinet et miseros gaudet vitasse parentes,</span><span class="linebreak"></span>
<span class="line">cum genitor * * * * *</span><span class="linebreak"></span>
<span class="line">* * * steteruntque ambo et vox haesit utrique,</span><span class="linebreak"></span>
<span class="line">deiectaeque genae. tandem pater ante profatus:</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>‘quis novus inceptis rapuit te casus ab armis?</span><span class="linebreak"></span>
<span class="line">quae bello graviora paras? dic, nate, precanti,</span><span class="linebreak"></span>
<span class="line">cur tibi torva acies? cur hic truculentus in ore</span><span class="linebreak"></span>
<span class="line">pallor, et ad patrios non stant tua lumina vultus?</span><span class="linebreak"></span>
<span class="line">audisti responsa, palam est. per ego oro tuosque,</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>nate, meosque annos miseraeque per ubera matris,</span><span class="linebreak"></span>
<span class="line">ne vati, ne crede, puer! superine profanum</span><span class="linebreak"></span>
<span class="line">dignantur stimulare senem, cui vultus inanis</span><span class="linebreak"></span>
<span class="line">exstinctique orbes et poena simillima diro</span><span class="linebreak"></span>
<span class="line">Oedipodae? quid si insidiis et fraude dolosa</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>rex agit,extrema est cui nostra in sorte timori</span><span class="linebreak"></span>
<span class="line">nobilitas tuaque ante duces notissima virtus?</span><span class="linebreak"></span>
<span class="line">illius haec forsan, remur quae verba deorum;</span><span class="linebreak"></span>
<span class="line">ille monet! ne frena animo permitte calenti,</span><span class="linebreak"></span>
<span class="line">da spatium tenuemque moram, male cuncta ministrat</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_176_683"><sup class="lineRef">683</sup>
<span class="italic">vide annotationem meam</span>
</li><li class="note text" id="note_LCL498_176_688"><sup class="lineRef">688</sup>
<span class="italic">lac. proposuit Ker</span> steterunt (<span class="italic">del</span>. que) <span class="italic">Menke</span>
</li><li class="note text" id="note_LCL498_176_700"><sup class="lineRef">700</sup>extrema est cui nostra ω: cui n- ex- P: ex- cui n- <span class="italic">Williams</span>
</li></ul></section></notes></section>