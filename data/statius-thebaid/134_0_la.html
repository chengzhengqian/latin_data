<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">sontibus accensae stimulis facinusque reposcunt.</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>quin etiam occultae vulgo increbrescere voces:</span><span class="linebreak"></span>
<span class="line">“solane fida suis, nos autem in funera laetae?</span><span class="linebreak"></span>
<span class="line">non deus haec fatumque? quid imperat urbe nefanda?”</span><span class="linebreak"></span>
<span class="line">talibus exanimis dictis (et triste propinquat</span><span class="linebreak"></span>
<span class="line">supplicium, nec regna iuvant) vaga litora furtim</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>incomitata sequor funestaque moenia linquo,</span><span class="linebreak"></span>
<span class="line">qua fuga nota patris. sed non iterum obvius Euhan,</span><span class="linebreak"></span>
<span class="line">nam me praedonum manus huc appulsa tacentem</span><span class="linebreak"></span>
<span class="line">abripit et vestras famulam transmittit in oras.’</span><span class="linebreak"></span>
<span class="line indent2">Talia Lernaeis iterat dum regibus exsul</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>Lemnias et longa solatur damna querela</span><span class="linebreak"></span>
<span class="line">immemor absentis (sic di suasistis) alumni,</span><span class="linebreak"></span>
<span class="line">ille graves oculos languentiaque ora comanti</span><span class="linebreak"></span>
<span class="line">mergit humo fessusque diu puerilibus actis</span><span class="linebreak"></span>
<span class="line">labitur in somnos, prensa manus haeret in herba.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>Interea campis, nemoris sacer horror Achaei,</span><span class="linebreak"></span>
<span class="line">terrigena exoritur serpens tractuque soluto</span><span class="linebreak"></span>
<span class="line">immanem sese vehit ac post terga relinquit.</span><span class="linebreak"></span>
<span class="line">livida fax oculis, tumidi stat in ore veneni</span><span class="linebreak"></span>
<span class="line">spuma virens, ter lingua vibrat, terna agmina adunci</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>dentis, et auratae crudelis gloria frontis</span><span class="linebreak"></span>
<span class="line">prominet. Inachio sanctum dixere Tonanti</span><span class="linebreak"></span>
<span class="line">agricolae, cui cura loci et silvestribus aris</span><span class="linebreak"></span>
<span class="line">pauper honos; nunc ille dei circumdare templa</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_306_497"><sup class="lineRef">497</sup>latentem <span class="italic">Baehrens</span>
</li><li class="note text" id="note_LCL207_306_506"><sup class="lineRef">506</sup>exoritur P: erigitur ω</li><li class="note text" id="note_LCL207_306_510"><sup class="lineRef">510</sup>frontis ω: -ti P</li></ul></section></notes></section>