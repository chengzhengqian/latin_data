<section class="div1 language" lang="la"><header><hgroup><h1>Thebaid</h1></hgroup></header><section class="div2"><p class="lineGroup">
<span class="line">dividite, et medium nunc saltem admittite patrem.’</span><span class="linebreak"></span>
<span class="line">talia dequestus paulatim insumpserat iras</span><span class="linebreak"></span>
<span class="line">mortis, et occulte telum,ne nata vetaret,</span><span class="linebreak"></span>
<span class="line">quaerebat; sed cauta manu subtraxerat enses</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>Antigone. furit inde senex: ‘ubi noxia tela?</span><span class="linebreak"></span>
<span class="line">heu Furiae! num totum abiit in corpora ferrum?’</span><span class="linebreak"></span>
<span class="line">dicentem comes aegra levat mutumque dolorem</span><span class="linebreak"></span>
<span class="line">ipsa premit, saevum gaudens planxisse parentem.</span><span class="linebreak"></span>
<span class="line indent2">Olim autem inceptae clamore exterrita pugnae</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>regina extulerat notum penetralibus ensem,</span><span class="linebreak"></span>
<span class="line">ensem sceptriferi spolium lacrimabile Lai.</span><span class="linebreak"></span>
<span class="line">multaque cum superis et diro questa cubili</span><span class="linebreak"></span>
<span class="line">et nati furiis et primi coniugis umbris,</span><span class="linebreak"></span>
<span class="line">luctata est dextrae, et prono vix pectore ferrum</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>intravit tandem: venas perrumpit aniles</span><span class="linebreak"></span>
<span class="line">vulnus et infelix lustratur sanguine lectus.</span><span class="linebreak"></span>
<span class="line">illius exili stridentem in pectore plagam</span><span class="linebreak"></span>
<span class="line">Ismene collapsa super lacrimisque comisque</span><span class="linebreak"></span>
<span class="line">siccabat plangens: qualis Marathonide silva</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>flebilis Erigone caesi prope funera patris</span><span class="linebreak"></span>
<span class="line">questibus absumptis tristem iam solvere nodum</span><span class="linebreak"></span>
<span class="line">coeperat et fortes ramos moritura legebat.</span><span class="linebreak"></span>
<span class="line indent2">Et iam laeta ducum spes elusisse duorum</span><span class="linebreak"></span>
<span class="line">res Amphionias alio sceptrumque maligna</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>transtulerat Fortuna manu, Cadmique tenebat</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_240_628"><sup class="lineRef">628</sup>ni nata ω: nita P(<span class="italic">cod. Oxon. saec. xii</span>)</li><li class="note text" id="note_LCL498_240_629"><sup class="lineRef">629</sup>cauta <span class="italic">ex</span> casa P <span class="italic">man. rec</span>., <span class="italic">Bentley</span>: casta ω</li><li class="note text" id="note_LCL498_240_632"><sup class="lineRef">632</sup>aegra ω: atra P</li><li class="note text" id="note_LCL498_240_639"><sup class="lineRef">639</sup>dextrae P: -ra ω</li><li class="note text" id="note_LCL498_240_646"><sup class="lineRef">646</sup>solvere ω: vulnere P</li></ul></section></notes></section>