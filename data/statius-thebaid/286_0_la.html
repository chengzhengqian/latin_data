<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">foedam indignantes noctem vigilesque superbos.</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>ecce repens superis animum lymphantibus horror</span><span class="linebreak"></span>
<span class="line">Thiodamanta subit formidandoque tumultu</span><span class="linebreak"></span>
<span class="line">pandere fata iubet, sive hanc Saturnia mentem,</span><span class="linebreak"></span>
<span class="line">sive novum comitem bonus instigabat Apollo.</span><span class="linebreak"></span>
<span class="line">prosilit in medios, visu audituque tremendus</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>impatiensque dei, fragili quem mente receptum</span><span class="linebreak"></span>
<span class="line">non capit: exundant stimuli, nudusque per ora</span><span class="linebreak"></span>
<span class="line">stat furor et trepidas incerto sanguine tendit</span><span class="linebreak"></span>
<span class="line">exhauritque genas; acies huc errat et illuc,</span><span class="linebreak"></span>
<span class="line">sertaque mixta comis sparsa cervice flagellat.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>sic Phryga terrificis genetrix Idaea cruentum</span><span class="linebreak"></span>
<span class="line">elicit ex adytis consumptaque bracchia ferro</span><span class="linebreak"></span>
<span class="line">scire vetat; quatit ille sacras in pectora pinus</span><span class="linebreak"></span>
<span class="line">sanguineosque rotat crines et vulnera cursu</span><span class="linebreak"></span>
<span class="line">exanimat: pavet omnis ager, respersaque cultrix</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>arbor, et attoniti currum erexere leones.</span><span class="linebreak"></span>
<span class="line indent2">Ventum ad consilii penetrale domumque verendam</span><span class="linebreak"></span>
<span class="line">signorum, magnis ubi dudum cladibus aeger,</span><span class="linebreak"></span>
<span class="line">rerum extrema movens, frustra consultat Adrastus.</span><span class="linebreak"></span>
<span class="line">stant circum subiti proceres, ut quisque perempto</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>proximus, et magnis loca desolata tuentur</span><span class="linebreak"></span>
<span class="line">regibus, haud laeti seque huc crevisse dolentes.</span><span class="linebreak"></span>
<span class="line">non secus amisso medium cum praeside puppis</span><span class="linebreak"></span>
<span class="line">fregit iter, subit ad vidui moderamina clavi</span><span class="linebreak"></span>
<span class="line">aut laterum custos aut quem penes obvia ponto</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>prora fuit: stupet ipsa ratis tardeque sequuntur</span><span class="linebreak"></span>
</p>
</section><notes></notes></section>