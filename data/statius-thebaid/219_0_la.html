<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">20</span><span class="br"></span>Tartara et admissos non per sua flumina manes.</span><span class="linebreak"></span>
<span class="line indent2">Forte sedens media regni infelicis in arce</span><span class="linebreak"></span>
<span class="line">dux Erebi populos poscebat crimina vitae,</span><span class="linebreak"></span>
<span class="line">nil hominum miserans iratusque omnibus umbris.</span><span class="linebreak"></span>
<span class="line">stant Furiae circum variaeque ex ordine Mortes,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>saevaque multisonas exsertat Poena catenas;</span><span class="linebreak"></span>
<span class="line">Fata ferunt animas et eodem pollice damnant:</span><span class="linebreak"></span>
<span class="line">vincit opus. iuxta Minos cum fratre verendo</span><span class="linebreak"></span>
<span class="line">iura bonus meliora monet regemque cruentum</span><span class="linebreak"></span>
<span class="line">temperat; assistunt lacrimis atque igne tumentes</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>Cocytos Phlegethonque, et Styx periuria divum</span><span class="linebreak"></span>
<span class="line">arguit. ille autem supera compage soluta</span><span class="linebreak"></span>
<span class="line">nec solitus sentire metus expavit oborta</span><span class="linebreak"></span>
<span class="line">sidera, iucundaque offensus luce profatur:</span><span class="linebreak"></span>
<span class="line">‘quae superum labes inimicum impegit Averno</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>aethera? quis rupit tenebras vitaeque silentes</span><span class="linebreak"></span>
<span class="line">admonet? unde minas? uter haec mihi proelia fratrum?</span><span class="linebreak"></span>
<span class="line">congredior, pereant agedum discrimina rerum.</span><span class="linebreak"></span>
<span class="line">nam cui dulce magis? magno me tertia victum</span><span class="linebreak"></span>
<span class="line">deiecit fortuna polo, mundumque nocentem</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>servo; nec iste meus:diris quin pervius astris</span><span class="linebreak"></span>
<span class="line">inspicitur. tumidusne meas regnator Olympi</span><span class="linebreak"></span>
<span class="line">explorat vires? habeo iam quassa Gigantum</span><span class="linebreak"></span>
<span class="line">vincula et aetherium cupidos exire sub axem</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_4_26"><sup class="lineRef">26</sup>ferunt ω: ser- P</li><li class="note text" id="note_LCL498_4_36"><sup class="lineRef">36</sup>minae ω: mina P (<span class="italic">Gronovius, hiatum tamen non improbans</span>)</li><li class="note text" id="note_LCL498_4_40"><sup class="lineRef">40</sup>dirisque in P: -que en ω: en ψ (<span class="italic">Garrod</span>)</li></ul></section></notes></section>