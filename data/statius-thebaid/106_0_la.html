<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">hi grege condenso (quantum arma et vulnera monstrant,</span><span class="linebreak"></span>
<span class="line">pugnaces animae) nobis in sanguine multo</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>oraque pectoraque et falso clamore levatas</span><span class="linebreak"></span>
<span class="line">intendunt sine pace manus? rex, fallor? an hi sunt</span><span class="linebreak"></span>
<span class="line">quinquaginta illi? cernis Cthoniumque Chrominque</span><span class="linebreak"></span>
<span class="line">Phegeaque et nostra praesignem Maeona lauro.</span><span class="linebreak"></span>
<span class="line">ne saevite, duces, nihil hic mortalibus ausum,</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>credite, consiliis: hos ferrea neverat annos</span><span class="linebreak"></span>
<span class="line">Atropos. existis casus: bella horrida nobis,</span><span class="linebreak"></span>
<span class="line">atque iterum Tydeus.’ dicit, vittaque ligatis</span><span class="linebreak"></span>
<span class="line">frondibus instantes abigit monstratque cruorem.</span><span class="linebreak"></span>
<span class="line indent2">Stabat inops comitum Cocyti in litore maesto</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>Laius, immiti quem iam deus ales Averno</span><span class="linebreak"></span>
<span class="line">reddiderat, dirumque tuens obliqua nepotem</span><span class="linebreak"></span>
<span class="line">(noscit enim vultu) non ille aut sanguinis haustus,</span><span class="linebreak"></span>
<span class="line">cetera ceu plebes, aliumve accedit ad imbrem,</span><span class="linebreak"></span>
<span class="line">immortale odium spirans. sed prolicit ultro</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>Aonius vates: ‘Tyriae dux inclute Thebes,</span><span class="linebreak"></span>
<span class="line">cuius ab interitu non ulla Amphionis arces</span><span class="linebreak"></span>
<span class="line">vidit amica dies, o iam satis ulte cruentum</span><span class="linebreak"></span>
<span class="line">exitium, et multum placata minoribus umbra,</span><span class="linebreak"></span>
<span class="line">quos, miserande, fugis? iacet ille in funere longo,</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>quem fremis, et iunctae sentit confinia mortis,</span><span class="linebreak"></span>
<span class="line">obsitus exhaustos paedore et sanguine vultus</span><span class="linebreak"></span>
<span class="line">eiectusque die: sors leto durior omni,</span><span class="linebreak"></span>
<span class="line">crede mihi! quaenam immeritum vitare nepotem</span><span class="linebreak"></span>
<span class="line">causa tibi? confer vultum et satiare litanti</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>sanguine venturasque vices et funera belli</span><span class="linebreak"></span>
<span class="line">pande, vel infensus vel res miserate tuorum.</span><span class="linebreak"></span>
</p>
</section><notes></notes></section>