<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">iura Creon. miser heu bellorum terminus! illi</span><span class="linebreak"></span>
<span class="line">pugnarant fratres. hunc et Mavortia clarant</span><span class="linebreak"></span>
<span class="line">semina, et impensus patriae paulo ante Menoeceus</span><span class="linebreak"></span>
<span class="line">conciliat populis. scandit fatale tyrannis</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>flebilis Aoniae solium: pro blanda potestas</span><span class="linebreak"></span>
<span class="line">et sceptri malesuadus amor! numquamne priorum</span><span class="linebreak"></span>
<span class="line">haerebunt documenta novis? iuvat ecce nefasto</span><span class="linebreak"></span>
<span class="line">stare loco regimenque manu tractare cruentum.</span><span class="linebreak"></span>
<span class="line">quid, melior Fortuna, potes! iam flectere patrem</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>incipit atque datis abolere Menoecea regnis.</span><span class="linebreak"></span>
<span class="line">primum adeo saevis imbutus moribus aulae</span><span class="linebreak"></span>
<span class="line">(indicium specimenque sui) iubet igne supremo</span><span class="linebreak"></span>
<span class="line">arceri Danaos, nudoque sub axe relinqui</span><span class="linebreak"></span>
<span class="line">infelix bellum et tristes sine sedibus umbras.</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>mox reducem Ogygiae congressus limine portae</span><span class="linebreak"></span>
<span class="line">Oedipodem extimuit paulum, seseque minorem</span><span class="linebreak"></span>
<span class="line">confessus tacite, promptamque coercuit iram;</span><span class="linebreak"></span>
<span class="line">sed redit in regem caecumque audentius hostem</span><span class="linebreak"></span>
<span class="line">increpitans, ‘procul,’ inquit, ‘abi, victoribus omen</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>invisum, et Furias averte ac moenia lustra</span><span class="linebreak"></span>
<span class="line">discessu Thebana tuo. spes longa peracta est:</span><span class="linebreak"></span>
<span class="line">vade, iacent nati. quae iam tibi vota supersunt?’</span><span class="linebreak"></span>
<span class="line indent2">Horruit instinctu rabido, steteruntque trementes</span><span class="linebreak"></span>
<span class="line">ceu visu praesente genae, seniumque recessit.</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>tunc natam baculumque manu dimisit, et irae</span><span class="linebreak"></span>
<span class="line">innixus tumido vocem de pectore rumpit:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_242_652"><sup class="lineRef">652</sup>clamant Pω (<span class="italic">Grotius</span>)</li><li class="note text" id="note_LCL498_242_660"><sup class="lineRef">660</sup>incipis </li><li class="note text" id="note_LCL498_242_661"><sup class="lineRef">661</sup>imbutum m- P: -tus amoribus ω (<span class="italic">Barth</span>)</li><li class="note text" id="note_LCL498_242_674"><sup class="lineRef">674</sup>praesente genae ω: squalore comae P</li></ul></section></notes></section>