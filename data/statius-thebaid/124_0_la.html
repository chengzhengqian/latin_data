<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">funera, sed propria luctus de stirpe recordor:</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>quod te, flave Cydon, quod te per colla refusis</span><span class="linebreak"></span>
<span class="line">intactum, Crenaee, comis quibus ubera mecum</span><span class="linebreak"></span>
<span class="line">obliquumque a patre genus, fortemque, timebam</span><span class="linebreak"></span>
<span class="line">quem desponsa, Gyan vidi lapsare cruentae</span><span class="linebreak"></span>
<span class="line">vulnere Myrmidones, quodque inter serta torosque</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>barbara ludentem fodiebat Epopea mater.</span><span class="linebreak"></span>
<span class="line">flet super aequaevum soror exarmata Lycaste</span><span class="linebreak"></span>
<span class="line">Cydimon, heu similes perituro in corpore vultus</span><span class="linebreak"></span>
<span class="line">aspiciens floremque genae et quas finxerat auro</span><span class="linebreak"></span>
<span class="line">ipsa comas, cum saeva parens iam coniuge fuso</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>astitit impellitque minis atque inserit ensem.</span><span class="linebreak"></span>
<span class="line">ut fera, quae rabiem placido desueta magistro</span><span class="linebreak"></span>
<span class="line">tardius arma movet stimulisque et verbere crebro</span><span class="linebreak"></span>
<span class="line">in mores negat ire suos, sic illa iacenti</span><span class="linebreak"></span>
<span class="line">incidit undantemque sinu collapsa cruorem</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>excipit et laceros premit in nova vulnera crines.</span><span class="linebreak"></span>
<span class="line indent2">Ut vero Alcimeden etiamnum in murmure truncos</span><span class="linebreak"></span>
<span class="line">ferre patris vultus et egentem sanguinis ensem</span><span class="linebreak"></span>
<span class="line">conspexi, riguere comae atque in viscera saevus</span><span class="linebreak"></span>
<span class="line">horror iit: meus ille Thoas, mea dira videri</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>dextra mihi! extemplo thalamis turbata paternis</span><span class="linebreak"></span>
<span class="line">inferor. ille quidem dudum (quis magna tuenti</span><span class="linebreak"></span>
<span class="line">somnus?) agit versans secum, etsi lata recessit</span><span class="linebreak"></span>
<span class="line">urbe domus, quinam strepitus, quae murmura noctis,</span><span class="linebreak"></span>
<span class="line">cur fremibunda quies. trepido scelus ordine pando,</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>quis dolor, unde animi: â€œvis nulla arcere furentes;</span><span class="linebreak"></span>
<span class="line">hac sequere, o miserande; premunt aderuntque moranti,</span><span class="linebreak"></span>
</p>
</section><notes></notes></section>