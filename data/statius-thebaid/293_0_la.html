<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">Thebanique canes? patriae quid deinde feretis,</span><span class="linebreak"></span>
<span class="line">Arcades? en reduces contra venit aspera mater:</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>funus ubi? at nostro semper sub pectore Tydeus</span><span class="linebreak"></span>
<span class="line">saevit inops tumuli, quamvis patientior artus</span><span class="linebreak"></span>
<span class="line">ille nec abruptis adeo lacrimabilis annis.</span><span class="linebreak"></span>
<span class="line">ire tamen saevumque libet nullo ordine passim</span><span class="linebreak"></span>
<span class="line">scrutari campum, mediasve irrumpere Thebas.’</span><span class="linebreak"></span>
<span class="line indent2"><span class="br"></span><span class="lineNumber">360</span><span class="br"></span>Excipit orsa Dymas: ‘per ego haec vaga sidera iuro,</span><span class="linebreak"></span>
<span class="line">per ducis errantes instar mihi numinis umbras,</span><span class="linebreak"></span>
<span class="line">idem animus misero; comitem circumspicit olim</span><span class="linebreak"></span>
<span class="line">mens humilis luctu, sed nunc prior ibo’—viamque</span><span class="linebreak"></span>
<span class="line">incohat et maesto conversus ad aethera vultu</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>sic ait: ‘arcanae moderatrix Cynthia noctis,</span><span class="linebreak"></span>
<span class="line">si te tergeminis perhibent variare figuris</span><span class="linebreak"></span>
<span class="line">numen et in silvas alio descendere vultu,</span><span class="linebreak"></span>
<span class="line">ille comes nuper nemorumque insignis alumnus,</span><span class="linebreak"></span>
<span class="line">ille tuus, Diana, puer (nunc respice saltem)</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>quaeritur.’intendit pronis dea curribus almum</span><span class="linebreak"></span>
<span class="line">sidus et admoto monstravit funera cornu.</span><span class="linebreak"></span>
<span class="line">apparent campi Thebaeque altusque Cithaeron:</span><span class="linebreak"></span>
<span class="line">sic, ubi nocturnum tonitru malus aethera frangit</span><span class="linebreak"></span>
<span class="line">Iuppiter, absiliunt nubes et fulgure claro</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>astra patent, subitusque oculis ostenditur orbis.</span><span class="linebreak"></span>
<span class="line">accepit radios et eadem percitus Hopleus</span><span class="linebreak"></span>
<span class="line">Tydea luce videt; longe dant signa per umbras</span><span class="linebreak"></span>
<span class="line">mutua laetantes, et amicum pondus uterque,</span><span class="linebreak"></span>
<span class="line">ceu reduces vitae saevaque a morte remissos,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>subiecta cervice levant; nec verba, nec ausi</span><span class="linebreak"></span>
<span class="line">flere diu: prope saeva dies indexque minatur</span><span class="linebreak"></span>
<span class="line">ortus. eunt taciti per maesta silentia magnis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_152_370"><sup class="lineRef">370</sup>incendit Pω (<span class="italic">Barth</span>)</li></ul></section></notes></section>