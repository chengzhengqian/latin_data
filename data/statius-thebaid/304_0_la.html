<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">talia Dircaea stantem pro turre, Menoeceu,</span><span class="linebreak"></span>
<span class="line">invenit; immensae reserato limine portae</span><span class="linebreak"></span>
<span class="line">sternebas Danaos, pariter Mavortius Haemon.</span><span class="linebreak"></span>
<span class="line">sed consanguinei quamvis atque omnia fratres,</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>tu prior: exanimes circum cumulantur acervi;</span><span class="linebreak"></span>
<span class="line">omne sedet telum, nulli sine caedibus ictus</span><span class="linebreak"></span>
<span class="line">(necdum aderat Virtus); non mens, non dextra quiescit,</span><span class="linebreak"></span>
<span class="line">non avida arma vacant, ipsa insanire videtur</span><span class="linebreak"></span>
<span class="line">Sphinx galeae custos, visoque animata cruore</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>emicat effigies et sparsa orichalca renident:</span><span class="linebreak"></span>
<span class="line">cum dea pugnantis capulum dextramque repressit:</span><span class="linebreak"></span>
<span class="line">‘magnanime o iuvenis, quo non agnoverit ullum</span><span class="linebreak"></span>
<span class="line">certius armifero Cadmi de semine Mavors,</span><span class="linebreak"></span>
<span class="line">linque humiles pugnas, non haec tibi debita virtus:</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>astra vocant, caeloque animam, plus concipe, mittes.</span><span class="linebreak"></span>
<span class="line">iamdudum hoc hilares genitor bacchatur ad aras,</span><span class="linebreak"></span>
<span class="line">hoc ignes fibraeque volunt, hoc urguet Apollo:</span><span class="linebreak"></span>
<span class="line">terrigenam cuncto patriae pro sanguine poscunt.</span><span class="linebreak"></span>
<span class="line">Fama canit monitus, gaudet Cadmeia plebes</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>certa tui; rape mente deos, rape nobile fatum.</span><span class="linebreak"></span>
<span class="line">i, precor, accelera, ne proximus occupet Haemon.’</span><span class="linebreak"></span>
<span class="line">sic ait, et magna cunctantis pectora dextra</span><span class="linebreak"></span>
<span class="line">permulsit tacite seseque in corde reliquit.</span><span class="linebreak"></span>
<span class="line">fulminis haud citius radiis afflata cupressus</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>combibit infestas et stirpe et vertice flammas</span><span class="linebreak"></span>
<span class="line">quam iuvenis multo possessus numine pectus</span><span class="linebreak"></span>
<span class="line">erexit sensus letique invasit amorem.</span><span class="linebreak"></span>
<span class="line">ut vero aversae gressumque habitumque notavit</span><span class="linebreak"></span>
<span class="line">et subitam a terris in nubila crescere Manto,</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>obstipuit. ‘sequimur, divum quaecumque vocasti,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL498_174_54"><a class="footnoteCrossrefLink" href="#target_note_LCL498_174_54" title="Click to highlight in text"><sup class="lineRef">54</sup>Tiresias.</a></li><script type="text/javascript">document.getElementById('note_LCL498_174_54').style.display = "none";</script></ul></section></notes></section>