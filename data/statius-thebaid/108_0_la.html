<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">sternere, ferre domos ardent instantque. quis iras</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>flexerit, unde morae, medius quis euntibus error,</span><span class="linebreak"></span>
<span class="line">Phoebe, doce: nos rara manent exordia famae.</span><span class="linebreak"></span>
<span class="line indent2">Marcidus edomito bellum referebat ab Haemo</span><span class="linebreak"></span>
<span class="line">Liber; ibi armiferos geminae iam sidera brumae</span><span class="linebreak"></span>
<span class="line">orgia ferre Getas canumque virescere dorso</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>Othryn et Icaria Rhodopen assueverat umbra,</span><span class="linebreak"></span>
<span class="line">et iam pampineos materna ad moenia currus</span><span class="linebreak"></span>
<span class="line">promovet; effrenae dextra laevaque sequuntur</span><span class="linebreak"></span>
<span class="line">lynces, et uda mero lambunt retinacula tigres.</span><span class="linebreak"></span>
<span class="line">post exsultantes spolia armentalia portant</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>seminecesque lupos scissasque Mimallones ursas.</span><span class="linebreak"></span>
<span class="line">nec comitatus iners: sunt illic Ira Furorque</span><span class="linebreak"></span>
<span class="line">et Metus et Virtus et numquam sobrius Ardor</span><span class="linebreak"></span>
<span class="line">succiduique gradus et castra simillima regi.</span><span class="linebreak"></span>
<span class="line">isque ubi pulverea Nemeen effervere nube</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>conspicit et solem radiis ignescere ferri,</span><span class="linebreak"></span>
<span class="line">necdum compositas belli in certamina Thebas,</span><span class="linebreak"></span>
<span class="line">concussus visis, quamquam ore et pectore marcet,</span><span class="linebreak"></span>
<span class="line">aeraque tympanaque et biforem reticere tumultum</span><span class="linebreak"></span>
<span class="line">imperat, attonitas qui circum plurimus aures,</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>atque ita: ‘me globus iste meamque exscindere gentem</span><span class="linebreak"></span>
<span class="line">apparat; ex longo recalet furor; hoc mihi saevum</span><span class="linebreak"></span>
<span class="line">Argos et indomitae bellum ciet ira novercae.</span><span class="linebreak"></span>
<span class="line">usque adeone parum cineri data mater iniquo</span><span class="linebreak"></span>
<span class="line">natalesque rogi quaeque ipse micantia sensi</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>fulgura? reliquias etiam fusaeque sepulcrum</span><span class="linebreak"></span>
<span class="line">paelicis et residem ferro petit improba Theben.</span><span class="linebreak"></span>
<span class="line">nectam fraude moras; illum, illum tendite campum,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_254_651"><sup class="lineRef">651</sup>manent ω: mon- P</li><li class="note text" id="note_LCL207_254_665"><sup class="lineRef">665</sup>solis . . . ferrum Ϛ, <span class="italic">Madvig</span>
</li><li class="note text" id="note_LCL207_254_670"><sup class="lineRef">670</sup>globus iste P: manus ista ω</li><li class="note text" id="note_LCL207_254_676"><sup class="lineRef">676</sup>improba ω: impia P</li></ul></section></notes></section>