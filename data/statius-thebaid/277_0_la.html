<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">nec servat vires: etenim huc iam fessus et illuc</span><span class="linebreak"></span>
<span class="line"><span class="br"></span><span class="lineNumber">850</span><span class="br"></span>mutabat turmas; urguent praesagia mille</span><span class="linebreak"></span>
<span class="line">funeris, et nigrae praecedunt nubila mortis.</span><span class="linebreak"></span>
<span class="line">iamque miser raros comites verumque videbat</span><span class="linebreak"></span>
<span class="line">Dorcea, iam vires paulatim abscedere sensit,</span><span class="linebreak"></span>
<span class="line">sentit et exhaustas umero leviore pharetras;</span><span class="linebreak"></span>
<span class="line"><span class="br"></span><span class="lineNumber">855</span><span class="br"></span>iam minus atque minus fert arma, puerque videtur</span><span class="linebreak"></span>
<span class="line">et sibi, cum torva clipei metuendus obarsit</span><span class="linebreak"></span>
<span class="line">luce Dryas: tremor ora repens ac viscera torsit</span><span class="linebreak"></span>
<span class="line">Arcados; utque feri vectorem fulminis albus</span><span class="linebreak"></span>
<span class="line">cum supra respexit olor, cupit hiscere ripam</span><span class="linebreak"></span>
<span class="line"><span class="br"></span><span class="lineNumber">860</span><span class="br"></span>Strymonos et trepidas in pectora contrahit alas:</span><span class="linebreak"></span>
<span class="line">sic iuvenem saevi conspecta mole Dryantis</span><span class="linebreak"></span>
<span class="line">iam non ira subit, sed leti nuntius horror.</span><span class="linebreak"></span>
<span class="line">arma tamen, frustra superos Triviamque precatus,</span><span class="linebreak"></span>
<span class="line">molitur pallens et surdos expedit arcus.</span><span class="linebreak"></span>
<span class="line"><span class="br"></span><span class="lineNumber">865</span><span class="br"></span>iamque instat telis et utramque obnixus in ulnam</span><span class="linebreak"></span>
<span class="line">cornua contingit mucrone et pectora nervo,</span><span class="linebreak"></span>
<span class="line">cum ducis Aonii magno cita turbine cuspis</span><span class="linebreak"></span>
<span class="line">fertur in adversum nervique obliqua sonori</span><span class="linebreak"></span>
<span class="line">vincla secat: pereunt ictus, manibusque remissis</span><span class="linebreak"></span>
<span class="line"><span class="br"></span><span class="lineNumber">870</span><span class="br"></span>vana supinato ceciderunt spicula cornu.</span><span class="linebreak"></span>
<span class="line">tunc miser et frenos turbatus et arma remisit,</span><span class="linebreak"></span>
<span class="line">vulneris impatiens umeri quod tegmina dextri</span><span class="linebreak"></span>
<span class="line">intrarat facilemque cutem; subit altera cuspis</span><span class="linebreak"></span>
<span class="line">cornipedisque fugam succiso poplite sistit.</span><span class="linebreak"></span>
<span class="line"><span class="br"></span><span class="lineNumber">875</span><span class="br"></span>tum cadit ipse Dryas (mirum!) nec vulneris umquam</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_120_855"><sup class="lineRef">855</sup>fert ira <span class="italic">Alton</span> (cf. 46)</li><li class="note text" id="note_LCL498_120_865"><sup class="lineRef">865</sup>obliquus P (oblitus), ω (<span class="italic">Phillimore</span>)</li><li class="note text" id="note_LCL498_120_872"><sup class="lineRef">872</sup>tegmina ω: -ne P</li></ul></section></notes></section>