<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">has Adrastus opes dono victoribus ire</span><span class="linebreak"></span>
<span class="line">imperat; at generum famula solatur Achaea.</span><span class="linebreak"></span>
<span class="line indent2"><span class="br"></span><span class="lineNumber">550</span><span class="br"></span>Sollicitat tunc ampla viros ad praemia cursu</span><span class="linebreak"></span>
<span class="line">praeceleres: agile studium et tenuissima virtus,</span><span class="linebreak"></span>
<span class="line">pacis opus, cum sacra vocant, nec inutile bellis</span><span class="linebreak"></span>
<span class="line">subsidium, si dextra neget. prior omnibus Idas,</span><span class="linebreak"></span>
<span class="line">nuper Olympiacis umbratus tempora ramis,</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>prosilit; excipiunt plausu Pisaea iuventus</span><span class="linebreak"></span>
<span class="line">Eleaeque manus. sequitur Sicyonius Alcon,</span><span class="linebreak"></span>
<span class="line">et bis in Isthmiaca victor clamatus harena</span><span class="linebreak"></span>
<span class="line">Phaedimus, alipedumque fugam praegressus equorum</span><span class="linebreak"></span>
<span class="line">ante Dymas, sed tunc aevo tardante secutus.</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>multi et, quos varii tacet ignorantia vulgi,</span><span class="linebreak"></span>
<span class="line">hinc atque hinc subiere. sed Arcada Parthenopaeum</span><span class="linebreak"></span>
<span class="line">appellant densique cient vaga murmura circi.</span><span class="linebreak"></span>
<span class="line">nota parens cursu; quis Maenaliae Atalantes</span><span class="linebreak"></span>
<span class="line">nesciat egregium decus et vestigia cunctis</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>indeprensa procis? onerat celeberrima natum</span><span class="linebreak"></span>
<span class="line">mater, et ipse procul fama iam notus inermes</span><span class="linebreak"></span>
<span class="line">narratur cervas pedes inter aperta Lycaei</span><span class="linebreak"></span>
<span class="line">tollere et emissum cursu deprendere telum.</span><span class="linebreak"></span>
<span class="line">tandem exspectatus volucri super agmina saltu</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>emicat et torto chlamydem diffibulat auro.</span><span class="linebreak"></span>
<span class="line">effulsere artus, membrorumque omnis aperta est</span><span class="linebreak"></span>
<span class="line">laetitia, insignes umeri, nec pectora nudi</span><span class="linebreak"></span>
<span class="line">deteriora genis, latuitque in corpore vultus.</span><span class="linebreak"></span>
<span class="line">ipse tamen formae laudem aspernatur et arcet</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_368_572"><sup class="lineRef">572</sup>nudis PÏ‰ (<span class="italic">SB</span>)</li></ul></section></notes></section>