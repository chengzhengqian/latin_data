<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">vulnera et afflictum generi vereare pudorem:</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>ille ego sum qui te pacem et pia iura regentem</span><span class="linebreak"></span>
<span class="line">(infelix utinamque aliis datus urbibus hospes!)</span><span class="linebreak"></span>
<span class="line">extorrem patria regnoque—sed exige tandem</span><span class="linebreak"></span>
<span class="line">supplicium: fratrem suprema in bella (quid horres?</span><span class="linebreak"></span>
<span class="line">decretum est fixumque) voco; desiste morari,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>nec poteris. non si atra parens miseraeque sorores</span><span class="linebreak"></span>
<span class="line">in media arma cadant, non si ipse ad bella ruenti</span><span class="linebreak"></span>
<span class="line">obstet et exstinctos galeae pater ingerat orbes,</span><span class="linebreak"></span>
<span class="line">deficiam. anne bibam superest quodcumque cruoris</span><span class="linebreak"></span>
<span class="line">Inachii et vestris etiamnum mortibus utar?</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>vidi ego me propter ruptos telluris hiatus,</span><span class="linebreak"></span>
<span class="line">nec subii; vidi exanimum fecique nocentem</span><span class="linebreak"></span>
<span class="line">Tydea; me Tegee regem indefensa reposcit,</span><span class="linebreak"></span>
<span class="line">orbaque Parrhasiis ululat mihi mater in antris.</span><span class="linebreak"></span>
<span class="line">ipse nec Ismeni ripas, dum stagna cruentat</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>Hippomedon, Tyrias potui nec scandere turres,</span><span class="linebreak"></span>
<span class="line">dum tonat, et tecum, Capaneu, miscere furores.</span><span class="linebreak"></span>
<span class="line">quis tantus pro luce timor? sed digna rependam.</span><span class="linebreak"></span>
<span class="line">conveniant ubi quaeque nurus matresque Pelasgae</span><span class="linebreak"></span>
<span class="line">longaevique patres, quorum tot gaudia carpsi</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>orbavique domos: fratri concurro. quid ultra est?</span><span class="linebreak"></span>
<span class="line">spectent et votis victorem Eteoclea poscant.</span><span class="linebreak"></span>
<span class="line">iamque vale, coniunx, dulcesque valete Mycenae!</span><span class="linebreak"></span>
<span class="line">at tu, care socer, (nec enim omnis culpa malorum</span><span class="linebreak"></span>
<span class="line">me penes; et superi mecum Parcaeque nocentes)</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>sis lenis cineri, meque haec post proelia raptum</span><span class="linebreak"></span>
<span class="line">alitibus fratrique tegas urnamque reportes,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_208_183"><sup class="lineRef">183</sup>ubicumque Pω (<span class="italic">Weber</span>)</li></ul></section></notes></section>