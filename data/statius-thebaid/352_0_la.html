<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">270</span><span class="br"></span>qualis ab Aetnaeis accensa lampade saxis</span><span class="linebreak"></span>
<span class="line">orba Ceres magnae variabat imagine flammae</span><span class="linebreak"></span>
<span class="line">Ausonium Siculumque latus, vestigia nigri</span><span class="linebreak"></span>
<span class="line">raptoris vastosque legens in pulvere sulcos;</span><span class="linebreak"></span>
<span class="line">illius insanis ululatibus ipse remugit</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>Enceladus ruptoque vias illuminat igni:</span><span class="linebreak"></span>
<span class="line">Persephonen amnes silvae freta nubila clamant;</span><span class="linebreak"></span>
<span class="line">Persephonen tantum Stygii tacet aula mariti.</span><span class="linebreak"></span>
<span class="line indent2">Admonet attonitam fidus meminisse Creontis</span><span class="linebreak"></span>
<span class="line">altor et occulto summittere lampada furto.</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>regina Argolicas modo formidata per urbes,</span><span class="linebreak"></span>
<span class="line">votum immane procis spesque augustissima gentis,</span><span class="linebreak"></span>
<span class="line">nocte sub infesta, nullo duce et hoste propinquo,</span><span class="linebreak"></span>
<span class="line">sola per offensus armorum et lubrica tabo</span><span class="linebreak"></span>
<span class="line">gramina, non tenebras, non circumfusa tremescens</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>concilia umbrarum atque animas sua membra gementes,</span><span class="linebreak"></span>
<span class="line">saepe gradu caeco ferrum calcataque tela</span><span class="linebreak"></span>
<span class="line">dissimulat, solusque labor vitasse iacentes,</span><span class="linebreak"></span>
<span class="line">dum funus putat omne suum, visuque sagaci</span><span class="linebreak"></span>
<span class="line">rimatur positos et corpora prona supinat</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>incumbens, queriturque parum lucentibus astris.</span><span class="linebreak"></span>
<span class="line indent2">Forte soporiferas caeli secreta per umbras</span><span class="linebreak"></span>
<span class="line">Iuno, sinu magni semet furata mariti,</span><span class="linebreak"></span>
<span class="line">Theseos ad muros, ut Pallada flecteret, ibat,</span><span class="linebreak"></span>
<span class="line">supplicibusque piis faciles aperiret Athenas.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>atque ubi per campos errore fatiscere vano</span><span class="linebreak"></span>
<span class="line">immeritam Argian supero respexit ab axe,</span><span class="linebreak"></span>
<span class="line">indoluit visu, et lunaribus obvia bigis</span><span class="linebreak"></span>
<span class="line">advertit vultum placidaque ita voce locuta est:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_270_287"><sup class="lineRef">287</sup>vitasse P: -are ω</li><li class="note text" id="note_LCL498_270_298"><sup class="lineRef">298</sup>vultum P: currum ω</li></ul></section></notes></section>