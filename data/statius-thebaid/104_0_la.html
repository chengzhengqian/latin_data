<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line indent2">Iussa facit carmenque serit, quo dissipat umbras,</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>quo reciet sparsas; qualis, si crimina demas,</span><span class="linebreak"></span>
<span class="line">Colchis et Aeaeo simulatrix litore Circe.</span><span class="linebreak"></span>
<span class="line">tunc his sacrificum dictis affata parentem:</span><span class="linebreak"></span>
<span class="line">‘primus sanguineo summittit inertia Cadmus</span><span class="linebreak"></span>
<span class="line">ora lacu, iuxtaque virum Cythereia proles</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>insequitur, geminusque bibit de vertice serpens.</span><span class="linebreak"></span>
<span class="line">terrigenae comites illos, gens Martia, cingunt,</span><span class="linebreak"></span>
<span class="line">quis aevi mensura dies; manus omnis in armis,</span><span class="linebreak"></span>
<span class="line">omnis et in capulo; prohibent obstantque ruuntque</span><span class="linebreak"></span>
<span class="line">spirantum rabie, nec tristi incumbere fossae</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>cura, sed alternum sitis exhaurire cruorem.</span><span class="linebreak"></span>
<span class="line">proxima natarum manus est fletique nepotes.</span><span class="linebreak"></span>
<span class="line">hic orbam Autonoën, et anhelam cernimus Ino</span><span class="linebreak"></span>
<span class="line">respectantem arcus et ad ubera dulce prementem</span><span class="linebreak"></span>
<span class="line">pignus, et oppositis Semelen a ventre lacertis.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>Penthea iam fractis genetrix Cadmeia thyrsis</span><span class="linebreak"></span>
<span class="line">iamque remissa deo pectusque adaperta cruentum</span><span class="linebreak"></span>
<span class="line">insequitur planctu; fugit ille per avia Lethes</span><span class="linebreak"></span>
<span class="line">et Stygios super usque lacus, ubi mitior illum</span><span class="linebreak"></span>
<span class="line">flet pater et lacerum componit corpus Echion.</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>tristem nosco Lycum dextramque in terga reflexum</span><span class="linebreak"></span>
<span class="line">Aeoliden, umero iactantem funus onusto.</span><span class="linebreak"></span>
<span class="line">necdum ille aut habitus aut versae crimina formae</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_246_557"><sup class="lineRef">557</sup>his Pω (<span class="italic">Nauke ex</span> Σ)</li><li class="note text" id="note_LCL207_246_559"><sup class="lineRef">559</sup>fosso P: sulco ω (Ϛ)</li><li class="note text" id="note_LCL207_246_560"><sup class="lineRef">560</sup>sitis exhaurire P: cuperent hau- ωΣ</li><li class="note text" id="note_LCL207_246_566"><sup class="lineRef">566</sup>adoperta Pω (Ϛ, <span class="italic">Gronovius</span>)</li></ul></section></notes></section>