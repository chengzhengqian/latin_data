<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">Isthmos et alterno quas margine summovet ultra.</span><span class="linebreak"></span>
<span class="line">non fugeret diras lux intercisa Mycenas,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>saeva nec Eleae gemerent certamina valles,</span><span class="linebreak"></span>
<span class="line">Eumenidesque aliis aliae sub regibus, et quae</span><span class="linebreak"></span>
<span class="line">tu potior, Thebane, queri. nos vero volentes</span><span class="linebreak"></span>
<span class="line">expositique animis.’ sic alter fatus, et alter</span><span class="linebreak"></span>
<span class="line">subicit: ‘anne aliquis soceros accedere tales</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>abnuat? exsulibus quamquam patriaque fugatis</span><span class="linebreak"></span>
<span class="line">nondum laeta Venus, tamen omnis corde resedit</span><span class="linebreak"></span>
<span class="line">tristitia, affixique animo cessere dolores.</span><span class="linebreak"></span>
<span class="line">nec minus haec laeti trahimus solacia, quam si</span><span class="linebreak"></span>
<span class="line">praecipiti convulsa Noto prospectet amicam</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>puppis humum. iuvat ingressos felicia regni</span><span class="linebreak"></span>
<span class="line">omina quod superest fati vitaeque laborum</span><span class="linebreak"></span>
<span class="line">fortuna transire tua.’ nec plura morati</span><span class="linebreak"></span>
<span class="line">consurgunt dictis, impensius aggerat omne</span><span class="linebreak"></span>
<span class="line">promissum Inachius pater, auxilioque futurum</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>et patriis spondet reduces inducere regnis.</span><span class="linebreak"></span>
<span class="line indent2">Ergo alacres Argi, fuso rumore per urbem</span><span class="linebreak"></span>
<span class="line">advenisse duci generos primisque hymenaeis</span><span class="linebreak"></span>
<span class="line">egregiam Argian nec formae laude secundam</span><span class="linebreak"></span>
<span class="line">Deipylen tumida iam virginitate iugari,</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>gaudia mente parant. socias it Fama per urbes</span><span class="linebreak"></span>
<span class="line">finitimisque agitatur agris procul usque Lycaeos</span><span class="linebreak"></span>
<span class="line">Partheniosque super saltus Ephyraeaque rura,</span><span class="linebreak"></span>
<span class="line">nec minus Ogygias eadem dea turbida Thebas</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_108_183"><sup class="lineRef">183</sup>infra PωΣ (<span class="italic">Alton) post 185 lac. ind. Dubner</span>
</li><li class="note text" id="note_LCL207_108_188"><sup class="lineRef">188</sup>interfatus Pω (<span class="italic">Hall</span>)</li></ul></section></notes></section>