<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">Amphitryoniades fractum iuvenalibus annis</span><span class="linebreak"></span>
<span class="line">ante Cleonaei vestitus proelia monstri.</span><span class="linebreak"></span>
<span class="line">terribiles contra saetis ac dente recurvo</span><span class="linebreak"></span>
<span class="line">Tydea per latos umeros ambire laborant</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>exuviae, Calydonis honos. stupet omine tanto</span><span class="linebreak"></span>
<span class="line">defixus senior, divina oracula Phoebi</span><span class="linebreak"></span>
<span class="line">agnoscens monitusque datos vocalibus antris.</span><span class="linebreak"></span>
<span class="line">obtutu gelida ora premit, laetusque per artus</span><span class="linebreak"></span>
<span class="line">horror iit; sensit manifesto numine ductos</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>affore, quos nexis ambagibus augur Apollo</span><span class="linebreak"></span>
<span class="line">portendi generos, vultu fallente ferarum,</span><span class="linebreak"></span>
<span class="line">ediderat. tunc sic tendens ad sidera palmas:</span><span class="linebreak"></span>
<span class="line">‘Nox, quae terrarum caelique amplexa labores</span><span class="linebreak"></span>
<span class="line">ignea multivago transmittis sidera lapsu,</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>indulgens reparare animum dum proximus aegris</span><span class="linebreak"></span>
<span class="line">infundat Titan agiles animantibus ortus,</span><span class="linebreak"></span>
<span class="line">tu mihi perplexis quaesitam erroribus ultro</span><span class="linebreak"></span>
<span class="line">advehis alma fidem veterisque exordia fati</span><span class="linebreak"></span>
<span class="line">detegis: assistas operi tuaque omina firmes.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>semper honoratam dimensis orbibus anni</span><span class="linebreak"></span>
<span class="line">te domus ista colet; nigri tibi, diva, litabunt</span><span class="linebreak"></span>
<span class="line">electa cervice greges, lustraliaque exta</span><span class="linebreak"></span>
<span class="line">lacte novo perfusus edet Vulcanius ignis.</span><span class="linebreak"></span>
<span class="line">salve prisca fides tripodum obscurique recessus.</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>deprendi, Fortuna, deos.’ sic fatus, et ambos</span><span class="linebreak"></span>
<span class="line">innectens manibus tecta interioris ad aulae</span><span class="linebreak"></span>
<span class="line">progreditur. canis etiamnum altaribus ignes</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_76_511"><sup class="lineRef">511</sup>ulterioris Pω (<span class="italic">Schrader</span>)</li></ul></section></notes></section>