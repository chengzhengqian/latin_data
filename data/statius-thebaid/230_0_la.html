<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">urbibus ac populis, subterque ac desuper una</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>sufficis, astriferumque domos Atlanta supernas</span><span class="linebreak"></span>
<span class="line">ferre laborantem nullo vehis ipsa labore:</span><span class="linebreak"></span>
<span class="line">nos tantum portare negas? nos, diva, gravaris?</span><span class="linebreak"></span>
<span class="line">quod, precor, ignari luimus scelus? an quia plebes</span><span class="linebreak"></span>
<span class="line">externa Inachiis huc adventamus ab oris?</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>omne homini natale solum, nec te, optima, saevo</span><span class="linebreak"></span>
<span class="line">tamque humili populos deceat distinguere fine</span><span class="linebreak"></span>
<span class="line">undique ubique tuos; maneas communis et arma</span><span class="linebreak"></span>
<span class="line">hinc atque inde feras; liceat, precor, ordine belli</span><span class="linebreak"></span>
<span class="line">pugnaces efflare animas et reddere caelo.</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>ne rape tam subitis spirantia corpora bustis,</span><span class="linebreak"></span>
<span class="line">ne propera: veniemus enim, quo limite cuncti,</span><span class="linebreak"></span>
<span class="line">qua licet ire via; tantum exorata Pelasgis</span><span class="linebreak"></span>
<span class="line">siste levem campum, celeres neu praecipe Parcas.</span><span class="linebreak"></span>
<span class="line">at tu, care deis, quem non manus ulla nec enses</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>Sidonii, sed magna sinu Natura soluto,</span><span class="linebreak"></span>
<span class="line">ceu te Cirrhaeo meritum tumularet hiatu,</span><span class="linebreak"></span>
<span class="line">sic amplexa coit, hilaris des, oro, precatus</span><span class="linebreak"></span>
<span class="line">nosse tuos, caeloque et vera monentibus aris</span><span class="linebreak"></span>
<span class="line">concilies, et quae populis proferre parabas,</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>me doceas: tibi sacra feram praesaga, tuique</span><span class="linebreak"></span>
<span class="line">numinis interpres te Phoebo absente vocabo.</span><span class="linebreak"></span>
<span class="line">ille mihi Delo Cirrhaque potentior omni,</span><span class="linebreak"></span>
<span class="line">quo ruis, ille adytis melior locus.’ haec ubi dicta,</span><span class="linebreak"></span>
<span class="line">nigrantes terra pecudes obscuraque mergit</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>armenta, ac vivis cumulos undantis harenae</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_26_321"><sup class="lineRef">321</sup>tamque humili P: tamquam humiles (-lis) ω</li></ul></section></notes></section>