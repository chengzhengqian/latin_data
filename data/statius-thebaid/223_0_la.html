<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line indent2">Accipit ille preces indignaturque moveri.</span><span class="linebreak"></span>
<span class="line">ut leo, Massyli cum lux stetit obvia ferri,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>tunc iras, tunc arma citat; si decidit hostis,</span><span class="linebreak"></span>
<span class="line">ire supra satis est vitamque relinquere victo.</span><span class="linebreak"></span>
<span class="line indent2">Interea vittis lauruque insignis opima</span><span class="linebreak"></span>
<span class="line">currus et egregiis modo formidatus in armis</span><span class="linebreak"></span>
<span class="line">ipse palam, fusus nulli nullique fugatus,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>quaeritur: absistunt turmae, suspectaque tellus</span><span class="linebreak"></span>
<span class="line">omnibus, infidi miles vestigia campi</span><span class="linebreak"></span>
<span class="line">circumit, atque avidae tristis locus ille ruinae</span><span class="linebreak"></span>
<span class="line">cessat et inferni vitatur honore sepulcri.</span><span class="linebreak"></span>
<span class="line">nuntius hortanti diversa in parte maniplos</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>Adrasto, vix ipse ratus vidisse,Palaemon</span><span class="linebreak"></span>
<span class="line">advolat et trepidans (steterat nam forte cadenti</span><span class="linebreak"></span>
<span class="line">proximus inspectoque miser pallebat hiatu),</span><span class="linebreak"></span>
<span class="line">‘verte gradum, fuge rector,’ ait, ‘si Dorica saltem</span><span class="linebreak"></span>
<span class="line">terra loco patriaeque manent, ubi liquimus, arces.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>non armis, non sanguine opus: quid inutile ferrum</span><span class="linebreak"></span>
<span class="line">stringimus in Thebas? currus humus impia sorbet</span><span class="linebreak"></span>
<span class="line">armaque bellantesque viros; fugere ecce videtur</span><span class="linebreak"></span>
<span class="line">hic etiam, quo stamus, ager. vidi ipse profundae</span><span class="linebreak"></span>
<span class="line">noctis iter raptaqae soli compage ruentem</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>illum heu, praesagis quo nullus amicior astris,</span><span class="linebreak"></span>
<span class="line">Oecliden, frustraque manus cum voce tetendi.</span><span class="linebreak"></span>
<span class="line">mira loquor? sulcos etiamnum, rector, equorum</span><span class="linebreak"></span>
<span class="line">fumantemque locum et spumis madida arva reliqui.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_12_129"><sup class="lineRef">129</sup>luce palam Pω (<span class="italic">SB<sup>2</sup>
</span>) nulli ω: media P</li><li class="note text" id="note_LCL498_12_135"><sup class="lineRef">135</sup>Philaemon <span class="italic">coni. Klotz</span>
</li><li class="note text" id="note_LCL498_12_138"><sup class="lineRef">138</sup>gradum ω: fugam P</li><li class="note text" id="note_LCL498_12_146"><sup class="lineRef">146</sup>tetendi ψ: -it Pω</li><li class="note text" id="note_LCL498_12_147"><sup class="lineRef">147</sup>
<span class="italic">interrog. fecit SB<sup>2</sup>
</span>
</li><li class="note text" id="note_LCL498_12_148"><sup class="lineRef">148</sup>reliqui ω: -it Pψ</li></ul></section></notes></section>