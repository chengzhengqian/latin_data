<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">760</span><span class="br"></span>agmina. nos ferro meritas exscindere Thebas</span><span class="linebreak"></span>
<span class="line">mens tulit, imbelli sed nunc sitis aspera fato</span><span class="linebreak"></span>
<span class="line">(755) summittitque animos et inertia robora carpit.</span><span class="linebreak"></span>
<span class="line">da fessis in rebus opem, seu turbidus amnis,</span><span class="linebreak"></span>
<span class="line">seu tibi foeda palus; nihil hac in sorte pudendum,</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>nil humile est; tu nunc Ventis pluvioque rogaris</span><span class="linebreak"></span>
<span class="line">pro Iove, tu refugas vires et pectora bellis</span><span class="linebreak"></span>
<span class="line">(760) exanimata reple: sic hoc tibi sidere dextro</span><span class="linebreak"></span>
<span class="line">crescat onus. tantum reduces det flectere gressus</span><span class="linebreak"></span>
<span class="line">Iuppiter, o quanta belli donabere praeda!</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>Dircaeos tibi, diva, greges numerumque rependam</span><span class="linebreak"></span>
<span class="line">sanguinis et magna lucus signabitur ara.’</span><span class="linebreak"></span>
<span class="line">(765) dixit, et orantis media inter anhelitus ardens</span><span class="linebreak"></span>
<span class="line">verba rapit, cursuque animae labat arida lingua;</span><span class="linebreak"></span>
<span class="line">idem omnes pallorque viros flatusque soluti</span><span class="linebreak"></span>
<span class="line">oris habet.</span><span class="linebreak"></span>
<span class="line indent4"><span class="br"></span><span class="lineNumber">775</span><span class="br"></span>Reddit demisso Lemnia vultu:</span><span class="linebreak"></span>
<span class="line">‘diva quidem vobis, etsi caelestis origo est,</span><span class="linebreak"></span>
<span class="line">(770) unde ego? mortales utinam haud transgressa fuissem</span><span class="linebreak"></span>
<span class="line">luctibus! altricem mandati cernitis orbam</span><span class="linebreak"></span>
<span class="line">pignoris; at nostris an quis sinus, uberaque ulla,</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>scit deus; et nobis regnum tamen et pater ingens.</span><span class="linebreak"></span>
<span class="line">sed quid ego haec, fessosque optatis demoror undis?</span><span class="linebreak"></span>
<span class="line">(775) mecum age nunc, si forte vado Langia perennes</span><span class="linebreak"></span>
<span class="line">servat aquas; solet et rabidi sub limite Cancri</span><span class="linebreak"></span>
<span class="line">semper, et Icarii quamvis iuba fulguret astri,</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>ire tamen.’ simul haerentem, ne tarda Pelasgis</span><span class="linebreak"></span>
<span class="line">dux foret, a! miserum vicino caespite alumnum</span><span class="linebreak"></span>
<span class="line">(780) (sic Parcae volvere) locat ponique negantis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_262_771"><sup class="lineRef">771</sup>sanguinis et P: plebis et hic ωΣ</li><li class="note text" id="note_LCL207_262_783"><sup class="lineRef">783</sup>rabidi PΨ: rapidi ω</li><li class="note text" id="note_LCL207_262_787"><sup class="lineRef">787</sup>ponitque negantem Pω (Ϛ)</li></ul></section></notes></section>