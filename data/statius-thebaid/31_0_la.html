<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">serta inter vacuosque mero crateras anhelum</span><span class="linebreak"></span>
<span class="line">proflabant sub luce deum; tunc plurima buxus</span><span class="linebreak"></span>
<span class="line">aeraque taurinos sonitu vincentia pulsus;</span><span class="linebreak"></span>
<span class="line">ipse etiam gaudens nemorosa per avia sanas</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>impulerat matres Baccho meliore Cithaeron:</span><span class="linebreak"></span>
<span class="line">qualia per Rhodopen rabido convivia coetu</span><span class="linebreak"></span>
<span class="line">Bistones aut mediae ponunt convallibus Ossae;</span><span class="linebreak"></span>
<span class="line">illis semianimum pecus excussaeque leonum</span><span class="linebreak"></span>
<span class="line">ore dapes et lacte novo domuisse cruorem</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>luxus; at Ogygii si quando afflavit Iacchi</span><span class="linebreak"></span>
<span class="line">saevus odor, tunc saxa manu, tunc pocula pulchrum</span><span class="linebreak"></span>
<span class="line">spargere et immerito sociorum sanguine fuso</span><span class="linebreak"></span>
<span class="line">instaurare diem festasque reponere mensas.</span><span class="linebreak"></span>
<span class="line indent2">Nox ea cum tacita volucer Cyllenius aura</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>regis Echionii stratis allapsus, ubi ingens</span><span class="linebreak"></span>
<span class="line">fuderat Assyriis exstructa tapetibus alto</span><span class="linebreak"></span>
<span class="line">membra toro. pro gnara nihil mortalia fati</span><span class="linebreak"></span>
<span class="line">corda sui! capit ille dapes, habet ille soporem.</span><span class="linebreak"></span>
<span class="line">tunc senior quae iussus agit; neu falsa videri</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>noctis imago queat, longaevi vatis opacos</span><span class="linebreak"></span>
<span class="line">Tiresiae vultus vocemque et vellera nota</span><span class="linebreak"></span>
<span class="line">induitur. mansere comae propexaque mento</span><span class="linebreak"></span>
<span class="line">canities pallorque suus, sed falsa cucurrit</span><span class="linebreak"></span>
<span class="line">infula per crines, glaucaeque innexus olivae</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>vittarum provenit honos; dehinc tangere ramo</span><span class="linebreak"></span>
<span class="line">pectora et has visus Fatorum expromere voces:</span><span class="linebreak"></span>
<span class="line">‘non somni tibi tempus, iners qui nocte sub alta,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_100_84"><sup class="lineRef">84</sup>cruorem ω: furo- P</li></ul></section></notes></section>