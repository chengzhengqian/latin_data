<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">exsulibus servire dabor? tibi, summe deorum</span><span class="linebreak"></span>
<span class="line">terrarumque sator, sociis hanc addere mentem</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>sedit? an inde vetus Thebis extenditur omen,</span><span class="linebreak"></span>
<span class="line">ex quo Sidonii nequiquam blanda iuvenci</span><span class="linebreak"></span>
<span class="line">pondera Carpathio iussus sale quaerere Cadmus</span><span class="linebreak"></span>
<span class="line">exsul Hyanteos invenit regna per agros,</span><span class="linebreak"></span>
<span class="line">fraternasque acies fetae telluris hiatu</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>augurium seros demisit ad usque nepotes?</span><span class="linebreak"></span>
<span class="line">cernis ut erectum torva sub fronte minetur</span><span class="linebreak"></span>
<span class="line">saevior assurgens dempto consorte potestas.</span><span class="linebreak"></span>
<span class="line">quas gerit ore minas, quanto premit omnia fastu!</span><span class="linebreak"></span>
<span class="line">hicne umquam privatus erit? tamen ille precanti</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>mitis et affatu bonus et patientior aequi.</span><span class="linebreak"></span>
<span class="line">quid mirum? non solus erat. nos vilis in omnes</span><span class="linebreak"></span>
<span class="line">prompta manus casus, domino cuicumque parati,</span><span class="linebreak"></span>
<span class="line">qualiter hinc gelidus Boreas, hinc nubifer Eurus</span><span class="linebreak"></span>
<span class="line">vela trahunt, nutat mediae fortuna carinae.</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>heu dubio suspensa metu tolerandaque nullis</span><span class="linebreak"></span>
<span class="line">aspera sors populis! hic imperat, ille minatur.’</span><span class="linebreak"></span>
<span class="line indent2">At Iovis imperiis rapidi super atria caeli</span><span class="linebreak"></span>
<span class="line">lectus concilio divum convenerat ordo</span><span class="linebreak"></span>
<span class="line">interiore polo. spatiis hinc omnia iuxta,</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>primaeque occiduaeque domus et fusa sub omni</span><span class="linebreak"></span>
<span class="line">terra atque unda die. mediis sese arduus infert</span><span class="linebreak"></span>
<span class="line">ipse deis, placido quatiens tamen omnia vultu,</span><span class="linebreak"></span>
<span class="line">stellantique locat solio; nec protinus ausi</span><span class="linebreak"></span>
<span class="line">caelicolae, veniam donec pater ipse sedendi</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>tranquilla iubet esse manu. mox turba vagorum</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_54_185"><sup class="lineRef">185</sup>dimisit Pω (Ϛ, <span class="italic">Hall</span>)</li><li class="note text" id="note_LCL207_54_200"><sup class="lineRef">200</sup>effusa Pω (<span class="italic">Markland</span>)</li></ul></section></notes></section>