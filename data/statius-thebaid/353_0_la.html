<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">‘da mihi poscenti munus breve, Cynthia, si quis</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>est Iunonis honos; certe Iovis improba iussu</span><span class="linebreak"></span>
<span class="line">ter noctem Herculeam—veteres sed mitto querelas:</span><span class="linebreak"></span>
<span class="line">en locus officio. cultrix placitissima nostri,</span><span class="linebreak"></span>
<span class="line">Inachis Argia cernis qua nocte vagetur</span><span class="linebreak"></span>
<span class="line">nec reperire virum densis queat aegra tenebris?</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>et tibi nimbosum languet iubar: exsere, quaeso,</span><span class="linebreak"></span>
<span class="line">cornua, et assueto propior premat orbita terras.</span><span class="linebreak"></span>
<span class="line">hunc quoque, qui curru madidas tibi pronus habenas</span><span class="linebreak"></span>
<span class="line">ducit, in Aonios vigiles demitte Soporem.’</span><span class="linebreak"></span>
<span class="line">vix ea, cum scissis magnum dea nubibus orbem</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>protulit; expavere umbrae, fulgorque recisus</span><span class="linebreak"></span>
<span class="line">sideribus; vix ipsa tulit Saturnia flammas.</span><span class="linebreak"></span>
<span class="line indent2">Primum per campos infuso lumine pallam</span><span class="linebreak"></span>
<span class="line">coniugis ipsa suos noscit miseranda labores,</span><span class="linebreak"></span>
<span class="line">quamquam texta latent suffusaque sanguine marcet</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>purpura; dumque deos vocat et de funere caro</span><span class="linebreak"></span>
<span class="line">hoc superesse putat, videt ipsum in pulvere paene</span><span class="linebreak"></span>
<span class="line">calcatum. fugere animus visusque sonusque,</span><span class="linebreak"></span>
<span class="line">inclusitque dolor lacrimas; tum corpore toto</span><span class="linebreak"></span>
<span class="line">sternitur in vultus animamque per oscula quaerit</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>absentem, pressumque comis ac veste cruorem</span><span class="linebreak"></span>
<span class="line">servatura legit. mox tandem voce reversa:</span><span class="linebreak"></span>
<span class="line">‘hunc ego te, coniunx, ad debita regna profectum</span><span class="linebreak"></span>
<span class="line">ductorem belli generumque potentis Adrasti</span><span class="linebreak"></span>
<span class="line">aspicio, talisque tuis occurro triumphis?</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>huc attolle genas defectaque lumina: venit</span><span class="linebreak"></span>
<span class="line">ad Thebas Argia tuas; age, moenibus induc</span><span class="linebreak"></span>
<span class="line">et patrios ostende lares et mutua redde</span><span class="linebreak"></span>
<span class="line">hospitia. heu quid ago? proiectus caespite nudo</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_272_302"><sup class="lineRef">302</sup>placidi- Pω (<span class="italic">Gronovius</span>)</li><li class="note text" id="note_LCL498_272_314"><sup class="lineRef">314</sup>marcet ψ: m(a)eret Pω</li></ul></section></notes></section>