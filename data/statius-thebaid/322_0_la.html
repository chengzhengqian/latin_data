<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">hoc tantum, et natae melius conubia iungas.’</span><span class="linebreak"></span>
<span class="line indent2">Ibant in lacrimas, veluti cum vere reverso</span><span class="linebreak"></span>
<span class="line">Bistoniae tepuere nives; summittitur ingens</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>Haemus et angustos Rhodope descendit in amnes.</span><span class="linebreak"></span>
<span class="line">coeperat et leni senior mulcere furentem</span><span class="linebreak"></span>
<span class="line">alloquio: scidit orsa novo terrore cruenta</span><span class="linebreak"></span>
<span class="line">Eumenis, alipedemque citum fataliaque arma</span><span class="linebreak"></span>
<span class="line">protinus, Inachii vultus expressa Pherecli,</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>obtulit ac fidas exclusit casside voces.</span><span class="linebreak"></span>
<span class="line">ac super haec: ‘abrumpe moras, celeremus! et illum</span><span class="linebreak"></span>
<span class="line">adventare ferunt portis.’ sic omnia vicit,</span><span class="linebreak"></span>
<span class="line">correptumque iniecit equo; volat aequore aperto</span><span class="linebreak"></span>
<span class="line">pallidus instantemque deae circumspicit umbram.</span><span class="linebreak"></span>
<span class="line indent2"><span class="br"></span><span class="lineNumber">205</span><span class="br"></span>Sacra Iovi merito Tyrius pro fulmine ductor</span><span class="linebreak"></span>
<span class="line">nequiquam Danaos ratus exarmasse ferebat.</span><span class="linebreak"></span>
<span class="line">nec pater aetherius divumque has ullus ad aras,</span><span class="linebreak"></span>
<span class="line">sed mala Tisiphone trepidis inserta ministris</span><span class="linebreak"></span>
<span class="line">astat et inferno praevertit vota Tonanti.</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>‘summe deum, tibi namque meae primordia Thebae</span><span class="linebreak"></span>
<span class="line">(liveat infandum licet Argos et aspera Iuno)</span><span class="linebreak"></span>
<span class="line">debent, Sidonios ex quo per litora raptor</span><span class="linebreak"></span>
<span class="line">turbasti thiasos, dignatus virgine nostra</span><span class="linebreak"></span>
<span class="line">terga premi et placidas falsum mugire per undas,</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>nec te vana fides iterum Cadmeia adeptum</span><span class="linebreak"></span>
<span class="line">conubia et Tyrios nimium irrupisse penates:</span><span class="linebreak"></span>
<span class="line">tandem, inquam, soceros dilectaque moenia gratus</span><span class="linebreak"></span>
<span class="line">respicis assertorque tonas; ceu regia caeli</span><span class="linebreak"></span>
<span class="line">attemptata tui, sic te pro turribus altis</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>vidimus urguentem nubes, laetique benignum</span><span class="linebreak"></span>
</p>
</section><notes></notes></section>