<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">mutat Aristaeo genitus: frons aspera cornu,</span><span class="linebreak"></span>
<span class="line">tela manu, reicitque canes in vulnus hiantes.</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>ecce autem magna subit invidiosa caterva</span><span class="linebreak"></span>
<span class="line">Tantalis et tumido percenset funera luctu,</span><span class="linebreak"></span>
<span class="line">nil deiecta malis; iuvat effugisse deorum</span><span class="linebreak"></span>
<span class="line">numina et insanae plus iam permittere linguae.’</span><span class="linebreak"></span>
<span class="line indent2">Talia dum patri canit intemerata sacerdos,</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>illius elatis tremefacta assurgere vittis</span><span class="linebreak"></span>
<span class="line">canities tenuisque impelli sanguine vultus.</span><span class="linebreak"></span>
<span class="line">nec iam firmanti baculo nec virgine fida</span><span class="linebreak"></span>
<span class="line">nititur, erectusque solo, ‘desiste canendo,</span><span class="linebreak"></span>
<span class="line">nata,’ ait, ‘externae satis est mihi lucis, inertes</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>discedunt nebulae, et vultum niger exuit aër.</span><span class="linebreak"></span>
<span class="line">umbrisne an supero demissus Apolline complet</span><span class="linebreak"></span>
<span class="line">spiritus? en video quaecumque audita. sed ecce</span><span class="linebreak"></span>
<span class="line">maerent Argolici deiecto lumine manes!</span><span class="linebreak"></span>
<span class="line">torvus Abas Proetusque nocens mitisque Phoroneus</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>truncatusque Pelops et saevo pulvere sordens</span><span class="linebreak"></span>
<span class="line">Oenomaus largis umectant imbribus ora.</span><span class="linebreak"></span>
<span class="line">auguror hinc Thebis belli meliora. quid autem</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_248_574"><sup class="lineRef">574</sup>
<span class="italic">anne</span> ungue manus?</li><li class="note text" id="note_LCL207_248_586"><sup class="lineRef">586</sup>dimissus P: me m- ω (<span class="italic">Dowden</span>)</li></ul></section></notes></section>