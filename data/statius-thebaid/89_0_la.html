<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">praecipitat: pavet Ossa vias, pecudesque feraeque</span><span class="linebreak"></span>
<span class="line">procubuere metu; non ipsis fratribus horror</span><span class="linebreak"></span>
<span class="line">afuit, ingenti donec Peneia saltu</span><span class="linebreak"></span>
<span class="line">stagna subit magnumque obiectus detinet amnem.</span><span class="linebreak"></span>
<span class="line indent2"><span class="br"></span><span class="lineNumber">145</span><span class="br"></span>Quis numerum ferri gentesque et robora dictu</span><span class="linebreak"></span>
<span class="line">aequarit mortale sonans? suus excit in arma</span><span class="linebreak"></span>
<span class="line">antiquam Tiryntha deus; non fortibus illa</span><span class="linebreak"></span>
<span class="line">infecunda viris famave immanis alumni</span><span class="linebreak"></span>
<span class="line">degenerat, sed lapsa situ fortuna, neque addunt</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>robur opes; rarus vacuis habitator in arvis</span><span class="linebreak"></span>
<span class="line">monstrat Cyclopum ductas sudoribus arces.</span><span class="linebreak"></span>
<span class="line">dat tamen haec iuvenum ter centum pectora, vulgus</span><span class="linebreak"></span>
<span class="line">innumerum bello, quibus haud ammenta nec enses</span><span class="linebreak"></span>
<span class="line">triste micant: flavae capiti tergoque leonum</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>exuviae, gentilis honos; et pineus armat</span><span class="linebreak"></span>
<span class="line">stipes, inexhaustis artantur tela pharetris.</span><span class="linebreak"></span>
<span class="line">Herculeum paeana canunt vastataque monstris</span><span class="linebreak"></span>
<span class="line">omnia; frondosa longum deus audit ab Oeta.</span><span class="linebreak"></span>
<span class="line">dat Nemea comites, et quas in proelia vires</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>sacra Cleonaei cogunt vineta Molorchi.</span><span class="linebreak"></span>
<span class="line">gloria nota casae, foribus simulata salignis</span><span class="linebreak"></span>
<span class="line">hospitis arma dei, parvoque ostenditur arvo</span><span class="linebreak"></span>
<span class="line">robur ubi et laxos qua reclinaverit arcus</span><span class="linebreak"></span>
<span class="line">ilice, qua cubiti sedeant vestigia terra.</span><span class="linebreak"></span>
<span class="line indent2"><span class="br"></span><span class="lineNumber">165</span><span class="br"></span>At pedes et toto despectans vertice bellum</span><span class="linebreak"></span>
<span class="line">quattuor indomitis Capaneus erepta iuvencis</span><span class="linebreak"></span>
<span class="line">terga superque rigens iniectu molis aÃ«nae</span><span class="linebreak"></span>
<span class="line">versat onus; squalet triplici ramosa corona</span><span class="linebreak"></span>
<span class="line">Hydra recens obitu: pars anguibus aspera vivis</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>argento caelata micat, pars arte reperta</span><span class="linebreak"></span>
</p>
</section><notes></notes></section>