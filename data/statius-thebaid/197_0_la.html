<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">450</span><span class="br"></span>cetera dant ipsi, donec sol montibus omnis</span><span class="linebreak"></span>
<span class="line">erepsit rebusque dedit sopor otia fessis.</span><span class="linebreak"></span>
<span class="line indent2">Quis queat attonitas dictis ostendere Thebas?</span><span class="linebreak"></span>
<span class="line">urbem in conspectu belli suprema parantis</span><span class="linebreak"></span>
<span class="line">territat insomnem nox atra diemque minatur.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>discurrunt muris; nil saeptum horrore sub illo,</span><span class="linebreak"></span>
<span class="line">nil fidum satis, invalidaeque Amphionis arces.</span><span class="linebreak"></span>
<span class="line">rumor ubique alius pluresque annuntiat hostes</span><span class="linebreak"></span>
<span class="line">maioresque timor; spectant tentoria contra</span><span class="linebreak"></span>
<span class="line">Inachia externosque suis in montibus ignes.</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>hi precibus questuque deos, hi Martia tela</span><span class="linebreak"></span>
<span class="line">belligerosque hortantur equos, hi pectora fletu</span><span class="linebreak"></span>
<span class="line">cara premunt miserique rogos et crastina mandant</span><span class="linebreak"></span>
<span class="line">funera. si tenuis demisit lumina somnus,</span><span class="linebreak"></span>
<span class="line">bella gerunt. modo lucra morae, modo taedia visae</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>attonitis; lucemque timent lucemque precantur.</span><span class="linebreak"></span>
<span class="line">it geminum excutiens anguem et bacchatur utrisque</span><span class="linebreak"></span>
<span class="line">Tisiphone castris; fratrem huic, fratrem ingerit illi,</span><span class="linebreak"></span>
<span class="line">aut utrique patrem: procul ille penatibus imis</span><span class="linebreak"></span>
<span class="line">excitus implorat Furias oculosque reposcit.</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>Iam gelidam Phoeben et caligantia primus</span><span class="linebreak"></span>
<span class="line">hauserat astra dies, cum iam tumet igne futuro</span><span class="linebreak"></span>
<span class="line">Oceanus lateque novo Titane reclusum</span><span class="linebreak"></span>
<span class="line">aequor anhelantum radiis subsidit equorum:</span><span class="linebreak"></span>
<span class="line">ecce truces oculos sordentibus obsita canis</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>exsangues Iocasta genas et bracchia planctu</span><span class="linebreak"></span>
<span class="line">nigra ferens ramumque oleae cum velleris atri</span><span class="linebreak"></span>
<span class="line">nexibus, Eumenidum velut antiquissima, portis</span><span class="linebreak"></span>
<span class="line">egreditur magna cum maiestate malorum.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_432_451"><sup class="lineRef">451</sup>derepsit <span class="italic">Heinsius</span>
</li><li class="note text" id="note_LCL207_432_457"><sup class="lineRef">457</sup>alios P: altus ω (<span class="italic">Heinsius</span>) pluresque Pω: -res Ψ</li></ul></section></notes></section>