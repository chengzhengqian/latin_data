<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">imber et hibernae ventosa cacumina lunae.</span><span class="linebreak"></span>
<span class="line">luce patent caedes; domino perferre recentes</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>ipse timet casus, haustaque informis harena</span><span class="linebreak"></span>
<span class="line">questibus implet agros, stabulique silentia magni</span><span class="linebreak"></span>
<span class="line">odit et amissos longo ciet ordine tauros.</span><span class="linebreak"></span>
<span class="line indent2">Illum congestae portarum ad limina matres</span><span class="linebreak"></span>
<span class="line">ut solum videre (nefas!), nulla agmina circum</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>magnanimosque duces, nil ausae quaerere tollunt</span><span class="linebreak"></span>
<span class="line">clamorem, qualis bello supremus apertis</span><span class="linebreak"></span>
<span class="line">urbibus, aut pelago iam descendente carina.</span><span class="linebreak"></span>
<span class="line">ut primum invisi cupido data copia regis:</span><span class="linebreak"></span>
<span class="line">‘hanc tibi de tanto donat ferus agmine Tydeus</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>infelicem animam, sive haec sententia divum,</span><span class="linebreak"></span>
<span class="line">seu Fortuna fuit, seu, quod pudet ira fateri,</span><span class="linebreak"></span>
<span class="line">vis invicta viri. vix credo et nuntius: omnes</span><span class="linebreak"></span>
<span class="line">procubuere, omnes. noctis vaga lumina testor</span><span class="linebreak"></span>
<span class="line">et socium manes et te, mala protinus ales</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>qua redeo, non hanc lacrimis meruisse nec astu</span><span class="linebreak"></span>
<span class="line">crudelem veniam atque inhonorae munera lucis;</span><span class="linebreak"></span>
<span class="line">sed mihi iussa deum placitoque ignara moveri</span><span class="linebreak"></span>
<span class="line">Atropos atque olim non haec data ianua leti</span><span class="linebreak"></span>
<span class="line">eripuere necem. iamque ut mihi prodiga vitae</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>pectora et extremam nihil horrescentia mortem</span><span class="linebreak"></span>
<span class="line">aspicias: bellum infandum ominibusque negatam</span><span class="linebreak"></span>
<span class="line">movisti, funeste, aciem, dum pellere leges</span><span class="linebreak"></span>
<span class="line">et consanguineo gliscis regnare superbus</span><span class="linebreak"></span>
<span class="line">exsule; te series orbarum excisa domorum</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>planctibus assiduis, te diro horrore volantes</span><span class="linebreak"></span>
<span class="line">quinquaginta animae circum noctesque diesque</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL207_154_73"><sup class="lineRef">73</sup>gliscis ωΣ: gestis P</li></ul></section></notes></section>