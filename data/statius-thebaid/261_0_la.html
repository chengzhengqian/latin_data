<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">ecce furit iactatque tuo se in gurgite maior</span><span class="linebreak"></span>
<span class="line">Hippomedon, illum ripaeque undaeque tremescunt,</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>illius impulsu nostrum bibit unda cruorem:</span><span class="linebreak"></span>
<span class="line">tu piger et trucibus facilis servire Pelasgis.</span><span class="linebreak"></span>
<span class="line">ad cineres saltem supremaque iusta tuorum,</span><span class="linebreak"></span>
<span class="line">saeve, veni non hic solum accensure nepotem.â€™</span><span class="linebreak"></span>
<span class="line">his miscet planctus multumque indigna cruentat</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>pectora, caeruleae referunt lamenta sorores:</span><span class="linebreak"></span>
<span class="line">qualiter Isthmiaco nondum Nereida portu</span><span class="linebreak"></span>
<span class="line">Leucothean planxisse ferunt, dum pectore anhelo</span><span class="linebreak"></span>
<span class="line">frigidus in matrem saevum mare respuit infans.</span><span class="linebreak"></span>
<span class="line indent2">At pater arcano residens Ismenos in antro,</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>unde aurae nubesque bibunt atque imbrifer arcus</span><span class="linebreak"></span>
<span class="line">pascitur et Tyrios melior venit annus in agros,</span><span class="linebreak"></span>
<span class="line">ut lamenta procul, quamquam obstrepit ipse, novosque</span><span class="linebreak"></span>
<span class="line">accepit natae gemitus, levat aspera musco</span><span class="linebreak"></span>
<span class="line">colla gravemque gelu crinem, ceciditque soluta</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>pinus adulta manu dimissaque volvitur urna.</span><span class="linebreak"></span>
<span class="line">illum per ripas annoso scrupea limo</span><span class="linebreak"></span>
<span class="line">ora exsertantem silvae fluviique minores</span><span class="linebreak"></span>
<span class="line">mirantur: tantus tumido de gurgite surgit,</span><span class="linebreak"></span>
<span class="line">spumosum attollens apicem lapsuque sonoro</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>pectora caeruleae rivis manantia barbae.</span><span class="linebreak"></span>
<span class="line">obvia cognatos gemitus casumque nepotis</span><span class="linebreak"></span>
<span class="line">Nympharum docet una patrem monstratque cruentum</span><span class="linebreak"></span>
<span class="line">auctorem dextramque premit: stetit arduus alto</span><span class="linebreak"></span>
<span class="line">amne, manuque genas et nexa virentibus ulvis</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>cornua concutiens sic turbidus ore profundo</span><span class="linebreak"></span>
</p>
</section><notes></notes></section>