<section class="div1 language" lang="la"><header><hgroup><h1>Thebaid</h1></hgroup></header><section class="div2">
<p class="lineGroup">
<span class="line">Titanas miserumque patrem: quid me otia maesta</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>saevus et implacidam prohibet perferre quietem</span><span class="linebreak"></span>
<span class="line">amissumque odisse diem? pandam omnia regna,</span><span class="linebreak"></span>
<span class="line">si placet, et Stygio praetexam Hyperiona caelo.</span><span class="linebreak"></span>
<span class="line">Arcada nec superis (quid enim mihi nuntius ambas</span><span class="linebreak"></span>
<span class="line">itque reditque domos?) emittam et utrumque tenebo</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>Tyndariden. cur autem avidis Ixiona frango</span><span class="linebreak"></span>
<span class="line">verticibus? cur non exspectant Tantalon undae?</span><span class="linebreak"></span>
<span class="line">anne profanatum totiens Chaos hospite vivo</span><span class="linebreak"></span>
<span class="line">perpetiar? me Pirithoi temerarius ardor</span><span class="linebreak"></span>
<span class="line">temptat et audaci Theseus iuratus amico,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>me ferus Alcides tum cum custode remoto</span><span class="linebreak"></span>
<span class="line">ferrea Cerbereae tacuerunt limina portae;</span><span class="linebreak"></span>
<span class="line">Odrysiis etiam pudet (heu!) patuisse querelis</span><span class="linebreak"></span>
<span class="line">Tartara: vidi egomet blanda inter carmina turpes</span><span class="linebreak"></span>
<span class="line">Eumenidum lacrimas iterataque pensa Sororum;</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>me quoque—sed durae melior violentia legis.</span><span class="linebreak"></span>
<span class="line">ast ego vix unum, nec celsa ad sidera, furto</span><span class="linebreak"></span>
<span class="line">ausus iter Siculo rapui conubia campo:</span><span class="linebreak"></span>
<span class="line">nec licuisse ferunt; iniustaeque a Iove leges</span><span class="linebreak"></span>
<span class="line">protinus, et sectum genetrix mihi computat annum.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>sed quid ego haec? i, Tartareas ulciscere sedes,</span><span class="linebreak"></span>
<span class="line">Tisiphone; si quando, novis asperrima monstris</span><span class="linebreak"></span>
<span class="line">triste, insuetum, ingens, quod nondum viderit aether,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL498_6_56"><sup class="lineRef">56</sup>tacuerunt P: patue- ω</li></ul></section></notes></section>