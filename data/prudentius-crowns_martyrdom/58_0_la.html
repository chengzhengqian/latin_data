<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">quae raptim sibi quisque vindicabat.</span><span class="linebreak"></span>
<span class="line indent4">fratrum tantus amor domum referre</span><span class="linebreak"></span>
<span class="line indent3">sanctorum cinerum dicata dona</span><span class="linebreak"></span>
<span class="line indent3"><span class="br"></span><span class="lineNumber">135</span><span class="br"></span>aut gestare sinu fidele pignus.</span><span class="linebreak"></span>
<span class="line indent4">sed ne reliquias resuscitandas</span><span class="linebreak"></span>
<span class="line indent3">et mox cum domino simul futuras</span><span class="linebreak"></span>
<span class="line indent3">discretis loca dividant sepulcris,</span><span class="linebreak"></span>
<span class="line indent4">cernuntur niveis stolis amicti,</span><span class="linebreak"></span>
<span class="line indent3"><span class="br"></span><span class="lineNumber">140</span><span class="br"></span>mandant restitui cavoque claudi</span><span class="linebreak"></span>
<span class="line indent3">mixtim marmore pulverem sacrandum.</span><span class="linebreak"></span>
<span class="line indent4">o triplex honor, o triforme culmen. </span><span class="linebreak"></span>
<span class="line indent3">quo nostrae caput excitatur urbis,</span><span class="linebreak"></span>
<span class="line indent3">cunctis urbibus eminens Hiberis!</span><span class="linebreak"></span>
<span class="line indent4"><span class="br"></span><span class="lineNumber">145</span><span class="br"></span>exultare tribus libet patronis,</span><span class="linebreak"></span>
<span class="line indent3">quorum praesidio fovemur omnes</span><span class="linebreak"></span>
<span class="line indent3">terrarum populi Pyrenearum.</span><span class="linebreak"></span>
<span class="line indent4">circumstet chorus ex utroque sexu;</span><span class="linebreak"></span>
<span class="line indent3">heros, virgo, puer, senex, anulla,</span><span class="linebreak"></span>
<span class="line indent3"><span class="br"></span><span class="lineNumber">150</span><span class="br"></span>vestrum psallite rite Fructuosum.</span><span class="linebreak"></span>
<span class="line indent4">laudans Augurium resultet hymnus</span><span class="linebreak"></span>
<span class="line indent3">mixtis Eulogium modis coaequans;</span><span class="linebreak"></span>
<span class="line indent3">reddamus paribus pares camenas.</span><span class="linebreak"></span>
<span class="line indent4">hinc aurata sonent in arce tecta,</span><span class="linebreak"></span>
<span class="line indent3"><span class="br"></span><span class="lineNumber">155</span><span class="br"></span>blandum litoris extet inde murmur,</span><span class="linebreak"></span>
<span class="line indent3">et carmen freta feriata pangant.</span><span class="linebreak"></span>
<span class="line indent4">olim tempus erit ruente mundo,</span><span class="linebreak"></span>
<span class="line indent3">cum te, Tarraco, Fructuosus acri</span><span class="linebreak"></span>
<span class="line indent3">solvet supplicio tegens ab igni.</span><span class="linebreak"></span>
<span class="line indent4"><span class="br"></span><span class="lineNumber">160</span><span class="br"></span>fors dignabitur et meis medellam</span><span class="linebreak"></span>
<span class="line indent3">tormentis dare prosperante Christo,</span><span class="linebreak"></span>
<span class="line indent3">dulces hendecasyllabos revolvens.</span><span class="linebreak"></span>
</p>
</section><notes></notes></section>