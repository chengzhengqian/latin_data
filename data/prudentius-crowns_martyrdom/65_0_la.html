<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent4">plus dat medellae dum necem prope applicat.</span><span class="linebreak"></span>
<span class="line indent3"><span class="br"></span><span class="lineNumber">65</span><span class="br"></span>‘este, precor, fortes, et vincite viribus annos;</span><span class="linebreak"></span>
<span class="line indent4">quod defit aevo, suppleat crudelitas.’</span><span class="linebreak"></span>
<span class="line indent3">sed male conatus tener infirmusque laborat;</span><span class="linebreak"></span>
<span class="line indent4">tormenta crescunt dum fatiscit carnifex.</span><span class="linebreak"></span>
<span class="line indent3">quid gemis?’ exclamat quidam; ‘tute ipse magister</span><span class="linebreak"></span>
<span class="line indent4"><span class="br"></span><span class="lineNumber">70</span><span class="br"></span>istud dedisti ferrum et armasti manus.</span><span class="linebreak"></span>
<span class="line indent3">reddimus ecce tibi tam milia multa notarum.</span><span class="linebreak"></span>
<span class="line indent4">quam stando, flendo te docente excepimus.</span><span class="linebreak"></span>
<span class="line indent3">non potes irasci quod scribimus; ipse iubebas</span><span class="linebreak"></span>
<span class="line indent4">numquam quietum dextera ut ferret stilum.</span><span class="linebreak"></span>
<span class="line indent3"><span class="br"></span><span class="lineNumber">75</span><span class="br"></span>non petimus totiens te praeceptore negatas.</span><span class="linebreak"></span>
<span class="line indent4">avare doctor, iam scholarum ferias.</span><span class="linebreak"></span>
<span class="line indent3">pangere puncta libet sulcisque intexere sulcos.</span><span class="linebreak"></span>
<span class="line indent4">flexas catenis inpedire virgulas.</span><span class="linebreak"></span>
<span class="line indent3">emendes licet inspectos longo ordine versus.</span><span class="linebreak"></span>
<span class="line indent4"><span class="br"></span><span class="lineNumber">80</span><span class="br"></span>mendosa forte si quid erravit manus.</span><span class="linebreak"></span>
<span class="line indent3">exerce imperium: ius est tibi plectere culpam.</span><span class="linebreak"></span>
<span class="line indent4">si quis tuorum te notavit segnius.’</span><span class="linebreak"></span>
<span class="line indent3">talia ludebant pueri per membra magistri,</span><span class="linebreak"></span>
<span class="line indent4">nec longa fessum poena solvebat virum.</span><span class="linebreak"></span>
<span class="line indent3"><span class="br"></span><span class="lineNumber">85</span><span class="br"></span>tandem luctantis miseratus ab aethere Christus</span><span class="linebreak"></span>
<span class="line indent4">iubet resolvi pectoris ligamina,</span><span class="linebreak"></span>
<span class="line indent3">difficilesque moras animae ac retinacula vitae</span><span class="linebreak"></span>
<span class="line indent4">relaxat, artas et latebras expedit.</span><span class="linebreak"></span>
<span class="line indent3">sanguis ab interno venarum fonte patentes</span><span class="linebreak"></span>
<span class="line indent4"><span class="br"></span><span class="lineNumber">90</span><span class="br"></span>vias secutus deserit praecordia,</span><span class="linebreak"></span>
<span class="line indent3">totque foraminibus penetrati corporis exit</span><span class="linebreak"></span>
<span class="line indent4">fibrarum anhelans ille vitalis calor.</span><span class="linebreak"></span>
<span class="line indent3">haec sunt, quae liquidis expressa coloribus, hospes,</span><span class="linebreak"></span>
</p>
</section><notes></notes></section>