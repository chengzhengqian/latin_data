<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">ut primitivum crederes fetum geri</span><span class="linebreak"></span>
<span class="line indent3">Deo offerendum sancti Abelis ferculo,</span><span class="linebreak"></span>
<span class="line indent3"><span class="br"></span><span class="lineNumber">830</span><span class="br"></span>lectum ex ovili, puriorem ceteris.</span><span class="linebreak"></span>
<span class="line indent4">puerum poposcit carnifex, mater dedit,</span><span class="linebreak"></span>
<span class="line indent3">nec inmorata est fletibus, tantum osculum</span><span class="linebreak"></span>
<span class="line indent3">inpressit unum: “vale,” ait, “dulcissime,</span><span class="linebreak"></span>
<span class="line indent3">et cum beatus regna Christi intraveris,</span><span class="linebreak"></span>
<span class="line indent3"><span class="br"></span><span class="lineNumber">835</span><span class="br"></span>memento matris, iam patrone ex filio.”</span><span class="linebreak"></span>
<span class="line indent4">dixit: deinde dum ferit cerviculam</span><span class="linebreak"></span>
<span class="line indent3">percussor ense, docta mulier psallere</span><span class="linebreak"></span>
<span class="line indent3">hymnum canebat carminis Davitici:</span><span class="linebreak"></span>
<span class="line indent3">‘pretiosa sancti mors sub aspectu Dei,</span><span class="linebreak"></span>
<span class="line indent3"><span class="br"></span><span class="lineNumber">840</span><span class="br"></span>tuus ille servus, prolis ancillae tuae.’</span><span class="linebreak"></span>
<span class="line indent4">talia retexens explicabat pallium</span><span class="linebreak"></span>
<span class="line indent3">manusque tendebat sub ictu et sanguine,</span><span class="linebreak"></span>
<span class="line indent3">venarum ut undam profluam manantium</span><span class="linebreak"></span>
<span class="line indent3">et palpitantis oris exciperet globum:</span><span class="linebreak"></span>
<span class="line indent3"><span class="br"></span><span class="lineNumber">845</span><span class="br"></span>excepit, et caro adplicavit pectori.</span><span class="linebreak"></span>
<span class="line indent4">at parte campi ex altera inmanem pyram</span><span class="linebreak"></span>
<span class="line indent3">texebat ustor fumidus pinu arida,</span><span class="linebreak"></span>
<span class="line indent3">sarmenta mixtim subdita et faeni struem</span><span class="linebreak"></span>
<span class="line indent3">spargens liquato rore ferventis picis,</span><span class="linebreak"></span>
<span class="line indent3"><span class="br"></span><span class="lineNumber">850</span><span class="br"></span>quo flamma pastu cresceret ferocius.</span><span class="linebreak"></span>
<span class="line indent4">et iam retortis bracchiis furca eminus</span><span class="linebreak"></span>
<span class="line indent3">Romanus actus ingerebatur rogo:</span><span class="linebreak"></span>
<span class="line indent3">“scio,” inquit ille, “non futurum ut concremer,</span><span class="linebreak"></span>
<span class="line indent3">nec passionis hoc genus datum est mihi,</span><span class="linebreak"></span>
<span class="line indent3"><span class="br"></span><span class="lineNumber">855</span><span class="br"></span>et restat ingens quod fiat miraculum.”</span><span class="linebreak"></span>
<span class="line indent4">haec eius orsa sequitur inmensus fragor</span><span class="linebreak"></span>
<span class="line indent3">nubis ruentis, nimbus undatim nigro</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>