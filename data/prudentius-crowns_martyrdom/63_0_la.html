<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">dum lacrimans mecum reputo mea vulnera et omnes</span><span class="linebreak"></span>
<span class="line indent4">vitae labores ac dolorum acumina,</span><span class="linebreak"></span>
<span class="line indent3">erexi ad caelum faciem, stetit obvia contra</span><span class="linebreak"></span>
<span class="line indent4"><span class="br"></span><span class="lineNumber">10</span><span class="br"></span>fucis colorum picta imago martyris</span><span class="linebreak"></span>
<span class="line indent3">plagas mille gerens, totos lacerata per artus,</span><span class="linebreak"></span>
<span class="line indent4">ruptam minutis praeferens punctis cutem.</span><span class="linebreak"></span>
<span class="line indent3">innumeri circum pueri, miserabile visu,</span><span class="linebreak"></span>
<span class="line indent4">confossa parvis membra figebant stilis,</span><span class="linebreak"></span>
<span class="line indent3"><span class="br"></span><span class="lineNumber">15</span><span class="br"></span>unde pugillares soliti percurrere ceras</span><span class="linebreak"></span>
<span class="line indent4">scholare murmur adnotantes scripserant.</span><span class="linebreak"></span>
<span class="line indent3">aedituus consultus ait: “quod prospicis, hospes,</span><span class="linebreak"></span>
<span class="line indent4">non est inanis aut anilis fabula;</span><span class="linebreak"></span>
<span class="line indent3">historiam pictura refert, quae tradita libris</span><span class="linebreak"></span>
<span class="line indent4"><span class="br"></span><span class="lineNumber">20</span><span class="br"></span>veram vetusti temporis monstrat fidem.</span><span class="linebreak"></span>
<span class="line indent3">praefuerat studiis puerilibus et grege multo</span><span class="linebreak"></span>
<span class="line indent4">saeptus magister litterarum sederat,</span><span class="linebreak"></span>
<span class="line indent3">verba notis brevibus conprendere cuncta peritus,</span><span class="linebreak"></span>
<span class="line indent4">raptimque punctis dicta praepetibus sequi.</span><span class="linebreak"></span>
<span class="line indent3"><span class="br"></span><span class="lineNumber">25</span><span class="br"></span>aspera nonnumquam praecepta et tristia visa</span><span class="linebreak"></span>
<span class="line indent4">inpube vulgus moverant ira et metu.</span><span class="linebreak"></span>
<span class="line indent3">doctor amarus enim discenti semper ephebo,</span><span class="linebreak"></span>
<span class="line indent4">nec dulcis ulli disciplina infantiae est.</span><span class="linebreak"></span>
<span class="line indent3">ecce fidem quatiens tempestas saeva premebat</span><span class="linebreak"></span>
<span class="line indent4"><span class="br"></span><span class="lineNumber">30</span><span class="br"></span>plebem dicatam Christianae gloriae.</span><span class="linebreak"></span>
<span class="line indent3">extrahitur coetu e medio moderator alumni</span><span class="linebreak"></span>
<span class="line indent4">gregis, quod aris supplicare spreverat.</span><span class="linebreak"></span>
<span class="line indent3">poenarum artifici quaerenti quod genus artis</span><span class="linebreak"></span>
<span class="line indent4">vir nosset alto tam rebellis spiritu,</span><span class="linebreak"></span>
<span class="line indent3"><span class="br"></span><span class="lineNumber">35</span><span class="br"></span>respondent: ‘agmen tenerum ac puerile gubernat,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>