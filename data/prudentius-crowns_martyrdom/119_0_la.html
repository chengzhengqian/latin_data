<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">Spiritus in populum Carthaginis, auctor acrioris</span><span class="linebreak"></span>
<span class="line indent3">ingenii, stimulis ut pectora subditis calerent</span><span class="linebreak"></span>
<span class="line indent3">ad decus egregium discrimine sanguinis petendum,</span><span class="linebreak"></span>
<span class="line indent3">non trepidare docens nec cedere nec dolore vinci,</span><span class="linebreak"></span>
<span class="line indent3"><span class="br"></span><span class="lineNumber">75</span><span class="br"></span>laudis amore rapi, Christum sapere et fidem tueri.</span><span class="linebreak"></span>
<span class="line indent3">fama refert foveam campi in medio patere iussam,</span><span class="linebreak"></span>
<span class="line indent3">calce vaporifera summos prope margines refertam;</span><span class="linebreak"></span>
<span class="line indent3">saxa recocta vomunt ignem niveusque pulvis ardet,</span><span class="linebreak"></span>
<span class="line indent3">urere tacta potens et mortifer ex odore flatus.</span><span class="linebreak"></span>
<span class="line indent3"><span class="br"></span><span class="lineNumber">80</span><span class="br"></span>adpositam memorant aram fovea stetisse summa</span><span class="linebreak"></span>
<span class="line indent3">lege sub hac, salis aut micam, iecur aut suis litarent</span><span class="linebreak"></span>
<span class="line indent3">Christicolae, aut mediae sponte inruerent in ima fossae.</span><span class="linebreak"></span>
<span class="line indent3">prosiluere alacres cursu rapido simul trecenti,</span><span class="linebreak"></span>
<span class="line indent3">gurgite pulvereo mersos liquor aridus voravit</span><span class="linebreak"></span>
<span class="line indent3">praecipitemque globum fundo tenus inplicavit imo.</span><span class="linebreak"></span>
<span class="line indent3"><span class="br"></span><span class="lineNumber">86</span><span class="br"></span>corpora candor habet, candor vehit ad superna mentes,</span><span class="linebreak"></span>
<span class="line indent3">“Candida Massa” dehinc dici meruit per omne saeclum.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>