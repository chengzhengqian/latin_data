<section class="div1 language" lang="la"><header><hgroup><h1>Prudentius</h1></hgroup></header><section class="div2"><p class="lineGroup">
<span class="line indent3">huius ad extremum, sequitur qua pulvere summo</span><span class="linebreak"></span>
<span class="line indent4">cornipedum refugas orbita trita vias,</span><span class="linebreak"></span>
<span class="line indent3">crura viri innectit laqueus nodoque tenaci</span><span class="linebreak"></span>
<span class="line indent4">adstringit plantas cumque rudente ligat.</span><span class="linebreak"></span>
<span class="line indent3"><span class="br"></span><span class="lineNumber">105</span><span class="br"></span>postquam conposito satis instruxere paratu</span><span class="linebreak"></span>
<span class="line indent4">martyris ad poenam verbera, vincla, feras,</span><span class="linebreak"></span>
<span class="line indent3">instigant subitis clamoribus atque flagellis,</span><span class="linebreak"></span>
<span class="line indent4">iliaque infestis perfodiunt stimulis.</span><span class="linebreak"></span>
<span class="line indent3">ultima vox audita senis venerabilis haec est:</span><span class="linebreak"></span>
<span class="line indent4"><span class="br"></span><span class="lineNumber">110</span><span class="br"></span>“hi rapiant artus, tu rape, Christe, animam.”</span><span class="linebreak"></span>
<span class="line indent3">prorumpunt alacres caecoque errore feruntur,</span><span class="linebreak"></span>
<span class="line indent4">qua sonus atque tremor, qua furor exagitant.</span><span class="linebreak"></span>
<span class="line indent3">incendit feritas, rapit impetus et fragor urget,</span><span class="linebreak"></span>
<span class="line indent4">nec cursus volucer mobile sentit onus.</span><span class="linebreak"></span>
<span class="line indent3"><span class="br"></span><span class="lineNumber">115</span><span class="br"></span>per silvas, per saxa ruunt, non ripa retardat</span><span class="linebreak"></span>
<span class="line indent4">fluminis aut torrens oppositus cohibet.</span><span class="linebreak"></span>
<span class="line indent3">prosternunt saepes et cuncta obstacula rumpunt,</span><span class="linebreak"></span>
<span class="line indent4">prona, fragosa petunt, ardua transiliunt.</span><span class="linebreak"></span>
<span class="line indent3">scissa minutatim labefacto corpore frusta</span><span class="linebreak"></span>
<span class="line indent4"><span class="br"></span><span class="lineNumber">120</span><span class="br"></span>carpit spinigeris stirpibus hirtus ager.</span><span class="linebreak"></span>
<span class="line indent3">pars summis pendet scopulis, pars sentibus haeret,</span><span class="linebreak"></span>
<span class="line indent4">parte rubent frondes, parte madescit humus.</span><span class="linebreak"></span>
<span class="line indent3">exemplar sceleris paries habet inlitus, in quo</span><span class="linebreak"></span>
<span class="line indent4">multicolor fucus digerit omne nefas.</span><span class="linebreak"></span>
<span class="line indent3">picta super tumulum species liquidis viget umbris</span><span class="linebreak"></span>
<span class="line indent4"><span class="br"></span><span class="lineNumber">126</span><span class="br"></span>effigians tracti membra cruenta viri.</span><span class="linebreak"></span>
<span class="line indent3">rorantes saxorum apices vidi, optime papa,</span><span class="linebreak"></span>
<span class="line indent4">purpureasque notas vepribus inpositas.</span><span class="linebreak"></span>
</p></section><notes></notes></section>