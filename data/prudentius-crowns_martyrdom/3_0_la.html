<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">ductor aulae mundialis ire ad aram iusserat,</span><span class="linebreak"></span>
<span class="line">idolis litare nigris, esse Christi defugas.</span><span class="linebreak"></span>
<span class="line indent2">liberam succincta ferro pestis urgebat fidem;</span><span class="linebreak"></span>
<span class="line">illa virgas et secures et bisulcas ungulas</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ultro fortis expetebat Christi amore interrita.</span><span class="linebreak"></span>
<span class="line indent2">carcer inligata duris colla bacis inpedit,</span><span class="linebreak"></span>
<span class="line">barbaras forum per omne tortor exercet manus,</span><span class="linebreak"></span>
<span class="line">veritas crimen putatur, vox fidelis plectitur.</span><span class="linebreak"></span>
<span class="line indent2">tunc et ense caesa virtus triste percussit solum</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>et rogis ingesta maestis ore flammas sorbuit.</span><span class="linebreak"></span>
<span class="line">dulce tunc iustis cremari, dulce ferrum perpeti.</span><span class="linebreak"></span>
<span class="line indent2">hic duorum cara fratrum concalescunt pectora,</span><span class="linebreak"></span>
<span class="line">fida quos per omne tempus iunxerat sodalitas.</span><span class="linebreak"></span>
<span class="line"><span class="br"></span><span class="lineNumber">54</span><span class="br"></span>stant parati ferre quidquid sors tulisset ultima,</span><span class="linebreak"></span>
<span class="line indent2">seu foret praebenda cervix ad bipennem publicam</span><span class="linebreak"></span>
<span class="line">verberum post vim crepantum, post catastas igneas,</span><span class="linebreak"></span>
<span class="line">sive pardis offerendum pectus aut leonibus.</span><span class="linebreak"></span>
<span class="line indent2">â€œnosne Christo procreati mammonae dicabimur</span><span class="linebreak"></span>
<span class="line">et Dei formam gerentes serviemus saeculo?</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>absit ut caelestis ignis se tenebris misceat.</span><span class="linebreak"></span>
<span class="line indent2">sit satis quod capta primo vita sub chirographo</span><span class="linebreak"></span>
<span class="line">debitum persolvit omne functa rebus Caesaris;</span><span class="linebreak"></span>
<span class="line">tempus est Deo rependi quidquid est proprium Dei.</span><span class="linebreak"></span>
<span class="line indent2">ite, signorum magistri, et vos, tribuni, absistite.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>aureos auferte torques, sauciorum praemia!</span><span class="linebreak"></span>
<span class="line">clara nos hinc angelorum iam vocant stipendia.</span><span class="linebreak"></span>
<span class="line indent2">Christus illic candidatis praesidet cohortibus,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>