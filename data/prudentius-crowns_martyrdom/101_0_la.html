<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent4">hunc inquinatum talibus contagiis.</span><span class="linebreak"></span>
<span class="line indent3">tabo recentis sordidum piaculi,</span><span class="linebreak"></span>
<span class="line indent3">omnes salutant atque adorant eminus,</span><span class="linebreak"></span>
<span class="line indent3">vilis quod illum sanguis et bos mortuus</span><span class="linebreak"></span>
<span class="line indent3"><span class="br"></span><span class="lineNumber">1050</span><span class="br"></span>foedis latentem sub cavernis laverint.</span><span class="linebreak"></span>
<span class="line indent4">addamus illam, vis, hecatomben tuam,</span><span class="linebreak"></span>
<span class="line indent3">centena ferro cum cadunt animalia,</span><span class="linebreak"></span>
<span class="line indent3">variaque abundans caede restagnat cruor,</span><span class="linebreak"></span>
<span class="line indent3">vix ut cruentis augures natatibus</span><span class="linebreak"></span>
<span class="line indent3"><span class="br"></span><span class="lineNumber">1055</span><span class="br"></span>possint meare per profundum sanguinis?</span><span class="linebreak"></span>
<span class="line indent4">sed quid macellum pingue pulvinarium,</span><span class="linebreak"></span>
<span class="line indent3">quid maximorum lancinatores gregum</span><span class="linebreak"></span>
<span class="line indent3">eviscerata carne crudos criminor?</span><span class="linebreak"></span>
<span class="line indent3">sunt sacra quando vosmet ipsi exciditis,</span><span class="linebreak"></span>
<span class="line indent3"><span class="br"></span><span class="lineNumber">1060</span><span class="br"></span>votivus et cum membra detruncat dolor.</span><span class="linebreak"></span>
<span class="line indent4">cultrum in lacertos exerit fanaticus</span><span class="linebreak"></span>
<span class="line indent3">sectisque Matrem bracchiis placat deam.</span><span class="linebreak"></span>
<span class="line indent3">furere ac rotari ius putatur mysticum;</span><span class="linebreak"></span>
<span class="line indent3">parca ad secandum dextra fertur inpia,</span><span class="linebreak"></span>
<span class="line indent3"><span class="br"></span><span class="lineNumber">1065</span><span class="br"></span>caelum meretur vulnerum crudelitas.</span><span class="linebreak"></span>
<span class="line indent4">ast hic metenda dedicat genitalia,</span><span class="linebreak"></span>
<span class="line indent3">numen reciso mitigans ab inguine</span><span class="linebreak"></span>
<span class="line indent3">offert pudendum semivir donum deae:</span><span class="linebreak"></span>
<span class="line indent3">illam revulsa masculini germinis</span><span class="linebreak"></span>
<span class="line indent3"><span class="br"></span><span class="lineNumber">1070</span><span class="br"></span>vena effluenti pascit auctam sanguine.</span><span class="linebreak"></span>
<span class="line indent4">uterque sexus sanctitati displicet,</span><span class="linebreak"></span>
<span class="line indent3">medium retentat inter alternum genus,</span><span class="linebreak"></span>
<span class="line indent3">mas esse cessat ille, nec fit femina.</span><span class="linebreak"></span>
<span class="line indent3">felix deorum mater inberbes sibi</span><span class="linebreak"></span>
</p>
</section><notes></notes></section>