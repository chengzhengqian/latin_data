<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">commenti genus, ut leves puellae</span><span class="linebreak"></span>
<span class="line indent3">lucos destituant, Iovem relinquant,</span><span class="linebreak"></span>
<span class="line indent4"><span class="br"></span><span class="lineNumber">40</span><span class="br"></span>damnes, si sapias, anile dogma.</span><span class="linebreak"></span>
<span class="line indent3">iussum est Caesaris ore Gallieni,</span><span class="linebreak"></span>
<span class="line indent3">quod princeps colit, ut colamus omnes.”</span><span class="linebreak"></span>
<span class="line indent4">haec fanti placidus refert sacerdos:</span><span class="linebreak"></span>
<span class="line indent3">“aeternum colo principem dierum,</span><span class="linebreak"></span>
<span class="line indent3"><span class="br"></span><span class="lineNumber">45</span><span class="br"></span>factorem dominumque Gallieni,</span><span class="linebreak"></span>
<span class="line indent4">et Christum Patre prosatum perenni.</span><span class="linebreak"></span>
<span class="line indent3">cuius sum famulus gregisque pastor.”</span><span class="linebreak"></span>
<span class="line indent3">subridens ait ille: “iam fuisti.”</span><span class="linebreak"></span>
<span class="line indent4">nec differt furor aut refrenat iram.</span><span class="linebreak"></span>
<span class="line indent3"><span class="br"></span><span class="lineNumber">50</span><span class="br"></span>saevis destinat ignibus cremandos.</span><span class="linebreak"></span>
<span class="line indent3">exultant prohibentque flere vulgum.</span><span class="linebreak"></span>
<span class="line indent4">quosdam de populo videt sacerdos</span><span class="linebreak"></span>
<span class="line indent3">libandum sibi poculum offerentes:</span><span class="linebreak"></span>
<span class="line indent3">“ieiunamus,” ait; “recuso potum:</span><span class="linebreak"></span>
<span class="line indent4"><span class="br"></span><span class="lineNumber">55</span><span class="br"></span>nondum nona diem resignat hora;</span><span class="linebreak"></span>
<span class="line indent3">numquam conviolabo ius dicatum,</span><span class="linebreak"></span>
<span class="line indent3">nec mors ipsa meum sacrum resolvet.</span><span class="linebreak"></span>
<span class="line indent4">sic Christus sitiens crucis sub hora</span><span class="linebreak"></span>
<span class="line indent3">oblatum sibi poculum recusans</span><span class="linebreak"></span>
<span class="line indent3"><span class="br"></span><span class="lineNumber">60</span><span class="br"></span>nec libare volens sitim peregit.”</span><span class="linebreak"></span>
<span class="line indent4">intrant interea locum rotunda</span><span class="linebreak"></span>
<span class="line indent3">conclusum cavea, madens ferarum</span><span class="linebreak"></span>
<span class="line indent3">multo sanguine quem furor frequentat.</span><span class="linebreak"></span>
<span class="line indent4">cum spectacula perstrepunt cruenta</span><span class="linebreak"></span>
<span class="line indent3"><span class="br"></span><span class="lineNumber">65</span><span class="br"></span>ac vilis gladiator ense duro</span><span class="linebreak"></span>
<span class="line indent3">percussus cadit et fremit voluptas.</span><span class="linebreak"></span>
<span class="line indent4">hic flammante pyra niger minister</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>