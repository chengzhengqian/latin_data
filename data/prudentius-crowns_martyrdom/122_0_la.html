<section class="div1 language" lang="la"><header><hgroup><h1>Prudentius</h1></hgroup></header><section class="div2"><p class="lineGroup">
<span class="line indent3">Christus suorum, perdat ut aureum</span><span class="linebreak"></span>
<span class="line indent3">nobis pudorem, nos quoque deserat.</span><span class="linebreak"></span>
<span class="line indent3">praesto est pudicis nec patitur sacrae</span><span class="linebreak"></span>
<span class="line indent3"><span class="br"></span><span class="lineNumber">35</span><span class="br"></span>integritatis munera pollui.</span><span class="linebreak"></span>
<span class="line indent3">ferrum inpiabis sanguine, si voles,</span><span class="linebreak"></span>
<span class="line indent3">non inquinabis membra libidine.”</span><span class="linebreak"></span>
<span class="line indent3">sic elocutam publicitus iubet</span><span class="linebreak"></span>
<span class="line indent3">flexu in plateae sistere virginem.</span><span class="linebreak"></span>
<span class="line indent3"><span class="br"></span><span class="lineNumber">40</span><span class="br"></span>stantem refugit maesta frequentia,</span><span class="linebreak"></span>
<span class="line indent3">aversa vultus, ne petulantius</span><span class="linebreak"></span>
<span class="line indent3">quisquam verendum conspiceret locum.</span><span class="linebreak"></span>
<span class="line indent3">intendit unus forte procaciter</span><span class="linebreak"></span>
<span class="line indent3">os in puellam nec trepidat sacram</span><span class="linebreak"></span>
<span class="line indent3"><span class="br"></span><span class="lineNumber">45</span><span class="br"></span>spectare formam lumine lubrico.</span><span class="linebreak"></span>
<span class="line indent3">en ales ignis fulminis in modum</span><span class="linebreak"></span>
<span class="line indent3">vibratur ardens atque oculos ferit.</span><span class="linebreak"></span>
<span class="line indent3">caecus corusco lumine corruit</span><span class="linebreak"></span>
<span class="line indent3">atque in plateae pulvere palpitat.</span><span class="linebreak"></span>
<span class="line indent3"><span class="br"></span><span class="lineNumber">50</span><span class="br"></span>tollunt sodales seminecem solo</span><span class="linebreak"></span>
<span class="line indent3">verbisque deflent exequialibus.</span><span class="linebreak"></span>
<span class="line indent3">ibat triumphans virgo Deum Patrem</span><span class="linebreak"></span>
<span class="line indent3">Christumque sacro carmine concinens,</span><span class="linebreak"></span>
<span class="line indent3">quod sub profani labe periculi</span><span class="linebreak"></span>
<span class="line indent3"><span class="br"></span><span class="lineNumber">55</span><span class="br"></span>castum lupanar nec violabile</span><span class="linebreak"></span>
<span class="line indent3">experta victrix virginitas foret.</span><span class="linebreak"></span>
<span class="line indent3">sunt qui rogatam rettulerint preces</span><span class="linebreak"></span>
<span class="line indent3">fudisse Christo, redderet ut reo</span><span class="linebreak"></span>
<span class="line indent3">lucem iacenti: tunc iuveni halitum</span><span class="linebreak"></span>
<span class="line indent3"><span class="br"></span><span class="lineNumber">60</span><span class="br"></span>vitae innovatum visibus integris.</span><span class="linebreak"></span>
<span class="line indent4">primum sed Agnes hunc habuit gradum</span><span class="linebreak"></span>
<span class="line indent3">caelestis aulae, mox alius datur</span><span class="linebreak"></span>
<span class="line indent3">ascensus; iram nam furor incitat</span><span class="linebreak"></span>
<span class="line indent3">hostis cruenti: “vincor,” ait gemens,</span><span class="linebreak"></span>
<span class="line indent3"><span class="br"></span><span class="lineNumber">65</span><span class="br"></span>“i, stringe ferrum, miles, et exere</span><span class="linebreak"></span>
</p>
</section><notes></notes></section>