<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">sublime tollant et manu pulsent nates.</span><span class="linebreak"></span>
<span class="line indent3">mox et remota veste virgis verberent</span><span class="linebreak"></span>
<span class="line indent3">tenerumque duris ictibus tergum secent,</span><span class="linebreak"></span>
<span class="line indent3"><span class="br"></span><span class="lineNumber">700</span><span class="br"></span>plus unde lactis quam cruoris defluat.</span><span class="linebreak"></span>
<span class="line indent4">quae cautis illud perpeti spectaculum,</span><span class="linebreak"></span>
<span class="line indent3">quis ferre possit aeris aut ferri rigor?</span><span class="linebreak"></span>
<span class="line indent3">inpacta quotiens corpus attigerat salix,</span><span class="linebreak"></span>
<span class="line indent3">tenui rubebant sanguine uda vimina,</span><span class="linebreak"></span>
<span class="line indent3"><span class="br"></span><span class="lineNumber">705</span><span class="br"></span>quem plaga flerat roscidis livoribus.</span><span class="linebreak"></span>
<span class="line indent4">ferunt minaces verberantium genas</span><span class="linebreak"></span>
<span class="line indent3">inlacrimasse sponte dimanantibus</span><span class="linebreak"></span>
<span class="line indent3">guttis per ora barbarum frementia,</span><span class="linebreak"></span>
<span class="line indent3">scribas et ipsos et coronam plebium</span><span class="linebreak"></span>
<span class="line indent3"><span class="br"></span><span class="lineNumber">710</span><span class="br"></span>proceresque siccis non stetisse visibus.</span><span class="linebreak"></span>
<span class="line indent4">at sola mater hisce lamentis caret,</span><span class="linebreak"></span>
<span class="line indent3">soli sereno frons renidet gaudio;</span><span class="linebreak"></span>
<span class="line indent3">stat in piorum corde pietas fortior</span><span class="linebreak"></span>
<span class="line indent3">amore Christi contumax doloribus</span><span class="linebreak"></span>
<span class="line indent3"><span class="br"></span><span class="lineNumber">715</span><span class="br"></span>firmatque sensum mollis indulgentiae.</span><span class="linebreak"></span>
<span class="line indent4">sitire sese parvus exclamaverat:</span><span class="linebreak"></span>
<span class="line indent3">animae aestuantis ardor in cruciatibus</span><span class="linebreak"></span>
<span class="line indent3">hoc exigebat, lymphae ut haustum posceret:</span><span class="linebreak"></span>
<span class="line indent3">quem torva mater eminus triste intuens</span><span class="linebreak"></span>
<span class="line indent3"><span class="br"></span><span class="lineNumber">720</span><span class="br"></span>vultu et severis vocibus sic increpat:</span><span class="linebreak"></span>
<span class="line indent3">â€œputo inbecillo, nate, turbaris metu</span><span class="linebreak"></span>
<span class="line indent3">et te doloris horror adflictum domat.</span><span class="linebreak"></span>
<span class="line indent3">non hanc meorum viscerum stirpem fore</span><span class="linebreak"></span>
<span class="line indent3">Deo spopondi, non in hanc spem gloriae</span><span class="linebreak"></span>
<span class="line indent3"><span class="br"></span><span class="lineNumber">725</span><span class="br"></span>te procreavi, cedere ut leto scias.</span><span class="linebreak"></span>
<span class="line indent4">aquam bibendam postulas, cum sit tibi</span><span class="linebreak"></span>
<span class="line indent3">fons ille vivus praesto, qui semper fluit</span><span class="linebreak"></span>
<span class="line indent3">et cuncta solus inrigat viventia,</span><span class="linebreak"></span>
<span class="line indent3">intus forisque spiritum et corpus simul.</span><span class="linebreak"></span>
<span class="line indent3"><span class="br"></span><span class="lineNumber">730</span><span class="br"></span>aeternitatem largiens potantibus.</span><span class="linebreak"></span>
</p>
</section><notes></notes></section>