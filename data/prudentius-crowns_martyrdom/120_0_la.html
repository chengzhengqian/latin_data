<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">laetior interea iam Thascius ob diem suorum</span><span class="linebreak"></span>
<span class="line indent3">sistitur indomiti proconsulis eminus furori.</span><span class="linebreak"></span>
<span class="line indent3">edere iussus erat quid viveret: “unicultor,” inquit,</span><span class="linebreak"></span>
<span class="line indent3"><span class="br"></span><span class="lineNumber">91</span><span class="br"></span>“trado salutiferi mysteria consecrata Christi.”</span><span class="linebreak"></span>
<span class="line indent3">ille sub haec: “satis est iam criminis, ipse confitetur</span><span class="linebreak"></span>
<span class="line indent3">Thascius, ipse Iovis fulmen negat. expedite ferrum,</span><span class="linebreak"></span>
<span class="line indent3">carnifices, gladio poenam luat hostis idolorum.”</span><span class="linebreak"></span>
<span class="line indent3"><span class="br"></span><span class="lineNumber">95</span><span class="br"></span>ille Deo meritas grates agit et canit triumphans.</span><span class="linebreak"></span>
<span class="line indent4">flevit abire virum maesta Africa, quo docente facta</span><span class="linebreak"></span>
<span class="line indent5">est</span><span class="linebreak"></span>
<span class="line indent3">cultior, eloquio cuius sibi docta gloriatur;</span><span class="linebreak"></span>
<span class="line indent3">mox tumulum lacrimans struxit cineresque consecravit.</span><span class="linebreak"></span>
<span class="line indent3">desine flere bonum tantum, tenet ille regna caeli,</span><span class="linebreak"></span>
<span class="line indent3"><span class="br"></span><span class="lineNumber">100</span><span class="br"></span>nec minus involitat terris nec ab hoc recedit orbe:</span><span class="linebreak"></span>
<span class="line indent3">disserit, eloquitur, tractat, docet, instruit, prophetat.</span><span class="linebreak"></span>
<span class="line indent3">nec Libyae populos tantum regit; exit usque in ortum</span><span class="linebreak"></span>
<span class="line indent3">solis et usque obitum, Gallos fovet, inbuit Britannos,</span><span class="linebreak"></span>
<span class="line indent3">praesidet Hesperiae, Christum serit ultimis Hiberis,</span><span class="linebreak"></span>
<span class="line indent3"><span class="br"></span><span class="lineNumber">105</span><span class="br"></span>denique doctor humi est, idem quoque martyr in supernis,</span><span class="linebreak"></span>
<span class="line indent3">instruit hic homines, illinc pia dona dat patronus.</span><span class="linebreak"></span>
</p>
</section><notes></notes></section>