<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent4">peste suburbanos ut quateret populos,</span><span class="linebreak"></span>
<span class="line indent3">non contentus humum celsae intra moenia Romae</span><span class="linebreak"></span>
<span class="line indent4">tinguere iustorum caedibus assiduis.</span><span class="linebreak"></span>
<span class="line indent3">Ianiculum cum iam madidum, fora, rostra, Suburam</span><span class="linebreak"></span>
<span class="line indent4"><span class="br"></span><span class="lineNumber">46</span><span class="br"></span>cerneret eluvie sanguinis affluere,</span><span class="linebreak"></span>
<span class="line indent3">protulerat rabiem Tyrrheni ad litoris oram</span><span class="linebreak"></span>
<span class="line indent4">quaeque loca aequoreus proxima portus habet.</span><span class="linebreak"></span>
<span class="line indent3">inter carnifices et constipata sedebat</span><span class="linebreak"></span>
<span class="line indent4"><span class="br"></span><span class="lineNumber">50</span><span class="br"></span>officia extructo celsior in solio.</span><span class="linebreak"></span>
<span class="line indent3">discipulos fidei detestandique rebelles</span><span class="linebreak"></span>
<span class="line indent4">idolii ardebat dedere perfidiae.</span><span class="linebreak"></span>
<span class="line indent3">carcereo crinita situ stare agmina contra</span><span class="linebreak"></span>
<span class="line indent4">iusserat horrendis excrucianda modis.</span><span class="linebreak"></span>
<span class="line indent3"><span class="br"></span><span class="lineNumber">55</span><span class="br"></span>inde catenarum tractus, hinc lorea flagra</span><span class="linebreak"></span>
<span class="line indent4">stridere, virgarum concrepitare fragor.</span><span class="linebreak"></span>
<span class="line indent3">ungula fixa cavis costarum cratibus altos</span><span class="linebreak"></span>
<span class="line indent4">pandere secessus et lacerare iecur.</span><span class="linebreak"></span>
<span class="line indent3">ac iam lassatis iudex tortoribus ibat</span><span class="linebreak"></span>
<span class="line indent4"><span class="br"></span><span class="lineNumber">60</span><span class="br"></span>in furias cassa cognitione fremens,</span><span class="linebreak"></span>
<span class="line indent3">nullus enim Christi ex famulis per tanta repertus</span><span class="linebreak"></span>
<span class="line indent4">supplicia, auderet qui vitiare animam.</span><span class="linebreak"></span>
<span class="line indent3">inde furens quaesitor ait: â€œiam, tortor, ab unco</span><span class="linebreak"></span>
<span class="line indent4">desine; si vana est quaestio, morte agito.</span><span class="linebreak"></span>
<span class="line indent3"><span class="br"></span><span class="lineNumber">65</span><span class="br"></span>huic abscide caput, crux istum tollat in auras</span><span class="linebreak"></span>
<span class="line indent4">viventesque oculos offerat alitibus.</span><span class="linebreak"></span>
<span class="line indent3">hos rape praecipites et vinctos conice in ignem,</span><span class="linebreak"></span>
<span class="line indent4">sit pyra quae multos devoret una reos.</span><span class="linebreak"></span>
<span class="line indent3">en tibi quos properes rimosae inponere cumbae,</span><span class="linebreak"></span>
<span class="line indent4"><span class="br"></span><span class="lineNumber">70</span><span class="br"></span>pellere et in medii stagna profunda freti.</span><span class="linebreak"></span>
<span class="line indent3">quos ubi susceptos rabidum male suta per aequor</span><span class="linebreak"></span>
<span class="line indent4">vexerit et tumidis caesa labarit aquis,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>