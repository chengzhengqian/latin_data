<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">seque caput gladio submittere, sanguinem dicare;</span><span class="linebreak"></span>
<span class="line indent3">qui sociare animam Christo velit, ut comes sequatur.</span><span class="linebreak"></span>
<span class="line indent3">his ubi corda virum Christo calefacta praeparavit,</span><span class="linebreak"></span>
<span class="line indent3"><span class="br"></span><span class="lineNumber">50</span><span class="br"></span>ducitur ante alios proconsule perfurente vinctus.</span><span class="linebreak"></span>
<span class="line indent3">antra latent Tyriae Carthaginis abditis reposta,</span><span class="linebreak"></span>
<span class="line indent3">conscia tartareae caliginis, abdicata soli.</span><span class="linebreak"></span>
<span class="line indent3">clausus in his specubus sanctus Cyprianus et catena</span><span class="linebreak"></span>
<span class="line indent3">nexus utramque manum nomen Patris invocat su-</span><span class="linebreak"></span>
<span class="line indent4">premi:</span><span class="linebreak"></span>
<span class="line indent3"><span class="br"></span><span class="lineNumber">55</span><span class="br"></span>“omnipotens genitor Christi Deus et creator orbis,</span><span class="linebreak"></span>
<span class="line indent3">Christe parens hominis, quem diligis et vetas perire.</span><span class="linebreak"></span>
<span class="line indent3">ille ego, vipereis quem tu bonus oblitum venenis,</span><span class="linebreak"></span>
<span class="line indent3">criminibus variis tinctum, miseratus abluisti</span><span class="linebreak"></span>
<span class="line indent3">iamque tuus fieri mandas, fio Cyprianus alter</span><span class="linebreak"></span>
<span class="line indent3"><span class="br"></span><span class="lineNumber">60</span><span class="br"></span>et novus ex veteri nec iam reus aut nocens, ut ante.</span><span class="linebreak"></span>
<span class="line indent3">si luteum facili charismate pectus expiasti,</span><span class="linebreak"></span>
<span class="line indent3">vise libens tenebris ergastula caeca dissipatis,</span><span class="linebreak"></span>
<span class="line indent3">eripe corporeo de carcere vinculisque mundi</span><span class="linebreak"></span>
<span class="line indent3">hanc animam, liceat fuso tibi sanguine inmolari,</span><span class="linebreak"></span>
<span class="line indent3">ne qua ferum reprimat clementia iudicem, tyranni</span><span class="linebreak"></span>
<span class="line indent3"><span class="br"></span><span class="lineNumber">66</span><span class="br"></span>neu sciat invidia mitescere, gloriam negare.</span><span class="linebreak"></span>
<span class="line indent3">da quoque ne quis iners sit de grege quem tuum regebam,</span><span class="linebreak"></span>
<span class="line indent3">ne cadat inpatiens poenae titubetve quis tuorum,</span><span class="linebreak"></span>
<span class="line indent3">incolumem ut numerum reddam tibi debitumque solvam.”</span><span class="linebreak"></span>
<span class="line indent3"><span class="br"></span><span class="lineNumber">70</span><span class="br"></span>vocibus his Dominum permoverat; influebat inde</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>