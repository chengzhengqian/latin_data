<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">et manum repressit haerens ac stupore obpalluit:</span><span class="linebreak"></span>
<span class="line">sed tamen peregit ictum, ne periret gloria.</span><span class="linebreak"></span>
<span class="line indent2">iamne credis, bruta quondam Vasconum gentilitas,</span><span class="linebreak"></span>
<span class="line">quam sacrum crudelis error immolarit sanguinem?</span><span class="linebreak"></span>
<span class="line"><span class="br"></span><span class="lineNumber">96</span><span class="br"></span>credis in Deum relatos hostiarum spiritus?</span><span class="linebreak"></span>
<span class="line indent2">cerne quam palam feroces hic domantur daemones,</span><span class="linebreak"></span>
<span class="line">qui lupino capta ritu<a class="footnoteLink" href="#note_LCL398_106_1" id="target_note_LCL398_106_1"><sup>1</sup></a> devorant praecordia,</span><span class="linebreak"></span>
<span class="line">strangulant mentes et ipsas seque miscent sensibus.</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>tunc suo iam plenus hoste sistitur furens homo</span><span class="linebreak"></span>
<span class="line">spumeas efflans salivas, cruda torquens lumina,</span><span class="linebreak"></span>
<span class="line">expiandus quaestione non suorum criminum.</span><span class="linebreak"></span>
<span class="line indent2">audias, nec tortor adstat, eiulatus flebiles,</span><span class="linebreak"></span>
<span class="line">scinditur per flagra corpus, nec flagellum cernitur,</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>crescit et suspensus ipse vinculis latentibus.</span><span class="linebreak"></span>
<span class="line indent2">his modis spurcum latronem martyrum virtus quatit,</span><span class="linebreak"></span>
<span class="line">haec coercet, torquet, urit, haec catenas incutit;</span><span class="linebreak"></span>
<span class="line">praedo vexatus relictis se medullis exuit.</span><span class="linebreak"></span>
<span class="line indent2">linquit inlaesam rapinam, faucibus siccis fugit,</span><span class="linebreak"></span>
<span class="line">ungue ab imo usque ad capillum salva reddit omnia.</span><span class="linebreak"></span>
<span class="line"><span class="br"></span><span class="lineNumber">111</span><span class="br"></span>confitens ardere sese; nam gehennae est incola.</span><span class="linebreak"></span>
<span class="line indent2">quid loquar purgata longis alba morbis corpora,</span><span class="linebreak"></span>
<span class="line">algidus cum decoloros horror artus concutit,</span><span class="linebreak"></span>
<span class="line">hic tumor vultum relinquit, hic color verus redit?</span><span class="linebreak"></span>
<span class="line indent2">hoc bonum Salvator ipse, quo fruamur, praestitit,</span><span class="linebreak"></span>
<span class="line">martyrum cum membra nostro consecravit oppido,</span><span class="linebreak"></span>
<span class="line"><span class="br"></span><span class="lineNumber">117</span><span class="br"></span>sospitant quae nunc colonos quos Hiberus alluit.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL398_106_1"><a class="footnoteCrossrefLink" href="#target_note_LCL398_106_1" title="Click to highlight in text"><sup class="lineRef">1</sup><span class="italic">Many of the later MSS. have</span> rictu (“with wolfish jaws”).</a></li><script type="text/javascript">document.getElementById('note_LCL398_106_1').style.display = "none";</script></ul></section></notes></section>