<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent4">inlustratque dies limina vestibuli.</span><span class="linebreak"></span>
<span class="line indent3">inde ubi progressu facili nigrescere visa est</span><span class="linebreak"></span>
<span class="line indent4"><span class="br"></span><span class="lineNumber">160</span><span class="br"></span>nox obscura loci per specus ambiguum,</span><span class="linebreak"></span>
<span class="line indent3">occurrunt celsis<a class="footnoteLink" href="#note_LCL398_316_1" id="target_note_LCL398_316_1"><sup>1</sup></a> inmissa foramina tectis,</span><span class="linebreak"></span>
<span class="line indent4">quae iaciant claros antra super radios.</span><span class="linebreak"></span>
<span class="line indent3">quamlibet ancipites texant hinc inde recessus</span><span class="linebreak"></span>
<span class="line indent4">arta sub umbrosis atria porticibus,</span><span class="linebreak"></span>
<span class="line indent3"><span class="br"></span><span class="lineNumber">165</span><span class="br"></span>at tamen excisi subter cava viscera montis</span><span class="linebreak"></span>
<span class="line indent4">crebra terebrato fornice lux penetrat.</span><span class="linebreak"></span>
<span class="line indent3">sic datur absentis per subterranea solis</span><span class="linebreak"></span>
<span class="line indent4">cernere fulgorem luminibusque frui.</span><span class="linebreak"></span>
<span class="line indent3">talibus Hippolyti corpus mandatur opertis,</span><span class="linebreak"></span>
<span class="line indent4"><span class="br"></span><span class="lineNumber">170</span><span class="br"></span>propter ubi adposita est ara dicata Deo.</span><span class="linebreak"></span>
<span class="line indent3">illa sacramenti donatrix mensa eademque</span><span class="linebreak"></span>
<span class="line indent4">custos fida sui martyris adposita</span><span class="linebreak"></span>
<span class="line indent3">servat ad aeterni spem vindicis ossa sepulcro.</span><span class="linebreak"></span>
<span class="line indent4">pascit item sanctis Tibricolas dapibus.</span><span class="linebreak"></span>
<span class="line indent3"><span class="br"></span><span class="lineNumber">175</span><span class="br"></span>mira loci pietas et prompta precantibus ara</span><span class="linebreak"></span>
<span class="line indent4">spes hominum placida prosperitate iuvat.</span><span class="linebreak"></span>
<span class="line indent3">hic corruptelis animique et corporis aeger</span><span class="linebreak"></span>
<span class="line indent4">oravi quotiens stratus, opem merui.</span><span class="linebreak"></span>
<span class="line indent3">quod laetor reditu, quod te, venerande sacerdos,</span><span class="linebreak"></span>
<span class="line indent4"><span class="br"></span><span class="lineNumber">180</span><span class="br"></span>conplecti licitum est, scribo quod haec eadem,</span><span class="linebreak"></span>
<span class="line indent3">Hippolyto scio me debere, Deus cui Christus</span><span class="linebreak"></span>
<span class="line indent4">posse dedit, quod quis postulet, adnuere.</span><span class="linebreak"></span>
<span class="line indent3">ipsa, illas animae exuvias quae continet intus,</span><span class="linebreak"></span>
<span class="line indent4">aedicula argento fulgurat ex solido.</span><span class="linebreak"></span>
<span class="line indent3"><span class="br"></span><span class="lineNumber">185</span><span class="br"></span>praefixit tabulas dives manus aequore levi</span><span class="linebreak"></span>
<span class="line indent4">candentes, recavum quale nitet speculum,</span><span class="linebreak"></span>
<span class="line indent3">nec Pariis contenta aditus obducere saxis</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL398_316_1"><a class="footnoteCrossrefLink" href="#target_note_LCL398_316_1" title="Click to highlight in text"><sup class="lineRef">1</sup><span class="italic">So Bergman’s MSS.; editions before Bergman’s have</span> caesia (“cut”).</a></li><script type="text/javascript">document.getElementById('note_LCL398_316_1').style.display = "none";</script></ul></section></notes></section>