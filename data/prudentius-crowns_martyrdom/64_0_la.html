<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">fictis notare verba signis inbuens.</span><span class="linebreak"></span>
<span class="line indent3">‘ducite,’ conclamat, ‘captivum ducite, et ultro</span><span class="linebreak"></span>
<span class="line indent4">donetur ipsis verberator parvulis.</span><span class="linebreak"></span>
<span class="line indent3">ut libet inludant, lacerent inpune manusque</span><span class="linebreak"></span>
<span class="line indent4"><span class="br"></span><span class="lineNumber">40</span><span class="br"></span>tinguant magistri feriatas sanguine.</span><span class="linebreak"></span>
<span class="line indent3">ludum discipulis volupe est ut praebeat ipse</span><span class="linebreak"></span>
<span class="line indent4">doctor severus quos nimis coercuit.’</span><span class="linebreak"></span>
<span class="line indent3">vincitur post terga manus spoliatus amictu.</span><span class="linebreak"></span>
<span class="line indent4">adest acutis agmen armatum stilis.</span><span class="linebreak"></span>
<span class="line indent3"><span class="br"></span><span class="lineNumber">45</span><span class="br"></span>quantum quisque odii tacita conceperat ira.</span><span class="linebreak"></span>
<span class="line indent4">effundit ardens felle tandem libero.</span><span class="linebreak"></span>
<span class="line indent3">coniciunt alii fragiles inque ora tabellas</span><span class="linebreak"></span>
<span class="line indent4">frangunt, relisa fronte lignum dissilit,</span><span class="linebreak"></span>
<span class="line indent3">buxa crepant cerata genis inpacta cruentis</span><span class="linebreak"></span>
<span class="line indent4"><span class="br"></span><span class="lineNumber">50</span><span class="br"></span>rubetque ab ictu curta et umens pagina.</span><span class="linebreak"></span>
<span class="line indent3">inde alii stimulos et acumina ferrea vibrant.</span><span class="linebreak"></span>
<span class="line indent4">qua parte aratis cera sulcis scribitur,</span><span class="linebreak"></span>
<span class="line indent3">et qua secti apices abolentur et aequoris hirti</span><span class="linebreak"></span>
<span class="line indent4">rursus nitescens innovatur area.</span><span class="linebreak"></span>
<span class="line indent3"><span class="br"></span><span class="lineNumber">55</span><span class="br"></span>hinc foditur Christi confessor et inde secatur;</span><span class="linebreak"></span>
<span class="line indent4">pars viscus intrat molle, pars scindit cutem.</span><span class="linebreak"></span>
<span class="line indent3">omnia membra manus pariter fixere ducentae.</span><span class="linebreak"></span>
<span class="line indent4">totidemque guttae vulnerum stillant simul.</span><span class="linebreak"></span>
<span class="line indent3">maior tortor erat qui summa pupugerat infans.</span><span class="linebreak"></span>
<span class="line indent4"><span class="br"></span><span class="lineNumber">60</span><span class="br"></span>quam qui profunda perforarat viscera;</span><span class="linebreak"></span>
<span class="line indent3">ille, levis quoniam percussor morte negata</span><span class="linebreak"></span>
<span class="line indent4">saevire solis scit dolorum spiculis,</span><span class="linebreak"></span>
<span class="line indent3">hic, quanto interius vitalia condita pulsat.</span><span class="linebreak"></span>
</p>
</section><notes></notes></section>