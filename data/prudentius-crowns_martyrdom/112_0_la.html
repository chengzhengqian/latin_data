<section class="div1 language" lang="la"><header><hgroup><h1>Prudentius</h1></hgroup></header><section class="div2"><p class="lineGroup">
<span class="line indent4">maiestate potens muneribusque opulens.</span><span class="linebreak"></span>
<span class="line indent3">ordo columnarum geminus laquearia tecti</span><span class="linebreak"></span>
<span class="line indent4"><span class="br"></span><span class="lineNumber">220</span><span class="br"></span>sustinet auratis suppositus trabibus.</span><span class="linebreak"></span>
<span class="line indent3">adduntur graciles tecto breviore recessus,</span><span class="linebreak"></span>
<span class="line indent4">qui laterum seriem iugiter exsinuent.</span><span class="linebreak"></span>
<span class="line indent3">at medios aperit tractus via latior alti</span><span class="linebreak"></span>
<span class="line indent4">culminis exsurgens editiore apice.</span><span class="linebreak"></span>
<span class="line indent3"><span class="br"></span><span class="lineNumber">225</span><span class="br"></span>fronte sub adversa gradibus sublime tribunal</span><span class="linebreak"></span>
<span class="line indent4">tollitur, antistes praedicat unde Deum.</span><span class="linebreak"></span>
<span class="line indent3">plena laborantes aegre domus accipit undas,</span><span class="linebreak"></span>
<span class="line indent4">artaque confertis aestuat in foribus,</span><span class="linebreak"></span>
<span class="line indent3">maternum pandens gremium, quo condat alumnos</span><span class="linebreak"></span>
<span class="line indent4"><span class="br"></span><span class="lineNumber">230</span><span class="br"></span>ac foveat fetos adcumulata sinus.</span><span class="linebreak"></span>
<span class="line indent3">si bene commemini, colit hunc pulcherrima Roma</span><span class="linebreak"></span>
<span class="line indent4">Idibus Augusti mensis, ut ipsa vocat</span><span class="linebreak"></span>
<span class="line indent3">prisco more diem, quem te quoque, sancte magister,</span><span class="linebreak"></span>
<span class="line indent4">annua festa inter dinumerare velim.</span><span class="linebreak"></span>
<span class="line indent3"><span class="br"></span><span class="lineNumber">235</span><span class="br"></span>crede, salutigeros feret hic venerantibus ortus</span><span class="linebreak"></span>
<span class="line indent4">lucis honoratae praemia restituens.</span><span class="linebreak"></span>
<span class="line indent3">inter sollemnes Cypriani vel Chelidoni</span><span class="linebreak"></span>
<span class="line indent4">Eulaliaeque dies currat et iste tibi.</span><span class="linebreak"></span>
<span class="line indent3">sic te pro populo, cuius tibi credita vita est,</span><span class="linebreak"></span>
<span class="line indent4"><span class="br"></span><span class="lineNumber">240</span><span class="br"></span>orantem Christus audiat omnipotens;</span><span class="linebreak"></span>
<span class="line indent3">sic tibi de pleno lupus excludatur ovili,</span><span class="linebreak"></span>
<span class="line indent4">agna nec ulla tuum capta gregem minuat;</span><span class="linebreak"></span>
<span class="line indent3">sic me gramineo remanentem denique campo</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>