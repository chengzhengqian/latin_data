<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3"><span class="br"></span><span class="lineNumber">1075</span><span class="br"></span>parat ministros levibus<a class="footnoteLink" href="#note_LCL398_300_1" id="target_note_LCL398_300_1"><sup>1</sup></a> novaculis.</span><span class="linebreak"></span>
<span class="line indent4">quid, cum sacrandus accipit sphragitidas?</span><span class="linebreak"></span>
<span class="line indent3">acus minutas ingerunt fornacibus,</span><span class="linebreak"></span>
<span class="line indent3">his membra pergunt urere, ut igniverint;</span><span class="linebreak"></span>
<span class="line indent3">quamcumque partem corporis fervens nota</span><span class="linebreak"></span>
<span class="line indent3"><span class="br"></span><span class="lineNumber">1080</span><span class="br"></span>stigmarit, hanc sic consecratam praedicant.</span><span class="linebreak"></span>
<span class="line indent4">functum deinde cum reliquit spiritus</span><span class="linebreak"></span>
<span class="line indent3">et ad sepulcrum pompa fertur funeris,</span><span class="linebreak"></span>
<span class="line indent3">partes per ipsas inprimuntur bratteae;</span><span class="linebreak"></span>
<span class="line indent3">insignis auri lammina obducit cutem,</span><span class="linebreak"></span>
<span class="line indent3"><span class="br"></span><span class="lineNumber">1085</span><span class="br"></span>tegitur metallo, quod perustum est ignibus.</span><span class="linebreak"></span>
<span class="line indent4">has ferre poenas cogitur gentilitas,</span><span class="linebreak"></span>
<span class="line indent3">hac di coercent lege cultores suos:</span><span class="linebreak"></span>
<span class="line indent3">sic daemon ipse ludit hos quos ceperit,</span><span class="linebreak"></span>
<span class="line indent3">docet execrandas ferre contumelias,</span><span class="linebreak"></span>
<span class="line indent3"><span class="br"></span><span class="lineNumber">1090</span><span class="br"></span>tormenta inuri mandat infelicibus.</span><span class="linebreak"></span>
<span class="line indent4">at noster iste sanguis ex vestra fluit</span><span class="linebreak"></span>
<span class="line indent3">crudelitate, vos tyrannide inpia</span><span class="linebreak"></span>
<span class="line indent3">exulceratis innocentum corpora.</span><span class="linebreak"></span>
<span class="line indent3">si vos sinatis, incruente vivimus,</span><span class="linebreak"></span>
<span class="line indent3"><span class="br"></span><span class="lineNumber">1095</span><span class="br"></span>at si cruente puniamur, vincimus.</span><span class="linebreak"></span>
<span class="line indent4">sed iam silebo; finis instat debitus,</span><span class="linebreak"></span>
<span class="line indent3">finis malorum, passionis gloria;</span><span class="linebreak"></span>
<span class="line indent3">iam non licebit, inprobe, ut licuit modo,</span><span class="linebreak"></span>
<span class="line indent3">torquere nostra vel secare viscera;</span><span class="linebreak"></span>
<span class="line indent3"><span class="br"></span><span class="lineNumber">1100</span><span class="br"></span>cedas necesse est victus et iam desinas.”</span><span class="linebreak"></span>
<span class="line indent4">“cessabit equidem tortor et sector dehinc,”</span><span class="linebreak"></span>
<span class="line indent3">iudex minatur “sed peremptoris manus</span><span class="linebreak"></span>
<span class="line indent3">succedet illis, strangulatrix faucium;</span><span class="linebreak"></span>
<span class="line indent3">aliter silere nescit oris garruli</span><span class="linebreak"></span>
<span class="line indent3"><span class="br"></span><span class="lineNumber">1105</span><span class="br"></span>vox inquieta, quam tubam si fregero.”</span><span class="linebreak"></span>
<span class="line indent4">dixit, foroque protrahi iussit virum,</span><span class="linebreak"></span>
</p></section><notes><section class="footnotes"><ul><li class="note" id="note_LCL398_300_1"><a class="footnoteCrossrefLink" href="#target_note_LCL398_300_1" title="Click to highlight in text"><sup class="lineRef">1</sup><span class="italic">So most of the early editors, but Bergmar’s MSS. have</span> lenibus, <span class="italic">which he and Dressel keep. The oldest MS. A is not available.</span></a></li><script type="text/javascript">document.getElementById('note_LCL398_300_1').style.display = "none";</script></ul></section></notes></section>