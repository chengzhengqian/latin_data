<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">captumque adesse praecipit. “quidvis roga,”</span><span class="linebreak"></span>
<span class="line indent3"><span class="br"></span><span class="lineNumber">665</span><span class="br"></span>inquit, “sequamur quod probarit pusio.”</span><span class="linebreak"></span>
<span class="line indent4">Romanus ardens experiri innoxiam</span><span class="linebreak"></span>
<span class="line indent3">lactantis oris indolem “filiole,” ait,</span><span class="linebreak"></span>
<span class="line indent3">“dic, quid videtur esse verum et congruens,</span><span class="linebreak"></span>
<span class="line indent3">unumne Christum colere et in Christo Patrem,</span><span class="linebreak"></span>
<span class="line indent3"><span class="br"></span><span class="lineNumber">670</span><span class="br"></span>an conprecari mille formarum deos?”</span><span class="linebreak"></span>
<span class="line indent4">adrisit infans nec moratus rettulit:</span><span class="linebreak"></span>
<span class="line indent3">“est quidquid illud, quod ferunt homines Deum.</span><span class="linebreak"></span>
<span class="line indent3">unum esse oportet et quod uni est unicum.</span><span class="linebreak"></span>
<span class="line indent3">cum Christus hoc sit, Christus est verus Deus.</span><span class="linebreak"></span>
<span class="line indent3"><span class="br"></span><span class="lineNumber">675</span><span class="br"></span>genera deorum multa nec pueri putant.”</span><span class="linebreak"></span>
<span class="line indent4">stupuit tyrannus sub pudore fluctuans;</span><span class="linebreak"></span>
<span class="line indent3">nec vim decebat innocenti aetatulae</span><span class="linebreak"></span>
<span class="line indent3">inferre leges, nec loquenti talia</span><span class="linebreak"></span>
<span class="line indent3">furor sinebat efferatus parcere.</span><span class="linebreak"></span>
<span class="line indent3">“quis auctor,” inquit, “vocis est huius tibi?”</span><span class="linebreak"></span>
<span class="line indent4"><span class="br"></span><span class="lineNumber">681</span><span class="br"></span>respondit ille: “mater, et matri Deus.</span><span class="linebreak"></span>
<span class="line indent3">illa ex parente Spiritu docta inbibit</span><span class="linebreak"></span>
<span class="line indent3">quo me inter ipsa pasceret cunabula;</span><span class="linebreak"></span>
<span class="line indent3">ego, ut gemellis uberum de fontibus</span><span class="linebreak"></span>
<span class="line indent3">lac parvus hausi, Christum et hausi credere.”</span><span class="linebreak"></span>
<span class="line indent4">“ergo ipsa mater adsit,” exclamat, “cedo.”</span><span class="linebreak"></span>
<span class="line indent3"><span class="br"></span><span class="lineNumber">687</span><span class="br"></span>Asclepiades; “disciplinae et exitum</span><span class="linebreak"></span>
<span class="line indent3">tristem suae magistra spectet inpia,</span><span class="linebreak"></span>
<span class="line indent3">male eruditi torqueatur funere</span><span class="linebreak"></span>
<span class="line indent3"><span class="br"></span><span class="lineNumber">690</span><span class="br"></span>infantis orba, quemque corrupit fleat.</span><span class="linebreak"></span>
<span class="line indent4">absit ministros vilis ut muliercula</span><span class="linebreak"></span>
<span class="line indent3">nostros fatiget: quantulus autem dolor</span><span class="linebreak"></span>
<span class="line indent3">vexabit artus mortis auxilio brevis!</span><span class="linebreak"></span>
<span class="line indent3">oculi parentis punientur acrius</span><span class="linebreak"></span>
<span class="line indent3">quam si cruentae membra carpant ungulae.”</span><span class="linebreak"></span>
<span class="line indent4">vix haec profatus pusionem praecipit</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>