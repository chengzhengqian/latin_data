<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">muliebris oris clausus argento sedet,</span><span class="linebreak"></span>
<span class="line indent3">quem dum ad lavacrum praeeundo ducitis</span><span class="linebreak"></span>
<span class="line indent3">pedes remotis atterentes calceis,</span><span class="linebreak"></span>
<span class="line indent3"><span class="br"></span><span class="lineNumber">160</span><span class="br"></span>Almonis usque pervenitis rivulum.</span><span class="linebreak"></span>
<span class="line indent4">quid illa turpis pompa? nempe ignobiles</span><span class="linebreak"></span>
<span class="line indent3">vos esse monstrat, cum luperci curritis.</span><span class="linebreak"></span>
<span class="line indent3">quem servulorum non rear vilissimum.</span><span class="linebreak"></span>
<span class="line indent3">nudus plateas si per omnes cursitans</span><span class="linebreak"></span>
<span class="line indent3"><span class="br"></span><span class="lineNumber">165</span><span class="br"></span>pulset puellas verbere ictas ludicro?</span><span class="linebreak"></span>
<span class="line indent4">miseret tuorum me sacrorum et principum</span><span class="linebreak"></span>
<span class="line indent3">morumque, Roma, saeculi summum caput.</span><span class="linebreak"></span>
<span class="line indent3">age explicemus, si placet, mysteria,</span><span class="linebreak"></span>
<span class="line indent3">praefecte, vestra: iam necesse est audias</span><span class="linebreak"></span>
<span class="line indent3"><span class="br"></span><span class="lineNumber">170</span><span class="br"></span>nolis velisne, quid colatis sordium.</span><span class="linebreak"></span>
<span class="line indent4">nec terret ista, qua tumes, vesania,</span><span class="linebreak"></span>
<span class="line indent3">quod vultuosus, quod supinus, quod rigens</span><span class="linebreak"></span>
<span class="line indent3">tormenta leti comminaris asperi:</span><span class="linebreak"></span>
<span class="line indent3">si me movere rebus ullis niteris,</span><span class="linebreak"></span>
<span class="line indent3"><span class="br"></span><span class="lineNumber">175</span><span class="br"></span>ratione mecum, non furore, dimica.</span><span class="linebreak"></span>
<span class="line indent4">iubes, relictis Patris et Christi sacris,</span><span class="linebreak"></span>
<span class="line indent3">ut tecum adorem feminas mille ac mares.</span><span class="linebreak"></span>
<span class="line indent3">deas deosque, deque sexu duplici</span><span class="linebreak"></span>
<span class="line indent3">natos, nepotes, abnepotes editos</span><span class="linebreak"></span>
<span class="line indent3"><span class="br"></span><span class="lineNumber">180</span><span class="br"></span>et tot stuprorum sordidam prosapiam.</span><span class="linebreak"></span>
<span class="line indent4">nubunt puellae, saepe luduntur dolis.</span><span class="linebreak"></span>
<span class="line indent3">amasionum comprimuntur fraudibus,</span><span class="linebreak"></span>
<span class="line indent3">incesta fervent, furta moechorum calent,</span><span class="linebreak"></span>
<span class="line indent3">fallit maritus, odit uxor paelicem,</span><span class="linebreak"></span>
<span class="line indent3"><span class="br"></span><span class="lineNumber">185</span><span class="br"></span>deos catenae conligant adulteros.</span><span class="linebreak"></span>
<span class="line indent4">ostende, quaeso, quas ad aras praecipis</span><span class="linebreak"></span>
<span class="line indent3">vervece caeso fumet ut caespes meus?</span><span class="linebreak"></span>
<span class="line indent3">Delphosne pergam? sed vetat palaestrici</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>