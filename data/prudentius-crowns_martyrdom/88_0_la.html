<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3"><span class="br"></span><span class="lineNumber">630</span><span class="br"></span>crucem vetusta conbiberunt saecula.</span><span class="linebreak"></span>
<span class="line indent4">tandem retectis vocibus propheticis</span><span class="linebreak"></span>
<span class="line indent3">aetate nostra conprobata antiquitas</span><span class="linebreak"></span>
<span class="line indent3">coram refulsit ore conspicabili,</span><span class="linebreak"></span>
<span class="line indent3">ne fluctuaret veritas dubia fide,</span><span class="linebreak"></span>
<span class="line indent3"><span class="br"></span><span class="lineNumber">635</span><span class="br"></span>si non pateret teste visu comminus.</span><span class="linebreak"></span>
<span class="line indent4">hinc nos et ipsum non perire credimus</span><span class="linebreak"></span>
<span class="line indent3">corpus, sepulcro quod vorandum traditur,</span><span class="linebreak"></span>
<span class="line indent3">quia Christus in se mortuum corpus cruci</span><span class="linebreak"></span>
<span class="line indent3">secum excitatum vexit ad solium Patris,</span><span class="linebreak"></span>
<span class="line indent3"><span class="br"></span><span class="lineNumber">640</span><span class="br"></span>viamque cunctis ad resurgendum dedit.</span><span class="linebreak"></span>
<span class="line indent4">crux illa nostra est, nos patibulum ascendimus,</span><span class="linebreak"></span>
<span class="line indent3">nobis peremptus Christus et nobis Deus</span><span class="linebreak"></span>
<span class="line indent3">Christus reversus, ipse qui moriens homo est,</span><span class="linebreak"></span>
<span class="line indent3">natura duplex: moritur et mortem domat,</span><span class="linebreak"></span>
<span class="line indent3"><span class="br"></span><span class="lineNumber">645</span><span class="br"></span>reditque in illud quod perire nesciat.</span><span class="linebreak"></span>
<span class="line indent4">dixisse pauca sit satis de mysticis</span><span class="linebreak"></span>
<span class="line indent3">nostrae salutis deque processu spei.</span><span class="linebreak"></span>
<span class="line indent3">iam iam silebo: margaritas spargere</span><span class="linebreak"></span>
<span class="line indent3">Christi vetamur inter inmundos sues,</span><span class="linebreak"></span>
<span class="line indent3"><span class="br"></span><span class="lineNumber">650</span><span class="br"></span>lutulenta sanctum ne terant animalia.</span><span class="linebreak"></span>
<span class="line indent4">sed quia profunda non licet luctarier</span><span class="linebreak"></span>
<span class="line indent3">ratione tecum, consulamus proxima:</span><span class="linebreak"></span>
<span class="line indent3">interrogetur ipsa naturalium</span><span class="linebreak"></span>
<span class="line indent3">simplex sine arte sensuum sententia:</span><span class="linebreak"></span>
<span class="line indent3"><span class="br"></span><span class="lineNumber">655</span><span class="br"></span>fuci inperitus fac ut adsit arbiter.</span><span class="linebreak"></span>
<span class="line indent4">da septuennem circiter puerum aut minus,</span><span class="linebreak"></span>
<span class="line indent3">qui sit favoris liber et non oderit</span><span class="linebreak"></span>
<span class="line indent3">quemquam nec ullum mentis in vitium cadat.</span><span class="linebreak"></span>
<span class="line indent3">periclitemur quid recens infantia</span><span class="linebreak"></span>
<span class="line indent3"><span class="br"></span><span class="lineNumber">660</span><span class="br"></span>dicat sequendum, quid novus sapiat vigor.‚Äù</span><span class="linebreak"></span>
<span class="line indent4">hanc ille sancti martyris vocem libens</span><span class="linebreak"></span>
<span class="line indent3">amplexus unum de caterva infantium</span><span class="linebreak"></span>
<span class="line indent3">paryum nec olim lacte depulsum capi</span><span class="linebreak"></span>
</p>
</section><notes></notes></section>