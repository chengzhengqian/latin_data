<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">animam nec intus abditam rimamini,</span><span class="linebreak"></span>
<span class="line indent3"><span class="br"></span><span class="lineNumber">450</span><span class="br"></span>erumpit unde vox profana in principem?”</span><span class="linebreak"></span>
<span class="line indent4">scindunt utrumque milites taeterrimi</span><span class="linebreak"></span>
<span class="line indent3">mucrone hiulco pensilis latus viri,</span><span class="linebreak"></span>
<span class="line indent3">sulcant per artus longa tractim vulnera,</span><span class="linebreak"></span>
<span class="line indent3">obliqua rectis, recta transversis secant,</span><span class="linebreak"></span>
<span class="line indent3"><span class="br"></span><span class="lineNumber">455</span><span class="br"></span>et iam retectis pectus albet ossibus.</span><span class="linebreak"></span>
<span class="line indent4">nitendo anhelant, diffluunt sudoribus,</span><span class="linebreak"></span>
<span class="line indent3">cum sit quietus heros in quem saeviunt.</span><span class="linebreak"></span>
<span class="line indent3">haec inter addit sponte Romanus loqui:</span><span class="linebreak"></span>
<span class="line indent3">“si quaeris, o praefecte, verum noscere,</span><span class="linebreak"></span>
<span class="line indent3"><span class="br"></span><span class="lineNumber">460</span><span class="br"></span>hoc omne, quidquid lancinamur, non dolet.</span><span class="linebreak"></span>
<span class="line indent4">dolet quod error pectori insedit tuo,</span><span class="linebreak"></span>
<span class="line indent3">populos quod istos perditos<a class="footnoteLink" href="#note_LCL398_260_1" id="target_note_LCL398_260_1"><sup>1</sup></a> tecum trahis.</span><span class="linebreak"></span>
<span class="line indent3">currunt frequentes undique ad spectaculum,</span><span class="linebreak"></span>
<span class="line indent3">gentile vulgus, heu, gemenda corpora,</span><span class="linebreak"></span>
<span class="line indent3"><span class="br"></span><span class="lineNumber">465</span><span class="br"></span>crudumque nostrae sortis exemplum tremunt.</span><span class="linebreak"></span>
<span class="line indent4">audite cuncti: clamo longe ac praedico,</span><span class="linebreak"></span>
<span class="line indent3">emitto vocem de catasta celsior:</span><span class="linebreak"></span>
<span class="line indent3">Christus paternae gloriae splendor, Deus,</span><span class="linebreak"></span>
<span class="line indent3">rerum creator, noster idem particeps</span><span class="linebreak"></span>
<span class="line indent3"><span class="br"></span><span class="lineNumber">470</span><span class="br"></span>spondet salutem perpetem credentibus,</span><span class="linebreak"></span>
<span class="line indent4">animae salutem, sola quae non occidit</span><span class="linebreak"></span>
<span class="line indent3">sed iuge durans dispares casus subit;</span><span class="linebreak"></span>
<span class="line indent3">aut luce fulget aut tenebris mergitur;</span><span class="linebreak"></span>
<span class="line indent3">Christum secuta Patris intrat gloriam,</span><span class="linebreak"></span>
<span class="line indent3"><span class="br"></span><span class="lineNumber">475</span><span class="br"></span>disiuncta Christo mancipatur Tartaro.</span><span class="linebreak"></span>
<span class="line indent4">curanda mercis qualitas, quaenam mihi</span><span class="linebreak"></span>
<span class="line indent3">contingat olim perpetis substantiae;</span><span class="linebreak"></span>
<span class="line indent3">nam membra parvi pendo quo pacto cadant,</span><span class="linebreak"></span>
<span class="line indent3">casura certe lege naturae suae.</span><span class="linebreak"></span>
<span class="line indent3"><span class="br"></span><span class="lineNumber">480</span><span class="br"></span>instat ruina; quod resolvendum est, ruat.</span><span class="linebreak"></span>
<span class="line indent4">nec distat, ignis et fidiculae saeviant,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL398_260_1"><a class="footnoteCrossrefLink" href="#target_note_LCL398_260_1" title="Click to highlight in text"><sup class="lineRef">1</sup>perditus <span class="italic">BN,</span> perditum <span class="italic">V.</span></a></li><script type="text/javascript">document.getElementById('note_LCL398_260_1').style.display = "none";</script></ul></section></notes></section>