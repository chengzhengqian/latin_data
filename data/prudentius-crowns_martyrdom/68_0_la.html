<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">mea regna solvis? parce, Fili altissimi.</span><span class="linebreak"></span>
<span class="line indent3"><span class="br"></span><span class="lineNumber">40</span><span class="br"></span>vel possidere corda porcorum iube.‚Äù</span><span class="linebreak"></span>
<span class="line indent4">praefectus istis inminens negotiis</span><span class="linebreak"></span>
<span class="line indent3">Asclepiades ire mandat milites</span><span class="linebreak"></span>
<span class="line indent3">ecclesiasten usque de sacrariis</span><span class="linebreak"></span>
<span class="line indent3">raptare plebem mancipandam vinculis</span><span class="linebreak"></span>
<span class="line indent3"><span class="br"></span><span class="lineNumber">45</span><span class="br"></span>ni disciplinam Nazarenam respuat.</span><span class="linebreak"></span>
<span class="line indent4">mox ipse templum cogitans inrumpere</span><span class="linebreak"></span>
<span class="line indent3">et dissipare sancta sanctorum studens</span><span class="linebreak"></span>
<span class="line indent3">armis profanus praeparabat inpiis</span><span class="linebreak"></span>
<span class="line indent3">altaris aram funditus pessum dare</span><span class="linebreak"></span>
<span class="line indent3"><span class="br"></span><span class="lineNumber">50</span><span class="br"></span>foresque et ipsas in ruinam solvere.</span><span class="linebreak"></span>
<span class="line indent4">praecurrit index his repente cognitis</span><span class="linebreak"></span>
<span class="line indent3">Romanus acris heros excellentiae,</span><span class="linebreak"></span>
<span class="line indent3">venire in armis perduelles nuntiat</span><span class="linebreak"></span>
<span class="line indent3">animos paventum praestruens hortatibus.</span><span class="linebreak"></span>
<span class="line indent3"><span class="br"></span><span class="lineNumber">55</span><span class="br"></span>stent ut parati neve cedant turbini.</span><span class="linebreak"></span>
<span class="line indent4">conspirat uno foederatus spiritu</span><span class="linebreak"></span>
<span class="line indent3">grex Christianus, agmen inperterritum</span><span class="linebreak"></span>
<span class="line indent3">matrum, virorum, parvulorum, virginum;</span><span class="linebreak"></span>
<span class="line indent3">fixa et statuta est omnibus sententia</span><span class="linebreak"></span>
<span class="line indent3"><span class="br"></span><span class="lineNumber">60</span><span class="br"></span>fidem tueri vel libenter emori.</span><span class="linebreak"></span>
<span class="line indent4">refert repulsus miles ad subsellia</span><span class="linebreak"></span>
<span class="line indent3">plebis rebellis esse Romanum ducem,</span><span class="linebreak"></span>
<span class="line indent3">flagrare cunctos pervicaci audacia,</span><span class="linebreak"></span>
<span class="line indent3">iugulos retectos obstinate opponere,</span><span class="linebreak"></span>
<span class="line indent3"><span class="br"></span><span class="lineNumber">65</span><span class="br"></span>quo gloriosa morte fortes oppetant.</span><span class="linebreak"></span>
<span class="line indent4">praeceps iubetur inde Romanus rapi</span><span class="linebreak"></span>
<span class="line indent3">solusque ut incitator et fax omnium</span><span class="linebreak"></span>
<span class="line indent3">pro contumaci plebe causam dicere.</span><span class="linebreak"></span>
<span class="line indent3">it non resistens seque vinciri petit</span><span class="linebreak"></span>
<span class="line indent3"><span class="br"></span><span class="lineNumber">70</span><span class="br"></span>flexas et ultro torquet in tergum manus.</span><span class="linebreak"></span>
<span class="line indent4">amor coronae paene praevenit trucem</span><span class="linebreak"></span>
<span class="line indent3">lictoris artem sponte nudas offerens</span><span class="linebreak"></span>
</p>
</section><notes></notes></section>