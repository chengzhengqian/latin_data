<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent4">Hispanos Deus aspicit benignus,</span><span class="linebreak"></span>
<span class="line indent3"><span class="br"></span><span class="lineNumber">5</span><span class="br"></span>arcem quandoquidem potens Hiberam</span><span class="linebreak"></span>
<span class="line indent3">trino martyre Trinitas coronat.</span><span class="linebreak"></span>
<span class="line indent4">ardens Augurius capessit aethram.</span><span class="linebreak"></span>
<span class="line indent3">nec non Eulogius simul supernum<a class="footnoteLink" href="#note_LCL398_204_1" id="target_note_LCL398_204_1"><sup>1</sup></a></span><span class="linebreak"></span>
<span class="line indent3">Christi lucidus ad sedile tendit.</span><span class="linebreak"></span>
<span class="line indent4"><span class="br"></span><span class="lineNumber">10</span><span class="br"></span>dux et praevius et magister illis</span><span class="linebreak"></span>
<span class="line indent3">ad tantum decus ex episcopali</span><span class="linebreak"></span>
<span class="line indent3">clarus nomine Fructuosus ibat,</span><span class="linebreak"></span>
<span class="line indent4">accitus quia praesidis repente</span><span class="linebreak"></span>
<span class="line indent3">iussu venerat ad forum sacerdos</span><span class="linebreak"></span>
<span class="line indent3"><span class="br"></span><span class="lineNumber">15</span><span class="br"></span>Levitis comitantibus duobus.</span><span class="linebreak"></span>
<span class="line indent4">inde ad carceream viros catenam</span><span class="linebreak"></span>
<span class="line indent3">pastus sanguine carnifex trahebat:</span><span class="linebreak"></span>
<span class="line indent3">gaudet currere Fructuosus ultro.</span><span class="linebreak"></span>
<span class="line indent4">ac, ne quis socios timor feriret,</span><span class="linebreak"></span>
<span class="line indent3"><span class="br"></span><span class="lineNumber">20</span><span class="br"></span>praeceptor vehemens eundo firmat</span><span class="linebreak"></span>
<span class="line indent3">incenditque fidem calore Christi.</span><span class="linebreak"></span>
<span class="line indent4">“mecum state, viri. vocat cruentus</span><span class="linebreak"></span>
<span class="line indent3">ad poenam coluber Dei ministros;</span><span class="linebreak"></span>
<span class="line indent3">ne mors terreat; est parata palma.</span><span class="linebreak"></span>
<span class="line indent4"><span class="br"></span><span class="lineNumber">25</span><span class="br"></span>carcer Christicolis gradus coronae est,</span><span class="linebreak"></span>
<span class="line indent3">carcer provehit ad superna caeli.</span><span class="linebreak"></span>
<span class="line indent3">carcer conciliat Deum beatis.”</span><span class="linebreak"></span>
<span class="line indent4">his dictis adeunt specum reorum,</span><span class="linebreak"></span>
<span class="line indent3">exercent ibi mysticum lavacrum,</span><span class="linebreak"></span>
<span class="line indent3"><span class="br"></span><span class="lineNumber">30</span><span class="br"></span>et purgamen aquae stupent tenebrae.</span><span class="linebreak"></span>
<span class="line indent4">sex hic continuis latent diebus,</span><span class="linebreak"></span>
<span class="line indent3">tandem stant trucis ad tribunal hostis:</span><span class="linebreak"></span>
<span class="line indent3">fratres tergeminos tremunt catastae.</span><span class="linebreak"></span>
<span class="line indent4">iudex Aemilianus inminebat</span><span class="linebreak"></span>
<span class="line indent3"><span class="br"></span><span class="lineNumber">35</span><span class="br"></span>atrox, turbidus, insolens, profanus;</span><span class="linebreak"></span>
<span class="line indent3">aras daemonicas coli iubebat.</span><span class="linebreak"></span>
<span class="line indent4">“tu, qui doctor,” ait, “seris novellum</span><span class="linebreak"></span>
</p>
</section><notes><section class="footnotes"><ul><li class="note" id="note_LCL398_204_1"><a class="footnoteCrossrefLink" href="#target_note_LCL398_204_1" title="Click to highlight in text"><sup class="lineRef">1</sup>superbum <span class="italic">BVN and some other MSS.</span> (<span class="italic">A is not available</span>).</a></li><script type="text/javascript">document.getElementById('note_LCL398_204_1').style.display = "none";</script></ul></section></notes></section>