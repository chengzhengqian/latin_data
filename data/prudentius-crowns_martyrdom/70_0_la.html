<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">dignus subire cuncta, si me consulis,</span><span class="linebreak"></span>
<span class="line indent3"><span class="br"></span><span class="lineNumber">100</span><span class="br"></span>quaecumque vestra iusserit crudelitas.</span><span class="linebreak"></span>
<span class="line indent4">intrare servis idolorum ac daemonum</span><span class="linebreak"></span>
<span class="line indent3">sanctam salutis non licet nostrae domum.</span><span class="linebreak"></span>
<span class="line indent3">ne polluatur purus orandi locus;</span><span class="linebreak"></span>
<span class="line indent3">confido Sancto in Spiritu numquam tibi</span><span class="linebreak"></span>
<span class="line indent3"><span class="br"></span><span class="lineNumber">105</span><span class="br"></span>dandum ut beatum limen attingas pede,</span><span class="linebreak"></span>
<span class="line indent4">nisi forte noster factus in nostrum gregem</span><span class="linebreak"></span>
<span class="line indent3">mereare sumi, quod Pater faxit Deus.”</span><span class="linebreak"></span>
<span class="line indent3">incensus his Asclepiades iusserat</span><span class="linebreak"></span>
<span class="line indent3">eviscerandum corpus eculeo eminus</span><span class="linebreak"></span>
<span class="line indent3"><span class="br"></span><span class="lineNumber">110</span><span class="br"></span>pendere et uncis vinculisque crescere.</span><span class="linebreak"></span>
<span class="line indent4">apparitores sed furenti suggerunt</span><span class="linebreak"></span>
<span class="line indent3">illum vetusta nobilem prosapia</span><span class="linebreak"></span>
<span class="line indent3">meritisque multis esse primum civium.</span><span class="linebreak"></span>
<span class="line indent3">iubet amoveri noxialem stipitem,</span><span class="linebreak"></span>
<span class="line indent3"><span class="br"></span><span class="lineNumber">115</span><span class="br"></span>plebeia clarum poena ne damnet virum.</span><span class="linebreak"></span>
<span class="line indent3">“tundatur,” inquit, “terga crebris ictibus</span><span class="linebreak"></span>
<span class="line indent3">plumboque cervix verberata extuberet.</span><span class="linebreak"></span>
<span class="line indent3">persona quaeque conpetenter plectitur</span><span class="linebreak"></span>
<span class="line indent3">magnique refert vilis an sit nobilis;</span><span class="linebreak"></span>
<span class="line indent3"><span class="br"></span><span class="lineNumber">120</span><span class="br"></span>gradu reorum forma tormentis datur.”</span><span class="linebreak"></span>
<span class="line indent4">pulsatus ergo martyr illa grandine</span><span class="linebreak"></span>
<span class="line indent3">postquam inter ictus dixit hymnum plumbeos.</span><span class="linebreak"></span>
<span class="line indent3">erectus infit: “absit ut me nobilem</span><span class="linebreak"></span>
<span class="line indent3">sanguis parentum praestet aut lex curiae:</span><span class="linebreak"></span>
<span class="line indent3"><span class="br"></span><span class="lineNumber">125</span><span class="br"></span>generosa Christi secta nobilitat viros.</span><span class="linebreak"></span>
<span class="line indent4">si prima nostris quae sit ncunabulis</span><span class="linebreak"></span>
<span class="line indent3">origo textu stemmatis recenseas,</span><span class="linebreak"></span>
<span class="line indent3">Dei parentis esse ab ore coepimus.</span><span class="linebreak"></span>
<span class="line indent3">cui quisque servit, ille vere est nobilis:</span><span class="linebreak"></span>
<span class="line indent3"><span class="br"></span><span class="lineNumber">130</span><span class="br"></span>patri rebellis invenitur degener.</span><span class="linebreak"></span>
<span class="line indent4">honos deinde stemmati accedit novus</span><span class="linebreak"></span>
</p>
</section><notes></notes></section>