<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">pacis quietem, castitatem corporis,</span><span class="linebreak"></span>
<span class="line indent3">Dei timorem, regulam scientiae,</span><span class="linebreak"></span>
<span class="line indent3">ieiuniorum parcitatem sobriam,</span><span class="linebreak"></span>
<span class="line indent3">spem non iacentem, semper et largam manum.</span><span class="linebreak"></span>
<span class="line indent4"><span class="br"></span><span class="lineNumber">361</span><span class="br"></span>ex his amoenus hostiis surgit vapor</span><span class="linebreak"></span>
<span class="line indent3">vincens odorem balsami, turis, croci,</span><span class="linebreak"></span>
<span class="line indent3">auras madentes Persicorum aromatum.</span><span class="linebreak"></span>
<span class="line indent3">sublatus inde caelum adusque tollitur</span><span class="linebreak"></span>
<span class="line indent3"><span class="br"></span><span class="lineNumber">365</span><span class="br"></span>et prosperatum dulce delectat Deum.</span><span class="linebreak"></span>
<span class="line indent4">hanc disciplinam quisquis infensus vetat.</span><span class="linebreak"></span>
<span class="line indent3">vetat probatum vivere et sanctum sequi,</span><span class="linebreak"></span>
<span class="line indent3">vetat vigorem mentis alte intendere,</span><span class="linebreak"></span>
<span class="line indent3">nostrique acumen ignis ad terram vocat,</span><span class="linebreak"></span>
<span class="line indent3"><span class="br"></span><span class="lineNumber">370</span><span class="br"></span>nec excitari vim sinit prudentiae.</span><span class="linebreak"></span>
<span class="line indent4">o mersa limo caecitas gentilium!</span><span class="linebreak"></span>
<span class="line indent3">o carnulenta nationum pectora!</span><span class="linebreak"></span>
<span class="line indent3">o spissus error! o tenebrosum genus</span><span class="linebreak"></span>
<span class="line indent3">terris amicum, deditum cadaveri,</span><span class="linebreak"></span>
<span class="line indent3"><span class="br"></span><span class="lineNumber">375</span><span class="br"></span>subiecta semper intuens, numquam supra!</span><span class="linebreak"></span>
<span class="line indent4">furorne summus ultima et dementia est</span><span class="linebreak"></span>
<span class="line indent3">deos putare, qui creantur nuptiis,</span><span class="linebreak"></span>
<span class="line indent3">rem spiritalem terrulente quaerere,</span><span class="linebreak"></span>
<span class="line indent3">elementa mundi consecrare altaribus,</span><span class="linebreak"></span>
<span class="line indent3"><span class="br"></span><span class="lineNumber">380</span><span class="br"></span>id quod creatum est conditorem credere.</span><span class="linebreak"></span>
<span class="line indent4">deasceato supplicare stipiti,</span><span class="linebreak"></span>
<span class="line indent3">verris cruore scripta saxa spargere,</span><span class="linebreak"></span>
<span class="line indent3">aras ofellis obsecrare bubulis,</span><span class="linebreak"></span>
<span class="line indent3">homines fuisse cum scias, quos consecras,</span><span class="linebreak"></span>
<span class="line indent3"><span class="br"></span><span class="lineNumber">385</span><span class="br"></span>urnas reorum morticinas lambere?</span><span class="linebreak"></span>
<span class="line indent4">desiste, iudex saeculi, tantum nefas</span><span class="linebreak"></span>
<span class="line indent3">viris iubere fortibusque et liberis.</span><span class="linebreak"></span>
<span class="line indent3">nil est amore veritatis celsius.</span><span class="linebreak"></span>
<span class="line indent3">Dei perennis nomen adserentibus</span><span class="linebreak"></span>
<span class="line indent3"><span class="br"></span><span class="lineNumber">390</span><span class="br"></span>nihil pavori est, mors et ipsa subiacet.‚Äù</span><span class="linebreak"></span>
</p>
</section><notes></notes></section>