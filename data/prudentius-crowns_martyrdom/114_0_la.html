<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">tigitur ergo manus subter, sola versus in cacumen,</span><span class="linebreak"></span>
<span class="line indent4">hoc mente maior, quo minor figura.</span><span class="linebreak"></span>
<span class="line indent3">noverat ex humili caelum citius solere adiri;</span><span class="linebreak"></span>
<span class="line indent4"><span class="br"></span><span class="lineNumber">20</span><span class="br"></span>deiecit ora spiritum daturus.</span><span class="linebreak"></span>
<span class="line indent3">ut teres orbis iter flexi rota percucurrit anni</span><span class="linebreak"></span>
<span class="line indent4">diemque eundem sol reduxit ortus,</span><span class="linebreak"></span>
<span class="line indent3">evomit in iugulum Pauli Nero fervidum furorem,</span><span class="linebreak"></span>
<span class="line indent4">iubet feriri gentium magistrum.</span><span class="linebreak"></span>
<span class="line indent3"><span class="br"></span><span class="lineNumber">25</span><span class="br"></span>ipse prius sibimet finem cito dixerat futurum:</span><span class="linebreak"></span>
<span class="line indent4">‘ad Christum eundum est, iam resolvor,’ inquit.</span><span class="linebreak"></span>
<span class="line indent3">nec mora, protrahitur, poenae datur, inmolatur ense;</span><span class="linebreak"></span>
<span class="line indent4">non hora vatem, non dies fefellit.</span><span class="linebreak"></span>
<span class="line indent3">dividit ossa duum Tybris sacer ex utraque ripa.</span><span class="linebreak"></span>
<span class="line indent4"><span class="br"></span><span class="lineNumber">30</span><span class="br"></span>inter sacrata dum fluit sepulcra.</span><span class="linebreak"></span>
<span class="line indent3">dextra Petrum regio tectis tenet aureis receptum</span><span class="linebreak"></span>
<span class="line indent4">canens oliva, murmurans fluento.</span><span class="linebreak"></span>
<span class="line indent3">namque supercilio saxi liquor ortus excitavit</span><span class="linebreak"></span>
<span class="line indent4">fontem perennem chrismatis feracem.</span><span class="linebreak"></span>
<span class="line indent3">nunc pretiosa ruit per marmora lubricatque clivum,</span><span class="linebreak"></span>
<span class="line indent4"><span class="br"></span><span class="lineNumber">36</span><span class="br"></span>donec virenti fluctuet colymbo.</span><span class="linebreak"></span>
<span class="line indent3">interior tumuli pars est, ubi lapsibus sonoris</span><span class="linebreak"></span>
<span class="line indent4">stagnum nivali volvitur profundo.</span><span class="linebreak"></span>
<span class="line indent3">omnicolor vitreas pictura superne tinguit undas,</span><span class="linebreak"></span>
<span class="line indent4"><span class="br"></span><span class="lineNumber">40</span><span class="br"></span>musci relucent et virescit aurum</span><span class="linebreak"></span>
<span class="line indent3">cyaneusque latex umbram trahit inminentis ostri:</span><span class="linebreak"></span>
<span class="line indent4">credas moveri fluctibus lacunar.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>