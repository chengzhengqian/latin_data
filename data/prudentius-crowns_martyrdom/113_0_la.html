<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent4">sedulus aegrotam pastor ovem referas;</span><span class="linebreak"></span>
<span class="line indent3"><span class="br"></span><span class="lineNumber">245</span><span class="br"></span>sic, cum lacteolis caulas conpleveris agnis,</span><span class="linebreak"></span>
<span class="line indent4">raptus et ipse sacro sis comes Hippolyto.</span><span class="linebreak"></span>
</p>
</section>
<section class="div2">
<h2>XII<span class="linebreak"></span><span class="sc">Passio Apostolorum Petri et Pauli.</span></h2>
<p class="lineGroup">
<span class="line indent3">“<span class="sc">Plus</span> solito coeunt ad gaudia: dic, amice, quid sit.</span><span class="linebreak"></span>
<span class="line indent4">Romam per omnem cursitant ovantque.”</span><span class="linebreak"></span>
<span class="line indent3">“Festus apostolici nobis redit hic dies triumphi,</span><span class="linebreak"></span>
<span class="line indent4">Pauli atque Petri nobilis cruore.</span><span class="linebreak"></span>
<span class="line indent3"><span class="br"></span><span class="lineNumber">5</span><span class="br"></span>unus utrumque dies, pleno tamen innovatus anno,</span><span class="linebreak"></span>
<span class="line indent4">vidit superba morte laureatum.</span><span class="linebreak"></span>
<span class="line indent3">scit Tiberina palus, quae flumine lambitur propinquo,</span><span class="linebreak"></span>
<span class="line indent4">binis dicatum caespitem tropaeis,</span><span class="linebreak"></span>
<span class="line indent3">et crucis et gladii testis, quibus inrigans easdem</span><span class="linebreak"></span>
<span class="line indent4"><span class="br"></span><span class="lineNumber">10</span><span class="br"></span>bis fluxit imber sanguinis per herbas.</span><span class="linebreak"></span>
<span class="line indent3">prima Petrum rapuit sententia legibus Neronis</span><span class="linebreak"></span>
<span class="line indent4">pendere iussum praeminente ligno.</span><span class="linebreak"></span>
<span class="line indent3">ille tamen veritus celsae decus aemulando mortis</span><span class="linebreak"></span>
<span class="line indent4">ambire tanti gloriam Magistri</span><span class="linebreak"></span>
<span class="line indent3"><span class="br"></span><span class="lineNumber">15</span><span class="br"></span>exigit ut pedibus mersum caput inprimant supinis,</span><span class="linebreak"></span>
<span class="line indent4">quo spectet imum stipitem cerebro.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>