<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">et throno regnans ab alto damnat infames deos</span><span class="linebreak"></span>
<span class="line">vosque, qui ridenda vobis monstra divos fingitis.‚Äù</span><span class="linebreak"></span>
<span class="line indent2">haec loquentes obruuntur mille poenis martyres;</span><span class="linebreak"></span>
<span class="line"><span class="br"></span><span class="lineNumber">71</span><span class="br"></span>nexibus manus utrasque flexus involvit rigor,</span><span class="linebreak"></span>
<span class="line">et chalybs adtrita colla gravibus ambit circulis.</span><span class="linebreak"></span>
<span class="line indent2">o vetustatis silentis obsoleta oblivio!</span><span class="linebreak"></span>
<span class="line">invidentur ista nobis fama et ipsa extinguitur.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>chartulas blasphemus olim nam satelles abstulit,</span><span class="linebreak"></span>
<span class="line indent2">ne tenacibus libellis erudita saecula</span><span class="linebreak"></span>
<span class="line">ordinem, tempus modumque passionis proditum</span><span class="linebreak"></span>
<span class="line">dulcibus linguis per aures posterorum spargerent.</span><span class="linebreak"></span>
<span class="line indent2">hoc tamen solum vetusta subtrahunt silentia,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>iugibus longum catenis an capillum paverint,</span><span class="linebreak"></span>
<span class="line">quo viros dolore tortor quave pompa ornaverit.</span><span class="linebreak"></span>
<span class="line indent2">illa laus occulta non est nec senescit tempore,</span><span class="linebreak"></span>
<span class="line">missa quod sursum per auras evolarunt munera,</span><span class="linebreak"></span>
<span class="line">quae viam patere caeli praemicando ostenderent.</span><span class="linebreak"></span>
<span class="line indent2"><span class="br"></span><span class="lineNumber">85</span><span class="br"></span>illius fidem figurans nube fertur anulus,</span><span class="linebreak"></span>
<span class="line">hic sui dat pignus oris, ut ferunt, orarium,</span><span class="linebreak"></span>
<span class="line">quae superno rapta flatu lucis intrant intimum.</span><span class="linebreak"></span>
<span class="line indent2">per poli liquentis axem fulgor auri absconditur</span><span class="linebreak"></span>
<span class="line">ac diu visum sequacem textilis candor fugit;</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>subvehuntur usque in astra nec videntur amplius.</span><span class="linebreak"></span>
<span class="line indent2">vidit hoc conventus adstans, ipse vidit carnifex</span><span class="linebreak"></span>
</p>
</section><notes></notes></section>