<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">vel nexa nervis disparare vincula.</span><span class="linebreak"></span>
<span class="line indent3">date hunc, revulsis qui medetur ossibus</span><span class="linebreak"></span>
<span class="line indent3"><span class="br"></span><span class="lineNumber">890</span><span class="br"></span>aut fracta nodis sarciens conpaginat.</span><span class="linebreak"></span>
<span class="line indent4">linguam priorem detrahat radicitus.</span><span class="linebreak"></span>
<span class="line indent3">quae corpore omni sola vivit nequior;</span><span class="linebreak"></span>
<span class="line indent3">illa et procaci pessima in nostros deos</span><span class="linebreak"></span>
<span class="line indent3">invecta motu fas profanavit vetus,</span><span class="linebreak"></span>
<span class="line indent3"><span class="br"></span><span class="lineNumber">895</span><span class="br"></span>audax et ipsi non pepercit principi.‚Äù</span><span class="linebreak"></span>
<span class="line indent4">Aristo quidam medicus accitus venit,</span><span class="linebreak"></span>
<span class="line indent3">proferre linguam praecipit: profert statim</span><span class="linebreak"></span>
<span class="line indent3">martyr retectam, pandit ima et faucium;</span><span class="linebreak"></span>
<span class="line indent3">ille et palatum tractat et digito exitum</span><span class="linebreak"></span>
<span class="line indent3"><span class="br"></span><span class="lineNumber">900</span><span class="br"></span>vocis pererrans vulneri explorat locum.</span><span class="linebreak"></span>
<span class="line indent4">linguam deinde longe ab ore protrahens</span><span class="linebreak"></span>
<span class="line indent3">scalpellum in usque guttur insertans agit.</span><span class="linebreak"></span>
<span class="line indent3">illo secante fila sensim singula</span><span class="linebreak"></span>
<span class="line indent3">numquam momordit martyr aut os dentibus</span><span class="linebreak"></span>
<span class="line indent3"><span class="br"></span><span class="lineNumber">905</span><span class="br"></span>conpressit artis nec cruorem sorbuit.</span><span class="linebreak"></span>
<span class="line indent4">inmotus et patente rictu constitit</span><span class="linebreak"></span>
<span class="line indent3">dum sanguis extra defluit scaturriens;</span><span class="linebreak"></span>
<span class="line indent3">perfusa pulcher menta russo stemmate</span><span class="linebreak"></span>
<span class="line indent3">fert et cruenti pectoris spectat decus</span><span class="linebreak"></span>
<span class="line indent3"><span class="br"></span><span class="lineNumber">910</span><span class="br"></span>fruiturque et ostro vestis ut iam regiae.</span><span class="linebreak"></span>
<span class="line indent4">praefectus ergo ratus elinguem virum</span><span class="linebreak"></span>
<span class="line indent3">cogi ad sacrandum posse, cum verbis carens</span><span class="linebreak"></span>
<span class="line indent3">nil in deorum blateraret dedecus,</span><span class="linebreak"></span>
<span class="line indent3">iubet reduci iam tacentem ac debilem</span><span class="linebreak"></span>
<span class="line indent3"><span class="br"></span><span class="lineNumber">915</span><span class="br"></span>multo loquentis turbine olim territus.</span><span class="linebreak"></span>
<span class="line indent4">reponit aras ad tribunal denuo</span><span class="linebreak"></span>
<span class="line indent3">et tus et ignem vividum in carbonibus</span><span class="linebreak"></span>
<span class="line indent3">taurina et exta vel suilla abdomina:</span><span class="linebreak"></span>
<span class="line indent3">ingressus ille, ut hos paratus perspicit.</span><span class="linebreak"></span>
<span class="line indent3"><span class="br"></span><span class="lineNumber">920</span><span class="br"></span>insufflat, ipsos ceu videret daemonas.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>