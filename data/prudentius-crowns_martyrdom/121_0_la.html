<section class="div1 language" lang="la"><header><hgroup><h1>Prudentius</h1></hgroup></header><section class="div2">
</section>
<section class="div2">
<h2>XIV<span class="linebreak"></span><span class="sc">Passio Agnetis</span></h2>
<p class="lineGroup">
<span class="line indent3"><span class="sc">Agnes</span> sepulcrum est Romulea in domo</span><span class="linebreak"></span>
<span class="line indent3">fortis puellae, martyris inclytae.</span><span class="linebreak"></span>
<span class="line indent3">conspectu in ipso condita turrium</span><span class="linebreak"></span>
<span class="line indent3">servat salutem virgo Quiritium,</span><span class="linebreak"></span>
<span class="line indent3"><span class="br"></span><span class="lineNumber">5</span><span class="br"></span>nec non et ipsos protegit advenas</span><span class="linebreak"></span>
<span class="line indent3">puro ac fideli pectore supplices.</span><span class="linebreak"></span>
<span class="line indent3">duplex corona est praestita martyri:</span><span class="linebreak"></span>
<span class="line indent3">intactum ab omni crimine virginal,</span><span class="linebreak"></span>
<span class="line indent3">mortis deinde gloria liberae.</span><span class="linebreak"></span>
<span class="line indent4"><span class="br"></span><span class="lineNumber">10</span><span class="br"></span>aiunt iugali vix habilem toro</span><span class="linebreak"></span>
<span class="line indent3">primis in annis forte puellulam</span><span class="linebreak"></span>
<span class="line indent3">Christo calentem fortiter inpiis</span><span class="linebreak"></span>
<span class="line indent3">iussis renisam, quo minus idolis</span><span class="linebreak"></span>
<span class="line indent3">addicta sacram desereret fidem.</span><span class="linebreak"></span>
<span class="line indent3"><span class="br"></span><span class="lineNumber">15</span><span class="br"></span>temptata multis nam prius artibus</span><span class="linebreak"></span>
<span class="line indent3">nunc ore blandi iudicis inlice,</span><span class="linebreak"></span>
<span class="line indent3">nunc saevientis carnificis minis,</span><span class="linebreak"></span>
<span class="line indent3">stabat feroci robore pertinax</span><span class="linebreak"></span>
<span class="line indent3">corpusque duris excruciatibus</span><span class="linebreak"></span>
<span class="line indent3"><span class="br"></span><span class="lineNumber">20</span><span class="br"></span>ultro offerebat non renuens mori.</span><span class="linebreak"></span>
<span class="line indent3">tum trux tyrannus: “si facile est,” ait,</span><span class="linebreak"></span>
<span class="line indent3">“poenam subactis ferre doloribus</span><span class="linebreak"></span>
<span class="line indent3">et vita vilis spernitur, at pudor</span><span class="linebreak"></span>
<span class="line indent3">carus dicatae virginitatis est.</span><span class="linebreak"></span>
<span class="line indent3"><span class="br"></span><span class="lineNumber">25</span><span class="br"></span>hanc in lupanar trudere publicum</span><span class="linebreak"></span>
<span class="line indent3">certum est, ad aram ni caput applicat</span><span class="linebreak"></span>
<span class="line indent3">ac de Minerva iam veniam rogat,</span><span class="linebreak"></span>
<span class="line indent3">quam virgo pergit temnere virginem.</span><span class="linebreak"></span>
<span class="line indent3">omnis iuventus inruet et novum</span><span class="linebreak"></span>
<span class="line indent3"><span class="br"></span><span class="lineNumber">30</span><span class="br"></span>ludibriorum mancipium petet.”</span><span class="linebreak"></span>
<span class="line indent3">“haud,” inquit Agnes, “inmemor est ita</span><span class="linebreak"></span>
</p></section><notes></notes></section>