<section class="div1 language" lang="la"><header><hgroup><h1>Prudentius</h1></hgroup></header>
<h1><span class="ac">Peristephanon Liber</span></h1>
<section class="div2">
<h2>I<span class="linebreak"></span><span class="sc">Hymnus in Honorem Sanctorum Martyrum<span class="linebreak"></span>
Emeterii et Chelidonii Calagurritanorum.</span></h2>
<p class="lineGroup">
<span class="line indent2"><span class="sc">Scripta</span> sunt caelo duorum martyrum vocabula,</span><span class="linebreak"></span>
<span class="line">aureis quae Christus illic adnotavit litteris,</span><span class="linebreak"></span>
<span class="line">sanguinis notis eadem scripta terris tradidit.</span><span class="linebreak"></span>
<span class="line indent2">pollet hoc felix per orbem terra Hibera stemmate,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>hic locus dignus tenendis ossibus visus Deo,</span><span class="linebreak"></span>
<span class="line">qui beatorum pudicus esset hospes corporum.</span><span class="linebreak"></span>
<span class="line indent2">hic calentes hausit undas caede tinctus duplici,</span><span class="linebreak"></span>
<span class="line">inlitas cruore sancto nunc harenas incolae</span><span class="linebreak"></span>
<span class="line">confrequentant obsecrantes voce, votis, munere.</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>exteri nec non et orbis huc colonus advenit,</span><span class="linebreak"></span>
<span class="line">fama nam terras in omnes percucurrit proditrix</span><span class="linebreak"></span>
<span class="line">hic patronos esse mundi, quos precantes ambiant.</span><span class="linebreak"></span>
<span class="line indent2">nemo puras hic rogando frustra congessit preces;</span><span class="linebreak"></span>
<span class="line">laetus hinc tersis revertit supplicator fletibus</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>omne quod iustum poposcit inpetratum sentiens.</span><span class="linebreak"></span>
<span class="line indent2">tanta pro nostris periclis cura suffragantium est,</span><span class="linebreak"></span>
<span class="line">non sinunt inane ut ullus voce murmur fuderit,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>