<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3"><span class="br"></span><span class="lineNumber">10</span><span class="br"></span>nec si recisis palpitet meatibus.</span><span class="linebreak"></span>
<span class="line indent4">sic noster haerens sermo lingua debili</span><span class="linebreak"></span>
<span class="line indent3">balbutit et modis laborat absonis,</span><span class="linebreak"></span>
<span class="line indent3">sed si superno rore respergas iecur</span><span class="linebreak"></span>
<span class="line indent3">et spiritali lacte pectus inriges,</span><span class="linebreak"></span>
<span class="line indent3"><span class="br"></span><span class="lineNumber">15</span><span class="br"></span>vox inpeditos rauca laxabit sonos.</span><span class="linebreak"></span>
<span class="line indent4">evangelista scripsit ipsum talia</span><span class="linebreak"></span>
<span class="line indent3">praecepta Messian dedisse apostolis:</span><span class="linebreak"></span>
<span class="line indent3">“nolite verba, cum sacramentum meum</span><span class="linebreak"></span>
<span class="line indent3">erit canendum, providenter quaerere;</span><span class="linebreak"></span>
<span class="line indent3"><span class="br"></span><span class="lineNumber">20</span><span class="br"></span>ego inparatis quae loquantur suggeram.”</span><span class="linebreak"></span>
<span class="line indent4">sum mutus ipse, sed potens facundiae</span><span class="linebreak"></span>
<span class="line indent3">mea lingua Christus luculente disseret.</span><span class="linebreak"></span>
<span class="line indent3">ipse explicabit quos supremo spiritu</span><span class="linebreak"></span>
<span class="line indent3">daemon tumultus, dum domatur, moverit,</span><span class="linebreak"></span>
<span class="line indent3"><span class="br"></span><span class="lineNumber">25</span><span class="br"></span>furore pestis peior in novissimo.</span><span class="linebreak"></span>
<span class="line indent4">sic vulneratus anguis ictu spiculi</span><span class="linebreak"></span>
<span class="line indent3">ferrum remordet et dolore saevior</span><span class="linebreak"></span>
<span class="line indent3">quassando pressis inmoratur dentibus.</span><span class="linebreak"></span>
<span class="line indent3">hastile fixum sed manet profundius</span><span class="linebreak"></span>
<span class="line indent3"><span class="br"></span><span class="lineNumber">30</span><span class="br"></span>nec cassa sentit morsuum pericula.</span><span class="linebreak"></span>
<span class="line indent4">Galerius orbis forte Romanae statum</span><span class="linebreak"></span>
<span class="line indent3">ductor regebat, ut refert antiquitas,</span><span class="linebreak"></span>
<span class="line indent3">inmitis, atrox, asper, inplacabilis.</span><span class="linebreak"></span>
<span class="line indent3">edicta late mundum in omnem miserat,</span><span class="linebreak"></span>
<span class="line indent3"><span class="br"></span><span class="lineNumber">35</span><span class="br"></span>Christum negaret quisque mallet vivere.</span><span class="linebreak"></span>
<span class="line indent4">haec ille serpens ore dictat regio,</span><span class="linebreak"></span>
<span class="line indent3">qui mortuorum de sepulcris exiens</span><span class="linebreak"></span>
<span class="line indent3">clamat: “quid ante tempus adventu cito</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>