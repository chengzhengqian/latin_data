<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent4">addidit ornando clara talenta operi.</span><span class="linebreak"></span>
<span class="line indent3">mane salutatum concurritur: omnis adorat</span><span class="linebreak"></span>
<span class="line indent4"><span class="br"></span><span class="lineNumber">190</span><span class="br"></span>pubis; eunt, redeunt solis ad usque obitum.</span><span class="linebreak"></span>
<span class="line indent3">conglobat in cuneum Latios simul ac peregrinos</span><span class="linebreak"></span>
<span class="line indent4">permixtim populos religionis amor.</span><span class="linebreak"></span>
<span class="line indent3">oscula perspicuo figunt inpressa metallo,</span><span class="linebreak"></span>
<span class="line indent4">balsama defundunt, fletibus ora rigant.</span><span class="linebreak"></span>
<span class="line indent3"><span class="br"></span><span class="lineNumber">195</span><span class="br"></span>iam cum se renovat decursis mensibus annus</span><span class="linebreak"></span>
<span class="line indent4">natalemque diem passio festa refert,</span><span class="linebreak"></span>
<span class="line indent3">quanta putas studiis certantibus agmina cogi,</span><span class="linebreak"></span>
<span class="line indent4">quaeve celebrando vota coire Deo?</span><span class="linebreak"></span>
<span class="line indent3">urbs augusta suos vomit effunditque Quirites,</span><span class="linebreak"></span>
<span class="line indent4"><span class="br"></span><span class="lineNumber">200</span><span class="br"></span>una et patricios ambitione pari</span><span class="linebreak"></span>
<span class="line indent3">confundit plebeia phalanx umbonibus aequis</span><span class="linebreak"></span>
<span class="line indent4">discrimen procerum praecipitante fide.</span><span class="linebreak"></span>
<span class="line indent3">nec minus Albanis acies se candida portis</span><span class="linebreak"></span>
<span class="line indent4">explicat et longis ducitur ordinibus.</span><span class="linebreak"></span>
<span class="line indent3"><span class="br"></span><span class="lineNumber">205</span><span class="br"></span>exultant fremitus variarum hinc inde viarum,</span><span class="linebreak"></span>
<span class="line indent4">indigena et Picens plebs et Etrusca venit.</span><span class="linebreak"></span>
<span class="line indent3">concurrit Samnitis atrox, habitator et altae</span><span class="linebreak"></span>
<span class="line indent4">Campanus Capuae, iamque Nolanus adest.</span><span class="linebreak"></span>
<span class="line indent3">quisque sua laetus cum coniuge dulcibus et cum</span><span class="linebreak"></span>
<span class="line indent4"><span class="br"></span><span class="lineNumber">210</span><span class="br"></span>pigneribus rapidum carpere gestit iter.</span><span class="linebreak"></span>
<span class="line indent3">vix capiunt patuli populorum gaudia campi,</span><span class="linebreak"></span>
<span class="line indent4">haeret et in magnis densa cohors spatiis.</span><span class="linebreak"></span>
<span class="line indent3">angustum tantis illud specus esse catervis</span><span class="linebreak"></span>
<span class="line indent4">haud dubium est, ampla fauce licet pateat.</span><span class="linebreak"></span>
<span class="line indent3">stat sed iuxta aliud, quod tanta frequentia templum</span><span class="linebreak"></span>
<span class="line indent4"><span class="br"></span><span class="lineNumber">216</span><span class="br"></span>tunc adeat cultu nobile regifico,</span><span class="linebreak"></span>
<span class="line indent3">parietibus celsum sublimibus atque superba</span><span class="linebreak"></span>
</p></section><notes></notes></section>