<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3"><span class="br"></span><span class="lineNumber">540</span><span class="br"></span>cum sempiternis permanebunt angelis.</span><span class="linebreak"></span>
<span class="line indent4">contemne praesens utile, o prudens homo,</span><span class="linebreak"></span>
<span class="line indent3">quod terminandum, quod relinquendum est tibi;</span><span class="linebreak"></span>
<span class="line indent3">omitte corpus, rem sepulcri et funeris;</span><span class="linebreak"></span>
<span class="line indent3">tende ad futuram gloriam, perge ad Deum;</span><span class="linebreak"></span>
<span class="line indent3"><span class="br"></span><span class="lineNumber">545</span><span class="br"></span>agnosce qui sis, vince mundum et saeculum.”</span><span class="linebreak"></span>
<span class="line indent4">vixdum elocutus martyr hanc peregerat</span><span class="linebreak"></span>
<span class="line indent3">orationem, cum furens interserit</span><span class="linebreak"></span>
<span class="line indent3">Asclepiades: “vertat ictum carnifex</span><span class="linebreak"></span>
<span class="line indent3">in os loquentis, inque maxillas manum</span><span class="linebreak"></span>
<span class="line indent3"><span class="br"></span><span class="lineNumber">550</span><span class="br"></span>sulcosque acutos et fidiculas transferat.</span><span class="linebreak"></span>
<span class="line indent4">verbositatis ipse rumpatur locus,</span><span class="linebreak"></span>
<span class="line indent3">scaturrientes perdat ut loquacitas</span><span class="linebreak"></span>
<span class="line indent3">sermonis auras perforatis follibus,</span><span class="linebreak"></span>
<span class="line indent3">quibus sonandi nulla lex ponit modum;</span><span class="linebreak"></span>
<span class="line indent3"><span class="br"></span><span class="lineNumber">555</span><span class="br"></span>ipsa et loquentis verba torqueri volo.”</span><span class="linebreak"></span>
<span class="line indent4">inplet iubentis dicta lictor inpius;</span><span class="linebreak"></span>
<span class="line indent3">charaxat ambas ungulis scribentibus</span><span class="linebreak"></span>
<span class="line indent3">genas, cruentis et secat faciem notis,</span><span class="linebreak"></span>
<span class="line indent3">hirsuta barbis solvitur carptim cutis,</span><span class="linebreak"></span>
<span class="line indent3"><span class="br"></span><span class="lineNumber">560</span><span class="br"></span>et mentum adusque vultus omnis scinditur.</span><span class="linebreak"></span>
<span class="line indent4">martyr fluentem fatur inter sanguinem:</span><span class="linebreak"></span>
<span class="line indent3">“grates tibi, o praefecte, magnas debeo,</span><span class="linebreak"></span>
<span class="line indent3">quod multa pandens ora iam Christum loquor.</span><span class="linebreak"></span>
<span class="line indent3">artabat ampli nominis praeconium</span><span class="linebreak"></span>
<span class="line indent3"><span class="br"></span><span class="lineNumber">565</span><span class="br"></span>meatus unus, inpar ad laudes Dei.</span><span class="linebreak"></span>
<span class="line indent4">rimas patentes invenit vox edita</span><span class="linebreak"></span>
<span class="line indent3">multisque fusa rictibus reddit sonos</span><span class="linebreak"></span>
<span class="line indent3">hinc inde plures, et profatur undique</span><span class="linebreak"></span>
<span class="line indent3">Christi Patrisque sempiternam gloriam.</span><span class="linebreak"></span>
<span class="line indent3"><span class="br"></span><span class="lineNumber">570</span><span class="br"></span>tot ecce laudant ora quot sunt vulnera.”</span><span class="linebreak"></span>
<span class="line indent4">tali repressus cognitor constantia</span><span class="linebreak"></span>
<span class="line indent3">cessare poenam praecipit, tunc sic ait:</span><span class="linebreak"></span>
<span class="line indent3">“per solis ignes iuro, qui nostros dies</span><span class="linebreak"></span>
</p>
</section><notes></notes></section>