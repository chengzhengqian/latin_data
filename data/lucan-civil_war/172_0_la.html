<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Ore suo rumpit, pendentia corpora carpsit</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>Abrasitque cruces percussaque viscera nimbis</span><span class="linebreak"></span>
<span class="line">Volsit et incoctas admisso sole medullas.</span><span class="linebreak"></span>
<span class="line">Insertum manibus chalybem nigramque per artus</span><span class="linebreak"></span>
<span class="line">Stillantis tabi saniem virusque coactum</span><span class="linebreak"></span>
<span class="line">Sustulit, et nervo morsus retinente pependit.</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>Et, quodcumque iacet nuda tellure cadaver,</span><span class="linebreak"></span>
<span class="line">Ante feras volucresque sedet; nec carpere membra</span><span class="linebreak"></span>
<span class="line">Volt ferro manibusque suis, morsusque luporum</span><span class="linebreak"></span>
<span class="line">Expectat siccis raptura e faucibus artus.</span><span class="linebreak"></span>
<span class="line">Nec cessant a caede manus, si sanguine vivo</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>Est opus, erumpat iugulo qui primus aperto,</span><span class="linebreak"></span>
<span class="line">Extaque funereae poscunt trepidantia mensae.</span><span class="linebreak"></span>
<span class="line">Volnere sic ventris, non qua natura vocabat,</span><span class="linebreak"></span>
<span class="line">Extrahitur partus calidis ponendus in aris;</span><span class="linebreak"></span>
<span class="line">Et quotiens saevis opus est ac fortibus umbris,</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>Ipsa facit manes. Hominum mors omnis in usu est.</span><span class="linebreak"></span>
<span class="line">Illa genae florem primaevo corpore volsit,</span><span class="linebreak"></span>
<span class="line">Illa comam laeva morienti abscidit ephebo.</span><span class="linebreak"></span>
<span class="line">Saepe etiam caris cognato in funere dira</span><span class="linebreak"></span>
<span class="line">Thessalis incubuit membris atque oscula figens</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>Truncavitque caput conpressaque dentibus ora</span><span class="linebreak"></span>
<span class="line">Laxavit siccoque haerentem gutture linguam</span><span class="linebreak"></span>
<span class="line">Praemordens gelidis infudit murmura labris</span><span class="linebreak"></span>
<span class="line">Arcanumque nefas Stygias mandavit ad umbras.</span><span class="linebreak"></span></p>
<p class="lineGroup"><span class="line indent1">Hanc ut fama loci Pompeio prodidit, alta</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>Nocte poli, Titan medium quo tempore ducit</span><span class="linebreak"></span>
</p></section><notes></notes></section>