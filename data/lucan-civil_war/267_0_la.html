<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Si quibus in nullo positum est evadere voto,</span><span class="linebreak"></span>
<span class="line">Si quibus ire sat est. Neque enim mihi fallere quemquam</span><span class="linebreak"></span>
<span class="line">Est animus tectoque metu perducere volgus.</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>Hi mihi sint comites, quos ipsa pericula ducent,</span><span class="linebreak"></span>
<span class="line">Qui me teste pati vel quae tristissima pulchrum</span><span class="linebreak"></span>
<span class="line">Romanumque putant. At qui sponsore salutis</span><span class="linebreak"></span>
<span class="line">Miles eget capiturque animae dulcedine, vadat</span><span class="linebreak"></span>
<span class="line">Ad dominum meliore via. Dum primus harenas</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>Ingrediar primusque gradus in pulvere ponam,</span><span class="linebreak"></span>
<span class="line">Me calor aetherius feriat, mihi plena veneno</span><span class="linebreak"></span>
<span class="line">Occurrat serpens, fatoque pericula vestra</span><span class="linebreak"></span>
<span class="line">Praetemptate meo. Sitiat, quicumque bibentem</span><span class="linebreak"></span>
<span class="line">Viderit, aut umbras nemorum quicumque petentem,</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>Aestuet, aut equitem peditum praecedere turmas,</span><span class="linebreak"></span>
<span class="line">Deficiat: si quo fuerit discrimine notum,</span><span class="linebreak"></span>
<span class="line">Dux an miles eam. Serpens, sitis, ardor harenae</span><span class="linebreak"></span>
<span class="line">Dulcia virtuti; gaudet patientia duris;</span><span class="linebreak"></span>
<span class="line">Laetius est, quotiens magno sibi constat, honestum.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>Sola potest Libye turba praestare malorum,</span><span class="linebreak"></span>
<span class="line">Ut deceat fugisse viros.‚Äù Sic ille paventes</span><span class="linebreak"></span>
<span class="line">Incendit virtute animos et amore laborum,</span><span class="linebreak"></span>
<span class="line">Inreducemque viam deserto limite carpit;</span><span class="linebreak"></span>
<span class="line">Et sacrum parvo nomen clausura sepulchro</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>Invasit Libye securi fata Catonis.</span><span class="linebreak"></span></p>
<p class="lineGroup"><span class="line indent1">Tertia pars rerum Libye, si credere famae</span><span class="linebreak"></span>
<span class="line">Cuncta velis; at, si ventos caelumque sequaris,</span><span class="linebreak"></span>
<span class="line">Pars erit Europae. Nec enim plus litora Nili</span><span class="linebreak"></span>
<span class="line">Quam Scythicus Tanais primis a Gadibus absunt,</span><span class="linebreak"></span>
</p></section><notes></notes></section>