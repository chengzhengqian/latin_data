<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Excipiam medius totius volnera belli.</span><span class="linebreak"></span>
<span class="line">Hic redimat sanguis populos, hac caede luatur,</span><span class="linebreak"></span>
<span class="line">Quidquid Romani meruerunt pendere mores.</span><span class="linebreak"></span>
<span class="line">Ad iuga cur faciles populi, cur saeva volentes</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>Regna pati pereunt? me solum invadite ferro,</span><span class="linebreak"></span>
<span class="line">Me frustra leges et inania iura tuentem.</span><span class="linebreak"></span>
<span class="line">Hic dabit, hic pacem iugulus finemque malorum</span><span class="linebreak"></span>
<span class="line">Gentibus Hesperiis: post me regnare volenti</span><span class="linebreak"></span>
<span class="line">Non opus est bello. Quin publica signa ducemque</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>Pompeium sequimur? nec, si fortuna favebit,</span><span class="linebreak"></span>
<span class="line">Hunc quoque totius sibi ius promittere mundi</span><span class="linebreak"></span>
<span class="line">Non bene conpertum est: ideo me milite vincat,</span><span class="linebreak"></span>
<span class="line">Ne sibi se vicisse putet.‚Äù Sic fatur, et acres</span><span class="linebreak"></span>
<span class="line">Irarum movit stimulos iuvenisque calorem</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>Excitat in nimios belli civilis amores.</span><span class="linebreak"></span></p>
<p class="lineGroup"><span class="line indent1">Interea Phoebo gelidas pellente tenebras</span><span class="linebreak"></span>
<span class="line">Pulsatae sonuere fores, quas sancta relicto</span><span class="linebreak"></span>
<span class="line">Hortensi maerens inrupit Marcia busto.</span><span class="linebreak"></span>
<span class="line">Quondam virgo toris melioris iuncta mariti,</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>Mox ubi conubii pretium mercesque soluta est</span><span class="linebreak"></span>
<span class="line">Tertia iam suboles, alios fecunda penates</span><span class="linebreak"></span>
<span class="line">Inpletura datur geminas et sanguine matris</span><span class="linebreak"></span>
<span class="line">Permixtura domos. Sed postquam condidit urna</span><span class="linebreak"></span>
<span class="line">Supremos cineres, miserando concita voltu,</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>Effusas laniata comas contusaque pectus</span><span class="linebreak"></span>
<span class="line">Verberibus crebris cineresque ingesta sepulchri,</span><span class="linebreak"></span>
</p></section><notes></notes></section>