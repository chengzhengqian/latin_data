<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Non nemorum protecta coma, non mollia sulco,</span><span class="linebreak"></span>
<span class="line">Sed dominae voltu conspectis aspera saxis.</span><span class="linebreak"></span>
<span class="line">Hoc primum natura nocens in corpore saevas</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>Eduxit pestes; illis e faucibus angues</span><span class="linebreak"></span>
<span class="line">Stridula fuderunt vibratis sibila linguis.</span><span class="linebreak"></span>
<span class="line"><span class="br"></span><span class="lineNumber">633</span><span class="br"></span>Ipsa flagellabant gaudentis colla Medusae,</span><span class="linebreak"></span>
<span class="line"><span class="br"></span><span class="lineNumber">632</span><span class="br"></span>Femineae cui more comae per terga solutae</span><span class="linebreak"></span>
<span class="line"><span class="br"></span><span class="lineNumber">634</span><span class="br"></span>Surgunt adversa subrectae fronte colubrae,</span><span class="linebreak"></span>
<span class="line">Vipereumque fluit depexo crine venenum.</span><span class="linebreak"></span>
<span class="line">Hoc habet infelix, cunctis inpune, Medusa,</span><span class="linebreak"></span>
<span class="line">Quod spectare licet. Nam rictus oraque monstri</span><span class="linebreak"></span>
<span class="line">Quis timuit? quem, qui recto se lumine vidit,</span><span class="linebreak"></span>
<span class="line">Passa Medusa mori est? rapuit dubitantia fata</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>Praevenitque metus; anima periere retenta</span><span class="linebreak"></span>
<span class="line">Membra, nec emissae riguere sub ossibus umbrae.</span><span class="linebreak"></span>
<span class="line">Eumenidum crines solos movere furores,</span><span class="linebreak"></span>
<span class="line">Cerberos Orpheo lenivit sibila cantu,</span><span class="linebreak"></span>
<span class="line">Amphitryoniades vidit, cum vinceret, hydram:</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>Hoc monstrum timuit genitor numenque secundum</span><span class="linebreak"></span>
<span class="line">Phorcys aquis Cetoque parens ipsaeque sorores</span><span class="linebreak"></span>
<span class="line">Gorgones; hoc potuit caelo pelagoque minari</span><span class="linebreak"></span>
<span class="line">Torporem insolitum mundoque obducere terram.</span><span class="linebreak"></span>
<span class="line">E caelo volucres subito cum pondere lapsae,</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>In scopulis haesere ferae, vicina colentes</span><span class="linebreak"></span>
<span class="line">Aethiopum totae riguerunt marmore gentes.</span><span class="linebreak"></span>
<span class="line">Nullum animal visus patiens, ipsique retrorsus</span><span class="linebreak"></span>
<span class="line">Effusi faciem vitabant Gorgonos angues.</span><span class="linebreak"></span>
<span class="line">Illa sub Hesperiis stantem Titana columnis</span><span class="linebreak"></span>
</p></section><notes></notes></section>