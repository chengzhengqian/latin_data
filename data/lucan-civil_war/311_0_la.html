<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Et districta epulis ad cunctas aula patebat</span><span class="linebreak"></span>
<span class="line">Insidias, poteratque cruor per regia fundi</span><span class="linebreak"></span>
<span class="line">Pocula Caesareus mensaeque incumbere cervix.</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>Sed metuunt belli trepidos in nocte tumultus,</span><span class="linebreak"></span>
<span class="line">Ne caedes confusa manu permissaque fatis</span><span class="linebreak"></span>
<span class="line">Te, Ptolemaee, trahat. Tanta est fiducia ferri,</span><span class="linebreak"></span>
<span class="line">Non rapuere nefas; summi contempta facultas</span><span class="linebreak"></span>
<span class="line">Est operis; visum famulis reparabile damnum</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>Illam mactandi dimittere Caesaris horam.</span><span class="linebreak"></span>
<span class="line">Servatur poenas in aperta luce daturus;</span><span class="linebreak"></span>
<span class="line">Donata est nox una duci, vixitque Pothini</span><span class="linebreak"></span>
<span class="line">Munere Phoebeos Caesar dilatus in ortus.</span><span class="linebreak"></span></p>
<p class="lineGroup"><span class="line indent1">Lucifer a Casia prospexit rupe diemque</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>Misit in Aegyptum primo quoque sole calentem,</span><span class="linebreak"></span>
<span class="line">Cum procul a muris acies non sparsa maniplis</span><span class="linebreak"></span>
<span class="line">Nec vaga conspicitur, sed iustos qualis ad hostes</span><span class="linebreak"></span>
<span class="line">Recta fronte venit: passuri comminus arma</span><span class="linebreak"></span>
<span class="line">Laturique ruunt. At Caesar moenibus urbis</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>Diffisus foribus clausae se protegit aulae</span><span class="linebreak"></span>
<span class="line">Degeneres passus latebras. Nec tota vacabat</span><span class="linebreak"></span>
<span class="line">Regia conpresso: minima collegerat arma</span><span class="linebreak"></span>
<span class="line">Parte domus. Tangunt animos iraeque metusque,</span><span class="linebreak"></span>
<span class="line">Et timet incursus indignaturque timere.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>Sic fremit in parvis fera nobilis abdita claustris</span><span class="linebreak"></span>
<span class="line">Et frangit rabidos praemorso carcere dentes,</span><span class="linebreak"></span>
<span class="line">Nec secus in Siculis fureret tua flamma cavernis,</span><span class="linebreak"></span>
<span class="line">Obstrueret summam si quis tibi, Mulciber, Aetnam.</span><span class="linebreak"></span>
</p></section><notes></notes></section>