<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">755</span><span class="br"></span>Tenduntur nervi; nec se tellure cadaver</span><span class="linebreak"></span>
<span class="line">Paulatim per membra levat, terraque repulsum est</span><span class="linebreak"></span>
<span class="line">Erectumque semel. Distento lumina rictu</span><span class="linebreak"></span>
<span class="line">Nudantur. Nondum facies viventis in illo,</span><span class="linebreak"></span>
<span class="line">Iam morientis erat; remanet pallorque rigorque,</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>Et stupet inlatus mundo. Sed murmure nullo</span><span class="linebreak"></span>
<span class="line">Ora astricta sonant: vox illi linguaque tantum</span><span class="linebreak"></span>
<span class="line">Responsura datur. “Dic” inquit Thessala “magna,</span><span class="linebreak"></span>
<span class="line">Quod iubeo, mercede mihi; nam vera locutum</span><span class="linebreak"></span>
<span class="line">Inmunem toto mundi praestabimus aevo</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>Artibus Haemoniis; tali tua membra sepulchro,</span><span class="linebreak"></span>
<span class="line">Talibus exuram Stygio cum carmine silvis,</span><span class="linebreak"></span>
<span class="line">Ut nullos cantata magos exaudiat umbra.</span><span class="linebreak"></span>
<span class="line">Sit tanti vixisse iterum: nec verba nec herbae</span><span class="linebreak"></span>
<span class="line">Audebunt longae somnum tibi solvere Lethes</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>A me morte data. Tripodas vatesque deorum</span><span class="linebreak"></span>
<span class="line">Sors obscura decet: certus discedat, ab umbris</span><span class="linebreak"></span>
<span class="line">Quisquis vera petit duraeque oracula mortis</span><span class="linebreak"></span>
<span class="line">Fortis adit. Ne parce, precor: da nomina rebus,</span><span class="linebreak"></span>
<span class="line">Da loca; da vocem, qua mecum fata loquantur.”</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>Addidit et carmen, quo, quidquid consulit, umbram</span><span class="linebreak"></span>
<span class="line">Scire dedit. Maestum fletu manante cadaver</span><span class="linebreak"></span>
<span class="line">“Tristia non equidem Parcarum stamina” dixit</span><span class="linebreak"></span>
<span class="line">“Aspexi tacitae revocatus ab aggere ripae;</span><span class="linebreak"></span>
<span class="line">Quod tamen e cunctis mihi noscere contigit umbris,</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>Effera Romanos agitat discordia manes,</span><span class="linebreak"></span>
<span class="line">Inpiaque infernam ruperunt arma quietem;</span><span class="linebreak"></span>
</p></section><notes></notes></section>