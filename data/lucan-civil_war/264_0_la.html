<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Aequora fracta vadis abruptaque terra profundo,</span><span class="linebreak"></span>
<span class="line">Et post multa sonant proiecti litora fluctus:</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>Sic male deseruit nullosque exegit in usus</span><span class="linebreak"></span>
<span class="line">Hanc partem natura sui); vel plenior alto</span><span class="linebreak"></span>
<span class="line">Olim Syrtis erat pelago penitusque natabat,</span><span class="linebreak"></span>
<span class="line">Sed rapidus Titan ponto sua lumina pascens</span><span class="linebreak"></span>
<span class="line">Aequora subduxit zonae vicina perustae;</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>Et nunc pontus adhuc Phoebo siccante repugnat,</span><span class="linebreak"></span>
<span class="line">Mox, ubi damnosum radios admoverit aevum,</span><span class="linebreak"></span>
<span class="line">Tellus Syrtis erit; nam iam brevis unda superne</span><span class="linebreak"></span>
<span class="line">Innatat, et late periturum deficit aequor.</span><span class="linebreak"></span></p>
<p class="lineGroup"><span class="line indent1">Ut primum remis actum mare propulit omne</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>Classis onus, densis fremuit niger imbribus Auster.</span><span class="linebreak"></span>
<span class="line">In sua regna furens temptatum classibus aequor</span><span class="linebreak"></span>
<span class="line">Turbine defendit longeque a Syrtibus undas</span><span class="linebreak"></span>
<span class="line">Egit et inlato confregit litore pontum.</span><span class="linebreak"></span>
<span class="line">Tum, quarum recto deprendit carbasa malo,</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>Eripuit nautis, frustraque rudentibus ausis</span><span class="linebreak"></span>
<span class="line">Vela negare Noto spatium vicere carinae,</span><span class="linebreak"></span>
<span class="line">Atque ultra proram tumuit sinus. Omnia si quis</span><span class="linebreak"></span>
<span class="line">Providus antemnae suffixit lintea summae,</span><span class="linebreak"></span>
<span class="line">Vincitur et nudis averritur armamentis.</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>Sors melior classi, quae fluctibus incidit altis</span><span class="linebreak"></span>
<span class="line">Et certo iactata mari. Quaecumque levatae</span><span class="linebreak"></span>
<span class="line">Arboribus caesis flatum effudere prementem,</span><span class="linebreak"></span>
<span class="line">Abstulit has liber ventis contraria volvens</span><span class="linebreak"></span>
</p></section><notes></notes></section>