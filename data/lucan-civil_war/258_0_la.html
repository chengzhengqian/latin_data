<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">155</span><span class="br"></span>Non mihi pyramidum tumulis evolsus Amasis </span><span class="linebreak"></span>
<span class="line">Atque alii reges Nilo torrente natabunt?</span><span class="linebreak"></span>
<span class="line">Omnia dent poenas nudo tibi, Magne, sepulchra.</span><span class="linebreak"></span>
<span class="line">Evolvam busto iam numen gentibus Isim</span><span class="linebreak"></span>
<span class="line">Et tectum lino spargam per volgus Osirim,</span><span class="linebreak"></span>
<span class="line"><span class="br"></span><span class="lineNumber">161</span><span class="br"></span>Suppositisque deis uram caput. Has mihi poenas</span><span class="linebreak"></span>
<span class="line">Terra dabit: linquam vacuos cultoribus agros,</span><span class="linebreak"></span>
<span class="line">Nec, Nilus cui crescat, erit, solusque tenebis</span><span class="linebreak"></span>
<span class="line">Aegypton, genitor, populis superisque fugatis.‚Äù</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>Dixerat et classem saevus rapiebat in undas;</span><span class="linebreak"></span>
<span class="line">Sed Cato laudatam iuvenis conpescuit iram.</span><span class="linebreak"></span></p>
<p class="lineGroup"><span class="line indent1">Interea totis audito funere Magni</span><span class="linebreak"></span>
<span class="line">Litoribus sonuit percussus planctibus aether,</span><span class="linebreak"></span>
<span class="line">Exemploque carens et nulli cognitus aevo</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>Luctus erat, mortem populos deflere potentis.</span><span class="linebreak"></span>
<span class="line">Sed magis, ut visa est lacrimis exhausta, solutas</span><span class="linebreak"></span>
<span class="line">In voltus effusa comas, Cornelia puppe</span><span class="linebreak"></span>
<span class="line">Egrediens, rursus geminato verbere plangunt.</span><span class="linebreak"></span>
<span class="line">Ut primum in sociae pervenit litora terrae,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>Collegit vestes miserique insignia Magni</span><span class="linebreak"></span>
<span class="line">Armaque et inpressas auro, quas gesserat olim,</span><span class="linebreak"></span>
<span class="line">Exuvias pictasque togas, velamina summo</span><span class="linebreak"></span>
<span class="line">Ter conspecta Iovi, funestoque intulit igni.</span><span class="linebreak"></span>
<span class="line">Ille fuit miserae Magni cinis. Accipit omnis</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>Exemplum pietas, et toto litore busta</span><span class="linebreak"></span>
</p></section><notes></notes></section>