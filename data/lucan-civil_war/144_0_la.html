<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Erigit, atque omni surgit ratis ardua vento.</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>Non humilem Sasona vadis, non litora curvae</span><span class="linebreak"></span>
<span class="line">Thessaliae saxosa pavent oraeque malignos</span><span class="linebreak"></span>
<span class="line">Ambraciae portus, scopulosa Ceraunia nautae</span><span class="linebreak"></span>
<span class="line">Summa timent. Credit iam digna pericula Caesar</span><span class="linebreak"></span>
<span class="line">Fatis esse suis. “Quantusne evertere” dixit</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>“Me superis labor est, parva quem puppe sedentem</span><span class="linebreak"></span>
<span class="line">Tam magno petiere mari? si gloria leti</span><span class="linebreak"></span>
<span class="line">Est pelago donata mei bellisque negamur,</span><span class="linebreak"></span>
<span class="line">Intrepidus, quamcumque datis mihi, numina, mortem</span><span class="linebreak"></span>
<span class="line">Accipiam. Licet ingentes abruperit actus</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>Festinata dies fatis, sat magna peregi.</span><span class="linebreak"></span>
<span class="line">Arctoas domui gentes, inimica subegi</span><span class="linebreak"></span>
<span class="line">Arma metu, vidit Magnum mihi Roma secundum,</span><span class="linebreak"></span>
<span class="line">Iussa plebe tuli fasces per bella negatos;</span><span class="linebreak"></span>
<span class="line">Nulla meis aberit titulis Romana potestas,</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>Nec sciet hoc quisquam, nisi tu, quae sola meorum</span><span class="linebreak"></span>
<span class="line">Conscia votorum es, me, quamvis plenus honorum</span><span class="linebreak"></span>
<span class="line">Et dictator eam Stygias et consul ad umbras,</span><span class="linebreak"></span>
<span class="line">Privatum, Fortuna, mori. Mihi funere nullo</span><span class="linebreak"></span>
<span class="line">Est opus, o superi; lacerum retinete cadaver</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>Fluctibus in mediis, desint mihi busta rogusque,</span><span class="linebreak"></span>
<span class="line">Dum metuar semper terraque expecter ab omni.”</span><span class="linebreak"></span>
<span class="line">Haec fatum decimus, dictu mirabile, fluctus</span><span class="linebreak"></span>
<span class="line">Invalida cum puppe levat, nec rursus ab alto</span><span class="linebreak"></span>
<span class="line">Aggere deiecit pelagi sed pertulit unda,</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>Scruposisque angusta vacant ubi litora saxis,</span><span class="linebreak"></span>
</p></section><notes></notes></section>