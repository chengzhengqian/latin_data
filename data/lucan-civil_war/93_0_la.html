<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">155</span><span class="br"></span>In medium surgente die; iamque agmina summa</span><span class="linebreak"></span>
<span class="line">Carpit eques, dubiique fugae pugnaeque tenentur.</span><span class="linebreak"></span></p>
<p class="lineGroup"><span class="line indent1">Attollunt campo geminae iuga saxea rupes</span><span class="linebreak"></span>
<span class="line">Valle cava media; tellus hinc ardua celsos</span><span class="linebreak"></span>
<span class="line">Continuat colles, tutae quos inter opaco</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>Anfractu latuere viae; quibus hoste potito</span><span class="linebreak"></span>
<span class="line">Faucibus emitti terrarum in devia Martem</span><span class="linebreak"></span>
<span class="line">Inque feras gentes Caesar videt. “Ite sine ullo</span><span class="linebreak"></span>
<span class="line">Ordine” ait “raptumque fuga convertite bellum</span><span class="linebreak"></span>
<span class="line">Et faciem pugnae voltusque inferte minaces;</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>Nec liceat pavidis ignava occumbere morte:</span><span class="linebreak"></span>
<span class="line">Excipiant recto fugientes pectore ferrum.”</span><span class="linebreak"></span>
<span class="line">Dixit et ad montes tendentem praevenit hostem.</span><span class="linebreak"></span>
<span class="line">Illic exiguo paulum distantia vallo</span><span class="linebreak"></span>
<span class="line">Castra locant. Postquam spatio languentia nullo</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>Mutua conspicuos habuerunt lumina voltus,</span><span class="linebreak"></span>
<span class="line">[Hic fratres natosque suos videre patresque,]<a class="footnoteLink" href="#note_LCL220_186_1" id="target_note_LCL220_186_1"><sup>1</sup></a></span><span class="linebreak"></span>
<span class="line">Deprensum est civile nefas. Tenuere parumper</span><span class="linebreak"></span>
<span class="line">Ora metu, tantum nutu motoque salutant</span><span class="linebreak"></span>
<span class="line">Ense suos. Mox, ut stimulis maioribus ardens</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>Rupit amor leges, audet transcendere vallum</span><span class="linebreak"></span>
<span class="line">Miles, in amplexus effusas tendere palmas.</span><span class="linebreak"></span>
<span class="line">Hospitis ille ciet nomen, vocat ille propinquum,</span><span class="linebreak"></span>
<span class="line">Admonet hunc studiis consors puerilibus aetas;</span><span class="linebreak"></span>
<span class="line">Nec Romanus erat, qui non agnoverat hostem.</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>Arma rigant lacrimis, singultibus oscula rumpunt,</span><span class="linebreak"></span>
<span class="line">Et quamvis nullo maculatus sanguine miles</span><span class="linebreak"></span>
</p></section><notes><section class="footnotes"><ul><li class="note" id="note_LCL220_186_1"><a class="footnoteCrossrefLink" href="#target_note_LCL220_186_1" title="Click to highlight in text"><sup class="lineRef">1</sup>171 (<span class="italic">Here they saw their brothers, sons and fathers</span>) <span class="italic">has little MS. authority and was ejected by Oudendorp.</span></a></li><script type="text/javascript">document.getElementById('note_LCL220_186_1').style.display = "none";</script></ul></section></notes></section>