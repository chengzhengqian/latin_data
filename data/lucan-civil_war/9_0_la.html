<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Ille erit, ille nocens, qui me tibi fecerit hostem.”</span><span class="linebreak"></span>
<span class="line">Inde moras solvit belli tumidumque per amnem</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>Signa tulit propere; sicut squalentibus arvis</span><span class="linebreak"></span>
<span class="line">Aestiferae Libyes viso leo comminus hoste</span><span class="linebreak"></span>
<span class="line">Subsedit dubius, totam dum colligit iram;</span><span class="linebreak"></span>
<span class="line">Mox, ubi se saevae stimulavit verbere caudae</span><span class="linebreak"></span>
<span class="line">Erexitque iubam et vasto grave murmur hiatu</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>Infremuit, tum, torta levis si lancea Mauri</span><span class="linebreak"></span>
<span class="line">Haereat aut latum subeant venabula pectus,</span><span class="linebreak"></span>
<span class="line">Per ferrum tanti securus volneris exit.</span><span class="linebreak"></span></p>
<p class="lineGroup"><span class="line indent1">Fonte cadit modico parvisque inpellitur undis</span><span class="linebreak"></span>
<span class="line">Puniceus Rubicon, cum fervida canduit aestas,</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>Perque imas serpit valles et Gallica certus</span><span class="linebreak"></span>
<span class="line">Limes ab Ausoniis disterminat arva colonis.</span><span class="linebreak"></span>
<span class="line">Tum vires praebebat hiemps, atque auxerat undas</span><span class="linebreak"></span>
<span class="line">Tertia iam gravido pluvialis Cynthia cornu</span><span class="linebreak"></span>
<span class="line">Et madidis Euri resolutae flatibus Alpes.</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>Primus in obliquum sonipes opponitur amnem</span><span class="linebreak"></span>
<span class="line">Excepturus aquas; molli tum cetera rumpit</span><span class="linebreak"></span>
<span class="line">Turba vado faciles iam fracti fluminis undas.</span><span class="linebreak"></span>
<span class="line">Caesar, ut adversam superato gurgite ripam</span><span class="linebreak"></span>
<span class="line"><span class="br"></span><span class="lineNumber">224</span><span class="br"></span>Attigit, Hesperiae vetitis et constitit arvis,</span><span class="linebreak"></span>
<span class="line">“Hic,” ait, “hic pacem temerataque iura relinquo;</span><span class="linebreak"></span>
<span class="line">Te, Fortuna, sequor. Procul hinc iam foedera sunto;</span><span class="linebreak"></span>
<span class="line">Credidimus satis his,<a class="footnoteLink" href="#note_LCL220_18_1" id="target_note_LCL220_18_1"><sup>1</sup></a> utendum est iudice bello.”</span><span class="linebreak"></span>
<span class="line">Sic fatus noctis tenebris rapit agmina ductor</span><span class="linebreak"></span>
<span class="line">Inpiger, et torto Balearis verbere fundae</span><span class="linebreak"></span>
</p></section><notes><section class="footnotes"><ul><li class="note" id="note_LCL220_18_1"><a class="footnoteCrossrefLink" href="#target_note_LCL220_18_1" title="Click to highlight in text"><sup class="lineRef">1</sup>satis his <span class="italic">Housman</span>: fatis <span class="italic">MSS</span>.</a></li><script type="text/javascript">document.getElementById('note_LCL220_18_1').style.display = "none";</script></ul></section></notes></section>