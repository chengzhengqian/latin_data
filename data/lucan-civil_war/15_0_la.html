<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">360</span><span class="br"></span>Nominis, et ius est veras expromere voces,</span><span class="linebreak"></span>
<span class="line">Quod tam lenta tuas tenuit patientia vires,</span><span class="linebreak"></span>
<span class="line">Conquerimur. Deratne tibi fiducia nostri?</span><span class="linebreak"></span>
<span class="line">Dum movet haec calidus spirantia corpora sanguis,</span><span class="linebreak"></span>
<span class="line">Et dum pila valent fortes torquere lacerti,</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>Degenerem patiere togam regnumque senatus?</span><span class="linebreak"></span>
<span class="line">Usque adeo miserum est civili vincere bello?</span><span class="linebreak"></span>
<span class="line">Duc age per Scythiae populos, per inhospita Syrtis</span><span class="linebreak"></span>
<span class="line">Litora, per calidas Libyae sitientis harenas:</span><span class="linebreak"></span>
<span class="line">Haec manus, ut victum post terga relinqueret orbem,</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>Oceani tumidas remo conpescuit undas,</span><span class="linebreak"></span>
<span class="line">Fregit et arctoo spumantem vertice Rhenum:</span><span class="linebreak"></span>
<span class="line">Iussa sequi tam posse mihi quam velle necesse est.</span><span class="linebreak"></span>
<span class="line">Nec civis meus est, in quem tua classica, Caesar,</span><span class="linebreak"></span>
<span class="line">Audiero. Per signa decem felicia castris</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>Perque tuos iuro quocumque ex hoste triumphos:</span><span class="linebreak"></span>
<span class="line">Pectore si fratris gladium iuguloque parentis</span><span class="linebreak"></span>
<span class="line">Condere me iubeas plenaeque in viscera partu</span><span class="linebreak"></span>
<span class="line">Coniugis, invita peragam tamen omnia dextra;</span><span class="linebreak"></span>
<span class="line">Si spoliare deos ignemque inmittere templis,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>Numina miscebit castrensis flamma monetae;</span><span class="linebreak"></span>
<span class="line">Castra super Tusci si ponere Thybridis undas,</span><span class="linebreak"></span>
<span class="line">Hesperios audax veniam metator in agros;</span><span class="linebreak"></span>
<span class="line">Tu quoscumque voles in planum effundere muros,</span><span class="linebreak"></span>
<span class="line">His aries actus disperget saxa lacertis,</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>Illa licet, penitus tolli quam iusseris urbem,</span><span class="linebreak"></span>
<span class="line">Roma sit.‚Äù His cunctae simul adsensere cohortes</span><span class="linebreak"></span>
<span class="line">Elatasque alte, quaecumque ad bella vocaret,</span><span class="linebreak"></span>
</p></section><notes></notes></section>