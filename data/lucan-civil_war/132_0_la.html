<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Quam nunc crescit, aquis. An vos momenta putatis</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>Ulla dedisse mihi? numquam sic cura deorum</span><span class="linebreak"></span>
<span class="line">Se premet, ut vestrae morti vestraeque saluti</span><span class="linebreak"></span>
<span class="line">Fata vacent; procerum motus haec cuncta secuntur:</span><span class="linebreak"></span>
<span class="line">Humanum paucis vivit genus. Orbis Hiberi</span><span class="linebreak"></span>
<span class="line">Horror et arctoi nostro sub nomine miles,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>Pompeio certe fugeres duce. Fortis in armis</span><span class="linebreak"></span>
<span class="line">Caesareis Labienus erat; nunc transfuga vilis</span><span class="linebreak"></span>
<span class="line">Cum duce praelato terras atque aequora lustrat.</span><span class="linebreak"></span>
<span class="line">Nec melior mihi vestra fides, si bella nec hoste</span><span class="linebreak"></span>
<span class="line">Nec duce me geritis. Quisquis mea signa relinquens</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>Non Pompeianis tradit sua partibus arma,</span><span class="linebreak"></span>
<span class="line">Hic numquam vult esse meus. Sunt ista profecto</span><span class="linebreak"></span>
<span class="line">Curae castra deis, qui me committere tantis</span><span class="linebreak"></span>
<span class="line">Non nisi mutato voluerunt milite bellis.</span><span class="linebreak"></span>
<span class="line">Heu, quantum Fortuna umeris iam pondere fessis</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>Amolitur onus! sperantes omnia dextras</span><span class="linebreak"></span>
<span class="line">Exarmare datur, quibus hic non sufficit orbis:</span><span class="linebreak"></span>
<span class="line">Iam certe mihi bella geram. Discedite castris,</span><span class="linebreak"></span>
<span class="line">Tradite nostra viris ignavi signa Quirites.</span><span class="linebreak"></span>
<span class="line">At paucos, quibus haec rabies auctoribus arsit,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>Non Caesar sed poena tenet. Procumbite terra</span><span class="linebreak"></span>
<span class="line">Infidumque caput feriendaque tendite colla.</span><span class="linebreak"></span>
<span class="line">Et tu, quo solo stabunt iam robore castra,</span><span class="linebreak"></span>
<span class="line">Tiro rudis, specta poenas et disce ferire,</span><span class="linebreak"></span>
<span class="line">Disce mori.‚Äù Tremuit saeva sub voce minantis</span><span class="linebreak"></span>
</p></section><notes></notes></section>