<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Audeat, exiguam, quantum potes, accipe flammam,</span><span class="linebreak"></span>
<span class="line">Romana succense manu. Fortuna recursus</span><span class="linebreak"></span>
<span class="line">Si det in Hesperiam, non hac in sede quiescent</span><span class="linebreak"></span>
<span class="line">Tam sacri cineres, sed te Cornelia, Magne,</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>Accipiet nostraque manu transfundet in urnam. </span><span class="linebreak"></span>
<span class="line">Interea parvo signemus litora saxo,</span><span class="linebreak"></span>
<span class="line">Ut nota sit busti; si quis placare peremptum</span><span class="linebreak"></span>
<span class="line">Forte volet plenos et reddere mortis honores,</span><span class="linebreak"></span>
<span class="line">Inveniat trunci cineres et norit harenas,</span><span class="linebreak"></span>
<span class="line">Ad quas, Magne, tuum referat caput.” Haec ubi fatus,</span><span class="linebreak"></span>
<span class="line"><span class="br"></span><span class="lineNumber">776</span><span class="br"></span>Excitat invalidas admoto fomite flammas.</span><span class="linebreak"></span>
<span class="line">Carpitur et lentum Magnus destillat in ignem</span><span class="linebreak"></span>
<span class="line">Tabe fovens bustum. Sed iam percusserat astra</span><span class="linebreak"></span>
<span class="line">Aurorae praemissa dies: ille ordine rupto</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>Funeris attonitus latebras in litore quaerit.</span><span class="linebreak"></span>
<span class="line">Quam metuis, demens, isto pro crimine poenam,</span><span class="linebreak"></span>
<span class="line">Quo te fama loquax omnes accepit in annos?</span><span class="linebreak"></span>
<span class="line">Condita laudabit Magni socer inpius ossa:</span><span class="linebreak"></span>
<span class="line">I modo securus veniae fassusque sepulchrum</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>Posce caput. Cogit pietas inponere finem</span><span class="linebreak"></span>
<span class="line">Officio. Semusta rapit resolutaque nondum</span><span class="linebreak"></span>
<span class="line">Ossa satis nervis et inustis plena medullis</span><span class="linebreak"></span>
<span class="line">Aequorea restinguit aqua congestaque in unum</span><span class="linebreak"></span>
<span class="line">Parva clusit humo. Tunc, ne levis aura retectos</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>Auferret cineres, saxo conpressit harenam,</span><span class="linebreak"></span>
<span class="line">Nautaque ne bustum religato fune moveret,</span><span class="linebreak"></span>
<span class="line">Inscripsit sacrum semusto stipite nomen:</span><span class="linebreak"></span>
<span class="line">“Hic situs est Magnus.” Placet hoc, Fortuna, sepulchrum</span><span class="linebreak"></span>
</p></section><notes></notes></section>