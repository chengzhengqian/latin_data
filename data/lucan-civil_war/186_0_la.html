<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">O miseri, quorum gemitus edere dolorem,</span><span class="linebreak"></span>
<span class="line">Qui te non pleno pariter planxere theatro.</span><span class="linebreak"></span>
<span class="line indent1"><span class="br"></span><span class="lineNumber">45</span><span class="br"></span>Vicerat astra iubar, cum mixto murmure turba</span><span class="linebreak"></span>
<span class="line">Castrorum fremuit fatisque trahentibus orbem</span><span class="linebreak"></span>
<span class="line">Signa petit pugnae. Miseri pars maxima volgi</span><span class="linebreak"></span>
<span class="line">Non totum visura diem tentoria circum</span><span class="linebreak"></span>
<span class="line">Ipsa ducis queritur magnoque accensa tumultu</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>Mortis vicinae properantes admovet horas.</span><span class="linebreak"></span>
<span class="line">Dira subit rabies; sua quisque ac publica fata</span><span class="linebreak"></span>
<span class="line">Praecipitare cupit; segnis pavidusque vocatur</span><span class="linebreak"></span>
<span class="line">Ac nimium patiens soceri Pompeius, et orbis</span><span class="linebreak"></span>
<span class="line">Indulgens regno, qui tot simul undique gentes</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Iuris habere sui vellet pacemque timeret.</span><span class="linebreak"></span>
<span class="line">Nec non et reges populique queruntur Eoi</span><span class="linebreak"></span>
<span class="line">Bella trahi patriaque procul tellure teneri.</span><span class="linebreak"></span>
<span class="line">Hoc placet, o superi, cum vobis vertere cuncta</span><span class="linebreak"></span>
<span class="line">Propositum, nostris erroribus addere crimen?</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Cladibus inruimus nocituraque poscimus arma;</span><span class="linebreak"></span>
<span class="line">In Pompeianis votum est Pharsalia castris.</span><span class="linebreak"></span>
<span class="line">Cunctorum voces Romani maximus auctor</span><span class="linebreak"></span>
<span class="line">Tullius eloquii, cuius sub iure togaque</span><span class="linebreak"></span>
<span class="line">Pacificas saevus tremuit Catilina secures,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Pertulit iratus bellis, cum rostra forumque</span><span class="linebreak"></span>
<span class="line">Optaret, passus tam longa silentia miles.</span><span class="linebreak"></span>
<span class="line">Addidit invalidae robur facundia causae.</span><span class="linebreak"></span></p>
<p class="lineGroup"><span class="line indent1">â€œHoc pro tot meritis solum te, Magne, precatur</span><span class="linebreak"></span>
<span class="line">Uti se Fortuna velis, proceresque tuorum</span><span class="linebreak"></span>
</p></section><notes></notes></section>