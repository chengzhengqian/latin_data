<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">290</span><span class="br"></span>Ora. Tot inmensae comites missura ruinae</span><span class="linebreak"></span>
<span class="line">Excivit populos et dignas funere Magni</span><span class="linebreak"></span>
<span class="line">Exequias fortuna dedit. Non corniger Hammon</span><span class="linebreak"></span>
<span class="line">Mittere Marmaricas cessavit in arma catervas,</span><span class="linebreak"></span>
<span class="line">Quidquid ab occiduis Libye patet arida Mauris</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>Usque Paraetonias eoa ad litora Syrtes.</span><span class="linebreak"></span>
<span class="line">Acciperet felix ne non semel omnia Caesar,</span><span class="linebreak"></span>
<span class="line">Vincendum pariter Pharsalia praestitit orbem.</span><span class="linebreak"></span></p>
<p class="lineGroup"><span class="line indent1">Ille ubi deseruit trepidantis moenia Romae,</span><span class="linebreak"></span>
<span class="line">Agmine nubiferam rapto super evolat Alpem,</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>Cumque alii famae populi terrore paverent,</span><span class="linebreak"></span>
<span class="line">Phocais in dubiis ausa est servare iuventus</span><span class="linebreak"></span>
<span class="line">Non Graia levitate fidem signataque iura,</span><span class="linebreak"></span>
<span class="line">Et causas, non fata, sequi. Tamen ante furorem</span><span class="linebreak"></span>
<span class="line">Indomitum duramque viri deflectere mentem</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>Pacifico sermone parant hostemque propinquum</span><span class="linebreak"></span>
<span class="line">Orant Cecropiae praelata fronde Minervae:</span><span class="linebreak"></span></p>
<p class="lineGroup"><span class="line indent1">â€œSemper in externis populo communia vestro</span><span class="linebreak"></span>
<span class="line">Massiliam bellis testatur fata tulisse,</span><span class="linebreak"></span>
<span class="line">Conprensa est Latiis quaecumque annalibus aetas.</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>Et nunc, ignoto si quos petis orbe triumphos,</span><span class="linebreak"></span>
<span class="line">Accipe devotas externa in proelia dextras.</span><span class="linebreak"></span>
<span class="line">At, si funestas acies, si dira paratis</span><span class="linebreak"></span>
<span class="line">Proelia discordes, lacrimas civilibus armis</span><span class="linebreak"></span>
<span class="line">Secretumque damus. Tractentur volnera nulla</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>Sacra manu. Si caelicolis furor arma dedisset,</span><span class="linebreak"></span>
<span class="line">Aut si terrigenae temptarent astra gigantes,</span><span class="linebreak"></span>
<span class="line">Non tamen auderet pietas humana vel armis</span><span class="linebreak"></span>
<span class="line">Vel votis prodesse Iovi, sortisque deorum</span><span class="linebreak"></span>
</p></section><notes></notes></section>