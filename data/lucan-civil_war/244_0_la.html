<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">685</span><span class="br"></span>Pax fuit; hoc leges Campumque et rostra movebat,</span><span class="linebreak"></span>
<span class="line">Hac facie, Fortuna, tibi, Romana, placebas.</span><span class="linebreak"></span>
<span class="line">Nec satis infando fuit hoc vidisse tyranno:</span><span class="linebreak"></span>
<span class="line">Volt sceleris superesse fidem. Tunc arte nefanda</span><span class="linebreak"></span>
<span class="line">Summota est capiti tabes, raptoque cerebro</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>Adsiccata cutis, putrisque effluxit ab alto</span><span class="linebreak"></span>
<span class="line">Umor, et infuso facies solidata veneno est.</span><span class="linebreak"></span></p>
<p class="lineGroup"><span class="line indent1">Ultima Lageae stirpis perituraque proles,</span><span class="linebreak"></span>
<span class="line">Degener, incestae sceptris cessure sorori,</span><span class="linebreak"></span>
<span class="line">Cum tibi sacrato Macedon servetur in antro</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>Et regum cineres extructo monte quiescant,</span><span class="linebreak"></span>
<span class="line">Cum Ptolemaeorum manes seriemque pudendam</span><span class="linebreak"></span>
<span class="line">Pyramides claudant indignaque Mausolea,</span><span class="linebreak"></span>
<span class="line">Litora Pompeium feriunt, truncusque vadosis</span><span class="linebreak"></span>
<span class="line">Huc illuc iactatur aquis. Adeone molesta</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>Totum cura fuit socero servare cadaver?</span><span class="linebreak"></span>
<span class="line">Hac Fortuna fide Magni tam prospera fata</span><span class="linebreak"></span>
<span class="line">Pertulit, hac illum summo de culmine rerum</span><span class="linebreak"></span>
<span class="line">Morte petit cladesque omnes exegit in uno</span><span class="linebreak"></span>
<span class="line">Saeva die, quibus inmunes tot praestitit annos,</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>Pompeiusque fuit, qui numquam mixta videret</span><span class="linebreak"></span>
<span class="line">Laeta malis, felix nullo turbante deorum</span><span class="linebreak"></span>
<span class="line">Et nullo parcente miser; semel inpulit illum</span><span class="linebreak"></span>
<span class="line">Dilata Fortuna manu. Pulsatur harenis,</span><span class="linebreak"></span>
<span class="line">Carpitur in scopulis hausto per volnera fluctu,</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>Ludibrium pelagi, nullaque manente figura</span><span class="linebreak"></span>
</p></section><notes></notes></section>