<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Agnoscat. Iuvat Emathiam non cernere terram</span><span class="linebreak"></span>
<span class="line"><span class="br"></span><span class="lineNumber">795</span><span class="br"></span>Et lustrare oculis campos sub clade latentes.</span><span class="linebreak"></span>
<span class="line">Fortunam superosque suos in sanguine cernit.</span><span class="linebreak"></span>
<span class="line">Ac ne laeta furens scelerum spectacula perdat,</span><span class="linebreak"></span>
<span class="line">Invidet igne rogi miseris caeloque nocenti</span><span class="linebreak"></span>
<span class="line">Ingerit Emathiam. Non illum Poenus humator</span><span class="linebreak"></span>
<span class="line"><span class="br"></span><span class="lineNumber">800</span><span class="br"></span>Consulis et Libyca succensae lampade Cannae</span><span class="linebreak"></span>
<span class="line">Conpellunt, hominum ritus ut servet in hoste,</span><span class="linebreak"></span>
<span class="line">Sed meminit nondum satiata caedibus ira,</span><span class="linebreak"></span>
<span class="line">Cives esse suos. Petimus non singula busta</span><span class="linebreak"></span>
<span class="line">Discretosque rogos: unum da gentibus ignem,</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>Non interpositis urantur corpora flammis;</span><span class="linebreak"></span>
<span class="line">Aut, generi si poena iuvat, nemus extrue Pindi,</span><span class="linebreak"></span>
<span class="line">Erige congestas Oetaeo robore silvas,</span><span class="linebreak"></span>
<span class="line">Thessalicam videat Pompeius ab aequore flammam.</span><span class="linebreak"></span>
<span class="line">Nil agis hac ira: tabesne cadavera solvat</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>An rogus, haud refert; placido natura receptat</span><span class="linebreak"></span>
<span class="line">Cuncta sinu, finemque sui sibi corpora debent.</span><span class="linebreak"></span>
<span class="line">Hos, Caesar, populos si nunc non usserit ignis,</span><span class="linebreak"></span>
<span class="line">Uret cum terris, uret cum gurgite ponti.</span><span class="linebreak"></span>
<span class="line">Communis mundo superest rogus ossibus astra</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>Mixturus. Quocumque tuam fortuna vocabit</span><span class="linebreak"></span>
<span class="line">Hae quoque sunt animae: non altius ibis in auras,</span><span class="linebreak"></span>
<span class="line">Non meliore loco Stygia sub nocte iacebis.</span><span class="linebreak"></span>
<span class="line">Libera fortunae mors est; capit omnia tellus,</span><span class="linebreak"></span>
<span class="line">Quae genuit; caelo tegitur, qui non habet urnam.</span><span class="linebreak"></span>
</p></section><notes></notes></section>