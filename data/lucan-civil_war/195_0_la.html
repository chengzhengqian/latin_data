<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Sitque palam, quas tot duxit Pompeius in urbem</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>Curribus, unius gentes non esse triumphi.</span><span class="linebreak"></span>
<span class="line">Armeniosne movet, Romana potentia cuius</span><span class="linebreak"></span>
<span class="line">Sit ducis? aut emptum minimo volt sanguine quisquam</span><span class="linebreak"></span>
<span class="line">Barbarus Hesperiis Magnum praeponere rebus?</span><span class="linebreak"></span>
<span class="line">Romanos odere omnes, dominosque gravantur,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>Quos novere, magis. Sed me fortuna meorum</span><span class="linebreak"></span>
<span class="line">Commisit manibus, quarum me Gallia testem</span><span class="linebreak"></span>
<span class="line">Tot fecit bellis. Cuius non militis ensem</span><span class="linebreak"></span>
<span class="line">Agnoscam? caelumque tremens cum lancea transit,</span><span class="linebreak"></span>
<span class="line">Dicere non fallar, quo sit vibrata lacerto.</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>Quod si, signa ducem numquam fallentia vestrum,</span><span class="linebreak"></span>
<span class="line">Conspicio faciesque truces oculosque minaces,</span><span class="linebreak"></span>
<span class="line">Vicistis. Videor fluvios spectare cruoris</span><span class="linebreak"></span>
<span class="line">Calcatosque simul reges sparsumque senatus</span><span class="linebreak"></span>
<span class="line">Corpus et inmensa populos in caede natantes.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>Sed mea fata moror, qui vos in tela furentes</span><span class="linebreak"></span>
<span class="line">Vocibus his teneo. Veniam date bella trahenti:</span><span class="linebreak"></span>
<span class="line">Spe trepido; haud umquam vidi tam magna daturos</span><span class="linebreak"></span>
<span class="line">Tam prope me superos; camporum limite parvo</span><span class="linebreak"></span>
<span class="line">Absumus a votis. Ego sum, cui Marte peracto,</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>Quae populi regesque tenent, donare licebit.</span><span class="linebreak"></span>
<span class="line">Quone poli motu, quo caeli sidere verso</span><span class="linebreak"></span>
<span class="line">Thessalicae tantum, superi, permittitis orae?</span><span class="linebreak"></span>
<span class="line">Aut merces hodie bellorum aut poena parata.</span><span class="linebreak"></span>
<span class="line">Caesareas spectate cruces, spectate catenas</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>Et caput hoc positum rostris effusaque membra</span><span class="linebreak"></span>
</p></section><notes></notes></section>