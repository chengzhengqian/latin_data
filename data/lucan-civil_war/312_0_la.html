<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Audax Thessalici nuper qui rupe sub Haemi</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>Hesperiae cunctos proceres aciemque senatus</span><span class="linebreak"></span>
<span class="line">Pompeiumque ducem causa sperare vetante</span><span class="linebreak"></span>
<span class="line">Non timuit fatumque sibi promisit iniquum,</span><span class="linebreak"></span>
<span class="line">Expavit servile nefas, intraque penates</span><span class="linebreak"></span>
<span class="line">Obruitur telis. Quem non violasset Alanus,</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>Non Scytha, non fixo qui ludit in hospite Maurus,</span><span class="linebreak"></span>
<span class="line">Hic, cui Romani spatium non sufficit orbis,</span><span class="linebreak"></span>
<span class="line">Parvaque regna putet Tyriis cum Gadibus Indos,</span><span class="linebreak"></span>
<span class="line">Ceu puer inbellis, ceu captis femina muris,</span><span class="linebreak"></span>
<span class="line">Quaerit tuta domus; spem vitae in limine clauso</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>Ponit, et incerto lustrat vagus atria cursu,</span><span class="linebreak"></span>
<span class="line">Non sine rege tamen, que, ducit in omnia secum,</span><span class="linebreak"></span>
<span class="line">Sumpturus poenas et grata piacula morti</span><span class="linebreak"></span>
<span class="line">Missurusque tuum, si non sint tela nec ignes,</span><span class="linebreak"></span>
<span class="line">In famulos, Ptolemaee, caput. Sic barbara Colchis</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>Creditur ultorem metuens regnique fugaeque</span><span class="linebreak"></span>
<span class="line">Ense suo fratrisque simul cervice parata</span><span class="linebreak"></span>
<span class="line">Expectasse patrem. Cogunt tamen ultima rerum</span><span class="linebreak"></span>
<span class="line">Spem pacis temptare ducem, missusque satelles</span><span class="linebreak"></span>
<span class="line">Regius, ut saevos absentis voce tyranni</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>Corriperet famulos, quo bellum auctore moverent.</span><span class="linebreak"></span>
<span class="line">Sed neque ius mundi valuit nec foedera sancta</span><span class="linebreak"></span>
<span class="line">Gentibus, orator regis pacisque sequester</span><span class="linebreak"></span>
<span class="line"><span class="italic">Quin caderet ferro. Quamquam quis talia facta</span><a class="footnoteLink" href="#note_LCL220_624_1" id="target_note_LCL220_624_1"><sup>1</sup></a></span><span class="linebreak"></span>
<span class="line">Aestimat in numero scelerum ponenda tuorum,</span><span class="linebreak"></span>
</p></section><notes><section class="footnotes"><ul><li class="note" id="note_LCL220_624_1"><a class="footnoteCrossrefLink" href="#target_note_LCL220_624_1" title="Click to highlight in text"><sup class="lineRef">1</sup><span class="italic">Inserted by Housman.</span></a></li><script type="text/javascript">document.getElementById('note_LCL220_624_1').style.display = "none";</script></ul></section></notes></section>