<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Hesperiam potui motu surgente tenere,</span><span class="linebreak"></span>
<span class="line">Si vellem patriis aciem committere templis</span><span class="linebreak"></span>
<span class="line">Ac medio pugnare foro. Dum bella relegem,</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>Extremum Scythici transcendam frigoris orbem</span><span class="linebreak"></span>
<span class="line">Ardentesque plagas. Victor tibi, Roma, quietem</span><span class="linebreak"></span>
<span class="line">Eripiam, qui, ne premerent te proelia, fugi?</span><span class="linebreak"></span>
<span class="line">A potius, ne quid bello patiaris in isto,</span><span class="linebreak"></span>
<span class="line">Te Caesar putet esse suam.‚Äù Sic fatus in ortus</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>Phoebeos condixit iter, terraeque secutus</span><span class="linebreak"></span>
<span class="line">Devia, qua vastos aperit Candavia saltus,</span><span class="linebreak"></span>
<span class="line">Contigit Emathiam, bello quam fata parabant.</span><span class="linebreak"></span></p>
<p class="lineGroup"><span class="line indent1">Thessaliam, qua parte diem brumalibus horis</span><span class="linebreak"></span>
<span class="line">Attollit Titan, rupes Ossaea coercet;</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>Cum per summa poli Phoebum trahit altior aestas,</span><span class="linebreak"></span>
<span class="line">Pelion opponit radiis nascentibus umbras;</span><span class="linebreak"></span>
<span class="line">At medios ignes caeli rapidique Leonis</span><span class="linebreak"></span>
<span class="line">Solstitiale caput nemorosus summovet Othrys.</span><span class="linebreak"></span>
<span class="line">Excipit adversos Zephyros et Iapyga Pindus</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>Et maturato praecidit vespere lucem;</span><span class="linebreak"></span>
<span class="line">Nec metuens imi Borean habitator Olympi</span><span class="linebreak"></span>
<span class="line">Lucentem totis ignorat noctibus Arcton.</span><span class="linebreak"></span>
<span class="line">Hos inter montes, media qui valle premuntur,</span><span class="linebreak"></span>
<span class="line">Perpetuis quondam latuere paludibus agri,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>Flumina dum campi retinent nec pervia Tempe</span><span class="linebreak"></span>
<span class="line">Dant aditus pelagi, stagnumque inplentibus unum</span><span class="linebreak"></span>
<span class="line">Crescere cursus erat. Postquam discessit Olympo</span><span class="linebreak"></span>
<span class="line">Herculea gravis Ossa manu subitaeque ruinam</span><span class="linebreak"></span>
<span class="line">Sensit aquae Nereus, melius mansura sub undis</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>Emathis aequorei regnum Pharsalos Achillis</span><span class="linebreak"></span>
</p></section><notes></notes></section>