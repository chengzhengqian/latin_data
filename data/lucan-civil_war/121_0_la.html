<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Excipit et Magno fatum patriaeque suumque</span><span class="linebreak"></span>
<span class="line">Inposuit. Tunc in reges populosque merentes</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>Sparsus honor, pelagique potens Phoebeia donis</span><span class="linebreak"></span>
<span class="line">Exornata Rhodos gelidique inculta iuventus</span><span class="linebreak"></span>
<span class="line">Taygeti; fama veteres laudantur Athenae,</span><span class="linebreak"></span>
<span class="line">Massiliaeque suae donatur libera Phocis.</span><span class="linebreak"></span>
<span class="line">Tum Sadalam fortemque Cotyn fidumque per arma</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Deiotarum et gelidae dominum Rhascypolin orae</span><span class="linebreak"></span>
<span class="line">Conlaudant, Libyamque iubent auctore senatu</span><span class="linebreak"></span>
<span class="line">Sceptrifero parere Iubae. Pro tristia fata!</span><span class="linebreak"></span>
<span class="line">Et tibi, non fidae gentis dignissime regno,</span><span class="linebreak"></span>
<span class="line">Fortunae, Ptolomaee, pudor crimenque deorum,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Cingere Pellaeo pressos diademate crines</span><span class="linebreak"></span>
<span class="line">Permissum. Saevum in populos puer accipit ensem,</span><span class="linebreak"></span>
<span class="line">Atque utinam in populos! donata est regia Lagi,</span><span class="linebreak"></span>
<span class="line">Accessit Magni iugulus, regnumque sorori</span><span class="linebreak"></span>
<span class="line">Ereptum est soceroque nefas. Iam turba soluto</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Arma petit coetu; quae cum populique ducesque</span><span class="linebreak"></span>
<span class="line">Casibus incertis et caeca sorte pararent,</span><span class="linebreak"></span>
<span class="line">Solus in ancipites metuit descendere Martis</span><span class="linebreak"></span>
<span class="line">Appius eventus, finemque expromere rerum</span><span class="linebreak"></span>
<span class="line">Sollicitat superos multosque obducta per annos</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>Delphica fatidici reserat penetralia Phoebi.</span><span class="linebreak"></span></p>
<p class="lineGroup"><span class="line indent1">Hesperio tantum quantum summotus Eoo</span><span class="linebreak"></span>
<span class="line">Cardine Parnasos gemino petit aethera colle,</span><span class="linebreak"></span>
<span class="line">Mons Phoebo Bromioque sacer, cui numine mixto</span><span class="linebreak"></span>
</p></section><notes></notes></section>