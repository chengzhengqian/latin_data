<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Monstra iubet primum, quae nullo semine discors</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>Protulerat natura, rapi sterilique nefandos</span><span class="linebreak"></span>
<span class="line">Ex utero fetus infaustis urere flammis.</span><span class="linebreak"></span>
<span class="line">Mox iubet et totam pavidis a civibus urbem</span><span class="linebreak"></span>
<span class="line">Ambiri et, festo purgantes moenia lustro,</span><span class="linebreak"></span>
<span class="line">Longa per extremos pomeria cingere fines</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>Pontifices, sacri quibus est permissa potestas.</span><span class="linebreak"></span>
<span class="line">Turba minor ritu sequitur succincta Gabino,</span><span class="linebreak"></span>
<span class="line">Vestalemque chorum ducit vittata sacerdos,</span><span class="linebreak"></span>
<span class="line">Troianam soli cui fas vidisse Minervam;</span><span class="linebreak"></span>
<span class="line">Tum, qui fata deum secretaque carmina servant</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>Et lotam parvo revocant Almone Cybeben,</span><span class="linebreak"></span>
<span class="line">Et doctus volucres augur servare sinistras</span><span class="linebreak"></span>
<span class="line">Septemvirque epulis festis Titiique sodales</span><span class="linebreak"></span>
<span class="line">Et Salius laeto portans ancilia collo</span><span class="linebreak"></span>
<span class="line">Et tollens apicem generoso vertice flamen.</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>Dumque illi effusam longis anfractibus urbem</span><span class="linebreak"></span>
<span class="line">Circumeunt, Arruns dispersos fulminis ignes</span><span class="linebreak"></span>
<span class="line">Colligit et terrae maesto cum murmure condit</span><span class="linebreak"></span>
<span class="line">Datque locis numen; sacris tunc admovet aris</span><span class="linebreak"></span>
<span class="line">Electa cervice marem. Iam fundere Bacchum</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>Coeperat obliquoque molas inducere cultro,</span><span class="linebreak"></span>
<span class="line">Inpatiensque diu non grati victima sacri,</span><span class="linebreak"></span>
<span class="line">Cornua succincti premerent cum torva ministri,</span><span class="linebreak"></span>
<span class="line">Deposito victum praebebat poplite collum.</span><span class="linebreak"></span>
<span class="line">Nec cruor emicuit solitus, sed volnere largo</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>Diffusum rutilo dirum pro sanguine virus.</span><span class="linebreak"></span>
<span class="line">Palluit attonitus sacris feralibus Arruns</span><span class="linebreak"></span>
</p></section><notes></notes></section>