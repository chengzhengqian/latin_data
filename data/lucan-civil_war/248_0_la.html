<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Dicere Pompei, quo condi maluit illum</span><span class="linebreak"></span>
<span class="line"><span class="br"></span><span class="lineNumber">795</span><span class="br"></span>Quam terra caruisse socer? Temeraria dextra,</span><span class="linebreak"></span>
<span class="line">Cur obicis Magno tumulum manesque vagantes</span><span class="linebreak"></span>
<span class="line">Includis? Situs est, qua terra extrema refuso</span><span class="linebreak"></span>
<span class="line">Pendet in Oceano; Romanum nomen et omne</span><span class="linebreak"></span>
<span class="line">Imperium Magno tumuli est modus; obrue saxa</span><span class="linebreak"></span>
<span class="line"><span class="br"></span><span class="lineNumber">800</span><span class="br"></span>Crimine plena deum. Si tota est Herculis Oete</span><span class="linebreak"></span>
<span class="line">Et iuga tota vacant Bromio Nyseia, quare</span><span class="linebreak"></span>
<span class="line">Unus in Aegypto Magni lapis? omnia Lagi</span><span class="linebreak"></span>
<span class="line">Arva tenere potest, si nullo caespite nomen</span><span class="linebreak"></span>
<span class="line">Haeserit. Erremus populi cinerumque tuorum,</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>Magne, metu nullas Nili calcemus harenas.</span><span class="linebreak"></span>
<span class="line">Quod si tam sacro dignaris nomine saxum,</span><span class="linebreak"></span>
<span class="line">Adde actus tantos monumentaque maxima rerum,</span><span class="linebreak"></span>
<span class="line">Adde trucis Lepidi motus Alpinaque bella</span><span class="linebreak"></span>
<span class="line">Armaque Sertori revocato consule victa</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>Et currus, quos egit eques, commercia tuta</span><span class="linebreak"></span>
<span class="line">Gentibus et pavidos Cilicas maris; adde subactam</span><span class="linebreak"></span>
<span class="line">Barbariem gentesque vagas et quidquid in Euro</span><span class="linebreak"></span>
<span class="line">Regnorum Boreaque iacet. Dic semper ab armis</span><span class="linebreak"></span>
<span class="line">Civilem repetisse togam, ter curribus actis</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>Contentum multos patriae donasse triumphos.</span><span class="linebreak"></span>
<span class="line">Quis capit haec tumulus? surgit miserabile bustum</span><span class="linebreak"></span>
<span class="line">Non ullis plenum titulis, non ordine tanto</span><span class="linebreak"></span>
<span class="line">Fastorum; solitumque legi super alta deorum</span><span class="linebreak"></span>
<span class="line">Culmina et extructos spoliis hostilibus arcus</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>Haud procul est ima Pompei nomen harena</span><span class="linebreak"></span>
</p></section><notes></notes></section>