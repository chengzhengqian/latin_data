<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Ac nusquam vetitis ullas obsistere cautes</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>Indignaris aquis, spuma tunc astra lacessis;</span><span class="linebreak"></span>
<span class="line">Cuncta fremunt undis, ac multo murmure montis</span><span class="linebreak"></span>
<span class="line">Spumeus invitis canescit fluctibus amnis.</span><span class="linebreak"></span>
<span class="line">Hinc, Abaton quam nostra vocat veneranda vetustas,</span><span class="linebreak"></span>
<span class="line">†Terra potens†<a class="footnoteLink" href="#note_LCL220_614_1" id="target_note_LCL220_614_1"><sup>1</sup></a> primos sentit percussa tumultus,</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>Et scopuli, placuit fluvii quos dicere venas,</span><span class="linebreak"></span>
<span class="line">Quod manifesta novi primum dant signa tumoris.</span><span class="linebreak"></span>
<span class="line">Hinc montes natura vagis circumdedit undis,</span><span class="linebreak"></span>
<span class="line">Qui Libyae te, Nile, negent; quos inter in alta</span><span class="linebreak"></span>
<span class="line">It convalle tacens iam moribus unda receptis.</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>Prima tibi campos permittit apertaque Memphis</span><span class="linebreak"></span>
<span class="line">Rura modumque vetat crescendi ponere ripas.”</span><span class="linebreak"></span></p>
<p class="lineGroup"><span class="line indent1">Sic velut in tuta securi pace trahebant</span><span class="linebreak"></span>
<span class="line">Noctis iter mediae. Sed non vaesana Pothini</span><span class="linebreak"></span>
<span class="line">Mens inbuta semel sacra iam caede vacabat</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>A scelerum motu: Magno nihil ille perempto</span><span class="linebreak"></span>
<span class="line">Iam putat esse nefas; habitant sub pectore manes,</span><span class="linebreak"></span>
<span class="line">Ultricesque deae dant in nova monstra furorem.</span><span class="linebreak"></span>
<span class="line">Dignatur viles isto quoque sanguine dextras,</span><span class="linebreak"></span>
<span class="line">Quo Fortuna parat victos perfundere patres,</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>Poenaque civilis belli, vindicta senatus,</span><span class="linebreak"></span>
<span class="line">Paene data est famulo. Procul hoc avertite, fata,</span><span class="linebreak"></span>
<span class="line">Crimen, ut haec Bruto cervix absente secetur.</span><span class="linebreak"></span>
<span class="line">In scelus it Pharium Romani poena tyranni,</span><span class="linebreak"></span>
<span class="line">Exemplumque perit. Struit audax inrita fatis</span><span class="linebreak"></span>
</p></section><notes><section class="footnotes"><ul><li class="note" id="note_LCL220_614_1"><a class="footnoteCrossrefLink" href="#target_note_LCL220_614_1" title="Click to highlight in text"><sup class="lineRef">1</sup><span class="italic">The obelized words are corrupt; and no satisfactory emendation has been suggested.</span></a></li><script type="text/javascript">document.getElementById('note_LCL220_614_1').style.display = "none";</script></ul></section></notes></section>