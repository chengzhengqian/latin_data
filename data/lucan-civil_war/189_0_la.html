<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Casurum est, feriat; neque enim victoria Magno</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>Laetior. Aut populis invisum hac clade peracta</span><span class="linebreak"></span>
<span class="line">Aut hodie Pompeius erit miserabile nomen:</span><span class="linebreak"></span>
<span class="line">Omne malum victi, quod sors feret ultima rerum,</span><span class="linebreak"></span>
<span class="line">Omne nefas victoris erit.‚Äù Sic fatur et arma</span><span class="linebreak"></span>
<span class="line">Permittit populis frenosque furentibus ira</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>Laxat et ut victus violento navita Coro</span><span class="linebreak"></span>
<span class="line">Dat regimen ventis ignavumque arte relicta</span><span class="linebreak"></span>
<span class="line">Puppis onus trahitur. Trepido confusa tumultu</span><span class="linebreak"></span>
<span class="line">Castra fremunt, animique truces sua pectora pulsant</span><span class="linebreak"></span>
<span class="line">Ictibus incertis. Multorum pallor in ore</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>Mortis venturae faciesque simillima fato.</span><span class="linebreak"></span>
<span class="line">Advenisse diem, qui fatum rebus in aevum</span><span class="linebreak"></span>
<span class="line">Conderet humanis, et quaeri, Roma quid esset,</span><span class="linebreak"></span>
<span class="line">Illo Marte palam est. Sua quisque pericula nescit</span><span class="linebreak"></span>
<span class="line">Attonitus maiore metu. Quis litora ponto</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>Obruta, quis summis cernens in montibus aequor</span><span class="linebreak"></span>
<span class="line">Aetheraque in terras deiecto sole cadentem,</span><span class="linebreak"></span>
<span class="line">Tot rerum finem, timeat sibi? non vacat ullos</span><span class="linebreak"></span>
<span class="line">Pro se ferre metus: urbi Magnoque timetur.</span><span class="linebreak"></span>
<span class="line">Nec gladiis habuere fidem, nisi cautibus asper</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>Exarsit mucro; tunc omnis lancea saxo</span><span class="linebreak"></span>
<span class="line">Erigitur, tendunt nervis melioribus arcus,</span><span class="linebreak"></span>
<span class="line">Cura fuit lectis pharetras inplere sagittis.</span><span class="linebreak"></span>
<span class="line">Auget eques stimulos frenorumque artat habenas.</span><span class="linebreak"></span>
</p></section><notes></notes></section>