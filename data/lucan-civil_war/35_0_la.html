<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Nil animae letale datum moremque nefandae</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>Dirum saevitiae, pereuntis parcere morti.</span><span class="linebreak"></span>
<span class="line">Avolsae cecidere manus, exsectaque lingua</span><span class="linebreak"></span>
<span class="line">Palpitat et muto vacuum ferit aera motu.</span><span class="linebreak"></span>
<span class="line">Hic aures, alius spiramina naris aduncae</span><span class="linebreak"></span>
<span class="line">Amputat; ille cavis evolvit sedibus orbes,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>Ultimaque effodit spectatis lumina membris.</span><span class="linebreak"></span>
<span class="line">Vix erit ulla fides tam saevi criminis, unum</span><span class="linebreak"></span>
<span class="line">Tot poenas cepisse caput. Sic mole ruinae</span><span class="linebreak"></span>
<span class="line">Fracta sub ingenti miscentur pondere membra,</span><span class="linebreak"></span>
<span class="line">Nec magis informes veniunt ad litora trunci,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>Qui medio periere freto. Quid perdere fructum</span><span class="linebreak"></span>
<span class="line">Iuvit et, ut vilem, Marii confundere voltum?</span><span class="linebreak"></span>
<span class="line">Ut scelus hoc Sullae caedesque ostensa placeret,</span><span class="linebreak"></span>
<span class="line">Agnoscendus erat. Vidit Fortuna colonos</span><span class="linebreak"></span>
<span class="line">Praenestina suos cunctos simul ense recepto</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>Unius populum pereuntem tempore mortis.</span><span class="linebreak"></span>
<span class="line">Tum flos Hesperiae, Latii iam sola iuventus,</span><span class="linebreak"></span>
<span class="line">Concidit et miserae maculavit Ovilia Romae.</span><span class="linebreak"></span>
<span class="line">Tot simul infesto iuvenes occumbere leto</span><span class="linebreak"></span>
<span class="line">Saepe fames pelagique furor subitaeque ruinae</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>Aut terrae caelique lues aut bellica clades,</span><span class="linebreak"></span>
<span class="line">Numquam poena fuit. Densi vix agmina volgi</span><span class="linebreak"></span>
<span class="line">Inter et exsangues inmissa morte catervas</span><span class="linebreak"></span>
<span class="line">Victores movere manus; vix caede peracta</span><span class="linebreak"></span>
<span class="line">Procumbunt, dubiaque labant cervice; sed illos</span><span class="linebreak"></span>
</p></section><notes></notes></section>