<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Cervicis pretio bene se mea signa secutam.</span><span class="linebreak"></span>
<span class="line">Quin agite et magna meritum cum caede parate;</span><span class="linebreak"></span>
<span class="line">Ignavum scelus est tantum fuga.‚Äù Dixit et omnes</span><span class="linebreak"></span>
<span class="line">Haud aliter medio revocavit ab aequore puppes,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>Quam, simul effetas linquunt examina ceras</span><span class="linebreak"></span>
<span class="line">Atque oblita favi non miscent nexibus alas,</span><span class="linebreak"></span>
<span class="line">Sed sibi quaeque volat nec iam degustat amarum</span><span class="linebreak"></span>
<span class="line">Desidiosa thymum, Phrygii sonus increpat aeris,</span><span class="linebreak"></span>
<span class="line">Attonitae posuere fugam studiumque laboris</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>Floriferi repetunt et sparsi mellis amorem;</span><span class="linebreak"></span>
<span class="line">Gaudet in Hyblaeo securus gramine pastor</span><span class="linebreak"></span>
<span class="line">Divitias servasse casae. Sic voce Catonis</span><span class="linebreak"></span>
<span class="line">Inculcata viris iusti patientia Martis.</span><span class="linebreak"></span></p>
<p class="lineGroup"><span class="line indent1">Iamque actu belli non doctas ferre quietem</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>Constituit mentes serieque agitare laborum.</span><span class="linebreak"></span>
<span class="line">Primum litoreis miles lassatur harenis.</span><span class="linebreak"></span>
<span class="line">Proximus in muros et moenia Cyrenarum</span><span class="linebreak"></span>
<span class="line">Est labor; exclusus nulla se vindicat ira,</span><span class="linebreak"></span>
<span class="line">Poenaque de victis sola est vicisse Catoni.</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>Inde peti placuit Libyci contermina Mauris</span><span class="linebreak"></span>
<span class="line">Regna Iubae, sed iter mediis natura vetabat</span><span class="linebreak"></span>
<span class="line">Syrtibus: hanc audax sperat sibi cedere virtus.</span><span class="linebreak"></span></p>
<p class="lineGroup"><span class="line indent1">Syrtes vel primam mundo natura figuram</span><span class="linebreak"></span>
<span class="line">Cum daret, in dubio pelagi terraeque reliquit</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>(Nam neque subsedit penitus, quo stagna profundi</span><span class="linebreak"></span>
<span class="line">Acciperet, nec se defendit ab aequore tellus,</span><span class="linebreak"></span>
<span class="line">Ambigua sed lege loci iacet invia sedes,</span><span class="linebreak"></span>
</p></section><notes></notes></section>