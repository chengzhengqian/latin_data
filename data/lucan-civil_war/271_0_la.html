<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Multaque devexo terrarum margine celat.</span><span class="linebreak"></span>
<span class="line">Utque calor solvit, quem torserat aera ventus,</span><span class="linebreak"></span>
<span class="line">Incensusque dies, manant sudoribus artus,</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>Arent ora siti. Conspecta est parva maligna</span><span class="linebreak"></span>
<span class="line">Unda procul vena, quam vix e pulvere miles</span><span class="linebreak"></span>
<span class="line">Corripiens patulum galeae confudit in orbem</span><span class="linebreak"></span>
<span class="line">Porrexitque duci. Squalebant pulvere fauces</span><span class="linebreak"></span>
<span class="line">Cunctorum, minimumque tenens dux ipse liquoris</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>Invidiosus erat. “Mene” inquit “degener unum</span><span class="linebreak"></span>
<span class="line">Miles in hac turba vacuum virtute putasti?</span><span class="linebreak"></span>
<span class="line">Usque adeo mollis primisque caloribus inpar</span><span class="linebreak"></span>
<span class="line">Sum visus? quanto poena tu dignior ista es,</span><span class="linebreak"></span>
<span class="line">Qui populo sitiente bibas!” Sic concitus ira</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>Excussit galeam, suffecitque omnibus unda.</span><span class="linebreak"></span></p>
<p class="lineGroup"><span class="line indent1">Ventum erat ad templum, Libycis quod gentibus unum</span><span class="linebreak"></span>
<span class="line">Inculti Garamantes habent. Stat sortiger illic</span><span class="linebreak"></span>
<span class="line">Iuppiter, ut memorant, sed non aut fulmina vibrans</span><span class="linebreak"></span>
<span class="line">Aut similis nostro, sed tortis cornibus Hammon.</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>Non illic Libycae posuerunt ditia gentes</span><span class="linebreak"></span>
<span class="line">Templa, nec Eois splendent donaria gemmis.</span><span class="linebreak"></span>
<span class="line">Quamvis Aethiopum populis Arabumque beatis</span><span class="linebreak"></span>
<span class="line">Gentibus atque Indis unus sit Iuppiter Hammon,</span><span class="linebreak"></span>
<span class="line">Pauper adhuc deus est nullis violata per aevum</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>Divitiis delubra tenens, morumque priorum</span><span class="linebreak"></span>
<span class="line">Numen Romano templum defendit ab auro.</span><span class="linebreak"></span>
<span class="line">Esse locis superos testatur silva per omnem</span><span class="linebreak"></span>
</p></section><notes></notes></section>