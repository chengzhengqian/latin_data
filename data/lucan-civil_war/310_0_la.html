<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">395</span><span class="br"></span>Hoc regi, Romana sibi. Tu parce morari.</span><span class="linebreak"></span>
<span class="line">Plenum epulis madidumque mero Venerique paratum</span><span class="linebreak"></span>
<span class="line">Invenies; aude, superi tot vota Catonum</span><span class="linebreak"></span>
<span class="line">Brutorumque tibi tribuent.‚Äù Non lentus Achillas</span><span class="linebreak"></span>
<span class="line">Suadenti parere nefas haud clara movendis,</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>Ut mos, signa dedit castris nec prodidit arma</span><span class="linebreak"></span>
<span class="line">Ullius clangore tubae: temere omnia saevi</span><span class="linebreak"></span>
<span class="line">Instrumenta rapit belli. Pars maxima turbae</span><span class="linebreak"></span>
<span class="line">Plebis erat Latiae; sed tanta oblivio mentes</span><span class="linebreak"></span>
<span class="line">Cepit in externos corrupto milite mores,</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>Ut duce sub famulo iussuque satellitis irent,</span><span class="linebreak"></span>
<span class="line">Quos erat indignum Phario parere tyranno.</span><span class="linebreak"></span>
<span class="line">Nulla fides pietasque viris qui castra secuntur,</span><span class="linebreak"></span>
<span class="line">Venalesque manus: ibi fas, ubi proxima merces;</span><span class="linebreak"></span>
<span class="line">Aere merent parvo iugulumque in Caesaris ire</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>Non sibi dant. Pro fas! ubi non civilia bella</span><span class="linebreak"></span>
<span class="line">Invenit imperii fatum miserabile nostri?</span><span class="linebreak"></span>
<span class="line">Thessaliae subducta acies in litore Nili</span><span class="linebreak"></span>
<span class="line">More furit patrio. Quid plus te, Magne, recepto</span><span class="linebreak"></span>
<span class="line">Ausa foret Lagea domus? dat scilicet omnis</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>Dextera quod debet superis, nullique vacare</span><span class="linebreak"></span>
<span class="line">Fas est Romano. Latium sic scindere corpus</span><span class="linebreak"></span>
<span class="line">Dis placitum; non in soceri generique favorem</span><span class="linebreak"></span>
<span class="line">Discedunt populi; civilia bella satelles</span><span class="linebreak"></span>
<span class="line">Movit, et in partem Romani venit Achillas;</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>Et nisi fata manus a sanguine Caesaris arcent,</span><span class="linebreak"></span>
<span class="line">Hae vincent partes. Aderat maturus uterque,</span><span class="linebreak"></span>
</p></section><notes></notes></section>