<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">295</span><span class="br"></span>Egerit et torrens in campos defluit Aetna,</span><span class="linebreak"></span>
<span class="line">Caesaris ut miles glomerato pulvere victus</span><span class="linebreak"></span>
<span class="line">Ante aciem caeci trepidus sub nube timoris</span><span class="linebreak"></span>
<span class="line">Hostibus occurrit fugiens inque ipsa pavendo</span><span class="linebreak"></span>
<span class="line">Fata ruit. Totus mitti civilibus armis</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>Usque vel in pacem potuit cruor: ipse furentes</span><span class="linebreak"></span>
<span class="line">Dux tenuit gladios. Felix ac libera regum,</span><span class="linebreak"></span>
<span class="line">Roma, fores iurisque tui, vicisset in illo</span><span class="linebreak"></span>
<span class="line">Si tibi Sulla loco. Dolet heu semperque dolebit,</span><span class="linebreak"></span>
<span class="line">Quod scelerum, Caesar, prodest tibi summa tuorum,</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>Cum genero pugnasse pio. Pro tristia fata!</span><span class="linebreak"></span>
<span class="line">Non Uticae Libye clades, Hispania Mundae</span><span class="linebreak"></span>
<span class="line">Flesset et infando pollutus sanguine Nilus</span><span class="linebreak"></span>
<span class="line">Nobilius Phario gestasset rege cadaver,</span><span class="linebreak"></span>
<span class="line">Nec Iuba Marmaricas nudus pressisset harenas</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>Poenorumque umbras placasset sanguine fuso</span><span class="linebreak"></span>
<span class="line">Scipio, nec sancto caruisset vita Catone.</span><span class="linebreak"></span>
<span class="line">Ultimus esse dies potuit tibi, Roma, malorum,</span><span class="linebreak"></span>
<span class="line">Exire e mediis potuit Pharsalia fatis.</span><span class="linebreak"></span></p>
<p class="lineGroup"><span class="line indent1">Deserit averso possessam numine sedem</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>Caesar et Emathias lacero petit agmine terras.</span><span class="linebreak"></span>
<span class="line">Arma secuturum soceri, quacumque fugasset,</span><span class="linebreak"></span>
<span class="line">Temptavere suo comites devertere Magnum</span><span class="linebreak"></span>
<span class="line">Hortatu, patrias sedes atque hoste carentem</span><span class="linebreak"></span>
<span class="line">Ausoniam peteret. “Numquam me Caesaris,” inquit</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>“Exemplo reddam patriae, numquamque videbit</span><span class="linebreak"></span>
<span class="line">Me nisi dimisso redeuntem milite Roma.</span><span class="linebreak"></span>
</p></section><notes></notes></section>