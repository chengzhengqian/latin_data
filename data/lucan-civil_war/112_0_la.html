<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Excivit, Libycas gentes, extremaque mundi</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>Signa suum comitata Iubam. Non fusior ulli</span><span class="linebreak"></span>
<span class="line">Terra fuit domino: qua sunt longissima, regna</span><span class="linebreak"></span>
<span class="line">Cardine ab occiduo vicinus Gadibus Atlas</span><span class="linebreak"></span>
<span class="line">Terminat, a medio confinis Syrtibus Hammon;</span><span class="linebreak"></span>
<span class="line">At, qua lata iacet, vasti plaga fervida regni</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>Distinet Oceanum zonaeque exusta calentis.</span><span class="linebreak"></span>
<span class="line">Sufficiunt spatio populi: tot castra secuntur,</span><span class="linebreak"></span>
<span class="line">Autololes Numidaeque vagi semperque paratus</span><span class="linebreak"></span>
<span class="line">Inculto Gaetulus equo, tum concolor Indo</span><span class="linebreak"></span>
<span class="line">Maurus, inops Nasamon, mixti Garamante perusto</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>Marmaridae volucres, aequaturusque sagittas</span><span class="linebreak"></span>
<span class="line">Medorum, tremulum cum torsit missile, Mazax,</span><span class="linebreak"></span>
<span class="line">Et gens quae nudo residens Massylia dorso</span><span class="linebreak"></span>
<span class="line">Ora levi fiectit frenorum nescia virga,</span><span class="linebreak"></span>
<span class="line">Et solitus vacuis errare mapalibus Afer</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>Venator, ferrique simul fiducia non est,</span><span class="linebreak"></span>
<span class="line">Vestibus iratos laxis operire leones.</span><span class="linebreak"></span>
<span class="line">Nec solum studiis civilibus arma parabat</span><span class="linebreak"></span>
<span class="line">Privatae sed bella dabat Iuba concitus irae.</span><span class="linebreak"></span>
<span class="line">Hunc quoque, quo superos humanaque polluit anno,</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>Lege tribunicia solio depellere avorum</span><span class="linebreak"></span>
<span class="line">Curio temptarat, Libyamque auferre tyranno</span><span class="linebreak"></span>
<span class="line">Dum regnum te, Roma, facit. Memor ille doloris</span><span class="linebreak"></span>
<span class="line">Hoc bellum sceptri fructum putat esse retenti.</span><span class="linebreak"></span>
<span class="line">Hac igitur regis trepidat iam Curio fama,</span><span class="linebreak"></span>
</p></section><notes></notes></section>