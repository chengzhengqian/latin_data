<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">70</span><span class="br"></span>Castrorum regesque tui cum supplice mundo</span><span class="linebreak"></span>
<span class="line">Adfusi, vinci socerum patiare rogamus.</span><span class="linebreak"></span>
<span class="line">Humani generis tam longo tempore bellum</span><span class="linebreak"></span>
<span class="line">Caesar erit? merito Pompeium vincere lente</span><span class="linebreak"></span>
<span class="line">Gentibus indignum est a transcurrente subactis.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Quo tibi fervor abit aut quo fiducia fati?</span><span class="linebreak"></span>
<span class="line">De superis, ingrate, times causamque senatus</span><span class="linebreak"></span>
<span class="line">Credere dis dubitas? ipsae tua signa revellent</span><span class="linebreak"></span>
<span class="line">Prosilientque acies: pudeat vicisse coactum.</span><span class="linebreak"></span>
<span class="line">Si duce te iusso, si nobis bella geruntur,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Sit iuris, quocumque velint, concurrere campo.</span><span class="linebreak"></span>
<span class="line">Quid mundi gladios a sanguine Caesaris arces?</span><span class="linebreak"></span>
<span class="line">Vibrant tela manus, vix signa morantia quisquam</span><span class="linebreak"></span>
<span class="line">Expectat: propera, te ne tua classica linquant.</span><span class="linebreak"></span>
<span class="line">Scire senatus avet, miles te, Magne, sequatur</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>An comes.” Ingemuit rector sensitque deorum</span><span class="linebreak"></span>
<span class="line">Esse dolos et fata suae contraria menti.</span><span class="linebreak"></span>
<span class="line">“Si placet hoc” inquit “cunctis, si milite Magno,</span><span class="linebreak"></span>
<span class="line">Non duce tempus eget, nil ultra fata morabor:</span><span class="linebreak"></span>
<span class="line">Involvat populos una fortuna ruina,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>Sitque hominum magnae lux ista novissima parti.</span><span class="linebreak"></span>
<span class="line">Testor, Roma, tamen Magnum, quo cuncta perirent,</span><span class="linebreak"></span>
<span class="line">Accepisse diem. Potuit tibi volnere nullo</span><span class="linebreak"></span>
</p></section><notes></notes></section>