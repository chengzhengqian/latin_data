<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Iamque hebes et crasso non asper sanguine mucro</span><span class="linebreak"></span>
<span class="line"><span class="br"></span><span class="lineNumber">188</span><span class="br"></span>Perdidit ensis opus, frangit sine volnere membra.</span><span class="linebreak"></span>
<span class="line">Illum tota premit moles, illum omnia tela:</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>Nulla fuit non certa manus, non lancea felix,</span><span class="linebreak"></span>
<span class="line">Parque novum Fortuna videt concurrere, bellum</span><span class="linebreak"></span>
<span class="line">Atque virum. Fortis crebris sonat ictibus umbo,</span><span class="linebreak"></span>
<span class="line">Et galeae fragmenta cavae conpressa perurunt</span><span class="linebreak"></span>
<span class="line">Tempora, nec quidquam nudis vitalibus obstat</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>Iam praeter stantes in summis ossibus hastas.</span><span class="linebreak"></span></p>
<p class="lineGroup"><span class="line indent1">Quid nunc, vaesani, iaculis levibusve sagittis</span><span class="linebreak"></span>
<span class="line">Perditis haesuros numquam vitalibus ictus?</span><span class="linebreak"></span>
<span class="line">Hunc aut tortilibus vibrata falarica nervis</span><span class="linebreak"></span>
<span class="line">Obruat aut vasti muralia pondera saxi;</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>Hunc aries ferro ballistaque limine portae</span><span class="linebreak"></span>
<span class="line">Promoveat. Stat non fragilis pro Caesare murus</span><span class="linebreak"></span>
<span class="line">Pompeiumque tenet. Iam pectora non tegit armis,</span><span class="linebreak"></span>
<span class="line">Ac veritus credi clipeo laevaque vacasse</span><span class="linebreak"></span>
<span class="line">Aut culpa vixisse sua, tot volnera belli</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>Solus obit densamque ferens in pectore silvam</span><span class="linebreak"></span>
<span class="line">Iam gradibus fessis, in quem cadat, eligit hostem.</span><span class="linebreak"></span>
<span class="line">Sic Libycus densis elephans oppressus ab armis</span><span class="linebreak"></span>
<span class="line">Omne repercussum squalenti missile tergo</span><span class="linebreak"></span>
<span class="line">Frangit et haerentes mota cute discutit hastas;</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>Viscera tuta latent penitus, citraque cruorem</span><span class="linebreak"></span>
<span class="line">Confixae stant tela ferae: tot facta sagittis,</span><span class="linebreak"></span>
<span class="line">Tot iaculis, unam non explent volnera mortem.</span><span class="linebreak"></span>
<span class="line">Dictaea procul ecce manu Gortynis harundo</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>Tenditur in Scaevam, quae voto certior omni</span><span class="linebreak"></span>
</p></section><notes></notes></section>