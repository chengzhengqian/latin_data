<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Aut orbis medii puros exesa recessus,</span><span class="linebreak"></span>
<span class="line">Nec duxit recto tenuata cacumina cornu,</span><span class="linebreak"></span>
<span class="line">Ventorumque notam rubuit; tum lurida pallens</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>Ora tulit voltu sub nubem tristis itur.</span><span class="linebreak"></span>
<span class="line">Sed mihi nec motus nemorum nec litoris ictus</span><span class="linebreak"></span>
<span class="line">Nec placet incertus qui provocat aequora delphin,</span><span class="linebreak"></span>
<span class="line">Aut siccum quod mergus amat, quodque ausa volare</span><span class="linebreak"></span>
<span class="line">Ardea sublimis pinnae confisa natanti,</span><span class="linebreak"></span>
<span class="line">Quodque caput spargens undis,velut occupet imbrem,</span><span class="linebreak"></span>
<span class="line"><span class="br"></span><span class="lineNumber">556</span><span class="br"></span>Instabili gressu metitur litora corni.</span><span class="linebreak"></span>
<span class="line">Sed si magnarum poscunt discrimina rerum,</span><span class="linebreak"></span>
<span class="line">Haud dubitem praebere manus: vel litora tangam</span><span class="linebreak"></span>
<span class="line">Iussa, vel hoc potius pelagus flatusque negabunt.”</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>Haec fatur solvensque ratem dat carbasa ventis,</span><span class="linebreak"></span>
<span class="line">Ad quorum motus non solum lapsa per altum</span><span class="linebreak"></span>
<span class="line">Aera dispersos traxere cadentia sulcos</span><span class="linebreak"></span>
<span class="line">Sidera, sed summis etiam quae fixa tenentur</span><span class="linebreak"></span>
<span class="line">Astra polis sunt visa quati. Niger inficit horror</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>Terga maris, longo per multa volumina tractu</span><span class="linebreak"></span>
<span class="line">Aestuat unda minax, flatusque incerta futuri</span><span class="linebreak"></span>
<span class="line">Turbida testantur conceptos aequora ventos.</span><span class="linebreak"></span>
<span class="line">Tunc rector trepidae fatur ratis: “Aspice, saevum</span><span class="linebreak"></span>
<span class="line">Quanta paret pelagus; Zephyros intendat an Austros,</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>Incertum est: puppim dubius ferit undique pontus.</span><span class="linebreak"></span>
<span class="line">Nubibus et caelo Notus est; si murmura ponti</span><span class="linebreak"></span>
</p></section><notes></notes></section>