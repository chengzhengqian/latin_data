<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Nil socerum fecisse pie. Sed cuncta revolvens</span><span class="linebreak"></span>
<span class="line">Vitae fata meae, semper venerabilis illa</span><span class="linebreak"></span>
<span class="line">Orbis parte fui, quantus Maeotida supra,</span><span class="linebreak"></span>
<span class="line">Quantus apud Tanaim toto conspectus in ortu!</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>Quas magis in terras nostrum felicibus actis</span><span class="linebreak"></span>
<span class="line">Nomen abit, aut unde redi<a class="footnoteLink" href="#note_LCL220_460_1" id="target_note_LCL220_460_1"><sup>1</sup></a> maiore triumpho?</span><span class="linebreak"></span>
<span class="line">Roma, fave coeptis; quid enim tibi laetius umquam</span><span class="linebreak"></span>
<span class="line">Praestiterint superi, quam, si civilia Partho</span><span class="linebreak"></span>
<span class="line">Milite bella geras, tantam consumere gentem</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>Et nostris miscere malis? Cum Caesaris arma</span><span class="linebreak"></span>
<span class="line">Concurrent Medis, aut me fortuna necesse est</span><span class="linebreak"></span>
<span class="line">Vindicet aut Crassos.” Sic fatus murmure sensit</span><span class="linebreak"></span>
<span class="line">Consilium damnasse viros; quos Lentulus omnes</span><span class="linebreak"></span>
<span class="line">Virtutis stimulis et nobilitate dolendi</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>Praecessit dignasque tulit modo consule voces:</span><span class="linebreak"></span>
<span class="line">“Sicine Thessalicae mentem fregere ruinae?</span><span class="linebreak"></span>
<span class="line">Una dies mundi damnavit fata? secundum</span><span class="linebreak"></span>
<span class="line">Emathiam lis tanta datur? iacet omne cruenti</span><span class="linebreak"></span>
<span class="line">Volneris auxilium? solos tibi, Magne, reliquit</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>Parthorum fortuna pedes? quid transfuga mundi,</span><span class="linebreak"></span>
<span class="line">Terrarum totos tractus caelumque perosus,</span><span class="linebreak"></span>
<span class="line">Aversosque polos alienaque sidera quaeris,</span><span class="linebreak"></span>
<span class="line">Chaldaeos culture focos et barbara sacra,</span><span class="linebreak"></span>
<span class="line">Parthorum famulus? quid causa obtenditur armis</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>Libertatis amor? miserum quid decipis orbem,</span><span class="linebreak"></span>
<span class="line">Si servire potes? te, quem Romana regentem</span><span class="linebreak"></span>
<span class="line">Horruit auditu, quem captos ducere reges</span><span class="linebreak"></span>
<span class="line">Vidit ab Hyrcanis, Indoque a litore, silvis,</span><span class="linebreak"></span>
</p></section><notes><section class="footnotes"><ul><li class="note" id="note_LCL220_460_1"><a class="footnoteCrossrefLink" href="#target_note_LCL220_460_1" title="Click to highlight in text"><sup class="lineRef">1</sup>redi <span class="italic">Lachmann:</span> redit <span class="italic">MSS.</span></a></li><script type="text/javascript">document.getElementById('note_LCL220_460_1').style.display = "none";</script></ul></section></notes></section>