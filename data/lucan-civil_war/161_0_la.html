<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Speravit; pacem gladio si quaerit ab isto</span><span class="linebreak"></span>
<span class="line">Magnus, adorato summittat Caesare signa.</span><span class="linebreak"></span>
<span class="line">An similem vestri segnemque ad fata putatis?</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>Pompei vobis minor est causaeque senatus </span><span class="linebreak"></span>
<span class="line">Quam mihi mortis amor.‚Äù Simul haec effatur, et altus</span><span class="linebreak"></span>
<span class="line">Caesareas pulvis testatur adesse cohortes.</span><span class="linebreak"></span>
<span class="line">Dedecus hic belli Magno crimenque remisit,</span><span class="linebreak"></span>
<span class="line">Ne solum totae fugerent te, Scaeva, catervae.</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>Subducto qui Marte ruis; nam sanguine fuso</span><span class="linebreak"></span>
<span class="line">Vires pugna dabat. Labentem turba suorum</span><span class="linebreak"></span>
<span class="line">Excipit atque umeris defectum inponere gaudet;</span><span class="linebreak"></span>
<span class="line">Ac velut inclusum perfosso in pectore numen</span><span class="linebreak"></span>
<span class="line">Et vivam magnae speciem Virtutis adorant.</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>Telaque confixis certant evellere membris</span><span class="linebreak"></span>
<span class="line">Exornantque deos ac nudum pectore Martem</span><span class="linebreak"></span>
<span class="line">Armis, Scaeva, tuis: felix hoc nomine famae,</span><span class="linebreak"></span>
<span class="line">Si tibi durus Hiber aut si tibi terga dedisset</span><span class="linebreak"></span>
<span class="line">Cantaber exiguis aut longis Teutonus armis.</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>Non tu bellorum spoliis ornare Tonantis</span><span class="linebreak"></span>
<span class="line">Templa potes, non tu laetis ululare triumphis.</span><span class="linebreak"></span>
<span class="line">Infelix, quanta dominum virtute parasti!</span><span class="linebreak"></span></p>
<p class="lineGroup"><span class="line indent1">Nec magis hac Magnus castrorum parte repulsus</span><span class="linebreak"></span>
<span class="line">Intra claustra piger dilato Marte quievit,</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>Quam mare lassatur, cum se tollentibus Euris</span><span class="linebreak"></span>
<span class="line">Frangentem fluctus scopulum ferit aut latus alti</span><span class="linebreak"></span>
<span class="line">Montis adest seramque sibi parat unda ruinam.</span><span class="linebreak"></span>
</p></section><notes></notes></section>