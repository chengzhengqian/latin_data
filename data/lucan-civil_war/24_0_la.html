<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Atque iram superum raptis quaesivit in extis.</span><span class="linebreak"></span>
<span class="line">Terruit ipse color vatem; nam pallida taetris</span><span class="linebreak"></span>
<span class="line">Viscera tincta notis gelidoque infecta cruore</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>Plurimus asperso variabat sanguine livor.</span><span class="linebreak"></span>
<span class="line">Cernit tabe iecur madidum, venasque minaces</span><span class="linebreak"></span>
<span class="line">Hostili de parte videt. Pulmonis anheli</span><span class="linebreak"></span>
<span class="line">Fibra latet, parvusque secat vitalia limes.</span><span class="linebreak"></span>
<span class="line">Cor iacet, et saniem per hiantes viscera rimas</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>Emittunt, produntque suas omenta latebras.</span><span class="linebreak"></span>
<span class="line">Quodque nefas nullis inpune apparuit extis,</span><span class="linebreak"></span>
<span class="line">Ecce, videt capiti fibrarum increscere molem</span><span class="linebreak"></span>
<span class="line">Alterius capitis. Pars aegra et marcida pendet,</span><span class="linebreak"></span>
<span class="line">Pars micat et celeri venas movet inproba pulsu.</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>His ubi concepit magnorum fata malorum,</span><span class="linebreak"></span>
<span class="line">Exclamat: “Vix fas, superi, quaecumque movetis,</span><span class="linebreak"></span>
<span class="line">Prodere me populis; nec enim tibi, summe, litavi,</span><span class="linebreak"></span>
<span class="line">Iuppiter, hoc sacrum, caesique in pectora tauri</span><span class="linebreak"></span>
<span class="line">Inferni venere dei. Non fanda timemus;</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>Sed venient maiora metu. Di visa secundent,</span><span class="linebreak"></span>
<span class="line">Et fibris sit nulla fides; sed conditor artis</span><span class="linebreak"></span>
<span class="line">Finxerit ista Tages.” Flexa sic omina Tuscus</span><span class="linebreak"></span>
<span class="line">Involvens multaque tegens ambage canebat.</span><span class="linebreak"></span></p>
<p class="lineGroup"><span class="line indent1">At Figulus, cui cura deos secretaque caeli</span><span class="linebreak"></span>
<span class="line">Nosse fuit, quem non stellarum Aegyptia Memphis</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>Aequaret visu numerisque sequentibus<a class="footnoteLink" href="#note_LCL220_48_1" id="target_note_LCL220_48_1"><sup>1</sup></a> astra,</span><span class="linebreak"></span>
<span class="line">“Aut hic errat” ait “nulla cum lege per aevum</span><span class="linebreak"></span>
</p></section><notes><section class="footnotes"><ul><li class="note" id="note_LCL220_48_1"><a class="footnoteCrossrefLink" href="#target_note_LCL220_48_1" title="Click to highlight in text"><sup class="lineRef">1</sup>sequentibus <span class="italic">Bentley</span>: moventibus <span class="italic">MSS</span>.</a></li><script type="text/javascript">document.getElementById('note_LCL220_48_1').style.display = "none";</script></ul></section></notes></section>