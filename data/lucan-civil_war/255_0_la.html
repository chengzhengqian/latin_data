<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">75</span><span class="br"></span>Ostendit mihi, Magne, tui; iam flamma resedit,</span><span class="linebreak"></span>
<span class="line">Pompeiumque ferens vanescit solis ad ortus</span><span class="linebreak"></span>
<span class="line">Fumus, et invisi tendunt mihi carbasa venti.</span><span class="linebreak"></span>
<span class="line"><span class="br"></span><span class="lineNumber">83</span><span class="br"></span>Linquere, si qua fides, Pelusia litora nolo.</span><span class="linebreak"></span>
<span class="line">Non mihi nunc tellus Pompeio si qua triumphos</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Victa dedit, non alta terens Capitolia currus</span><span class="linebreak"></span>
<span class="line">Gratior; elapsus felix de pectore Magnus:</span><span class="linebreak"></span>
<span class="line">Hunc volumus, quem Nilus habet, terraeque nocenti</span><span class="linebreak"></span>
<span class="line">Non haerere queror; crimen commendat harenas.</span><span class="linebreak"></span>
<span class="line">Tu pete bellorum casus et signa per orbem,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Sexte, paterna move; namque haec mandata reliquit</span><span class="linebreak"></span>
<span class="line">Pompeius vobis in nostra condita cura:</span><span class="linebreak"></span>
<span class="line">‘Me cum fatalis leto damnaverit hora,</span><span class="linebreak"></span>
<span class="line">Excipite, o nati, bellum civile, nec umquam,</span><span class="linebreak"></span>
<span class="line">Dum terris aliquis nostra de stirpe manebit,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>Caesaribus regnare vacet. Vel sceptra vel urbes</span><span class="linebreak"></span>
<span class="line">Libertate sua validas inpellite fama</span><span class="linebreak"></span>
<span class="line">Nominis: has vobis partes, haec arma relinquo.</span><span class="linebreak"></span>
<span class="line">Inveniet classes, quisquis Pompeius in undas</span><span class="linebreak"></span>
<span class="line">Venerit, et noster nullis non gentibus heres</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Bella dabit: tantum indomitos memoresque paterni</span><span class="linebreak"></span>
<span class="line">Iuris habete animos. Uni parere decebit,</span><span class="linebreak"></span>
<span class="line">Si faciet partes pro libertate, Catoni.’</span><span class="linebreak"></span>
<span class="line">Exsolvi tibi, Magne, fidem, mandata peregi.</span><span class="linebreak"></span>
<span class="line">Insidiae valuere tuae, deceptaque vixi,</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>Ne mihi commissas auferrem perfida voces.</span><span class="linebreak"></span>
<span class="line">Iam nunc te per inane chaos, per Tartara, coniunx,</span><span class="linebreak"></span>
</p></section><notes></notes></section>