<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">335</span><span class="br"></span>Ille tuus saltem doceat descendere Sulla.</span><span class="linebreak"></span>
<span class="line">Post Cilicasne vagos et lassi Pontica regis</span><span class="linebreak"></span>
<span class="line">Proelia barbarico vix consummata veneno</span><span class="linebreak"></span>
<span class="line">Ultima Pompeio dabitur provincia Caesar,</span><span class="linebreak"></span>
<span class="line">Quod non victrices aquilas deponere iussus</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>Paruerim? mihi si merces erepta laborum est,</span><span class="linebreak"></span>
<span class="line">His saltem longi non cum duce praemia belli</span><span class="linebreak"></span>
<span class="line">Reddantur; miles sub quolibet iste triumphet.</span><span class="linebreak"></span>
<span class="line">Conferet exsanguis quo se post bella senectus?</span><span class="linebreak"></span>
<span class="line">Quae sedes erit emeritis? quae rura dabuntur,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>Quae noster veteranus aret? quae moenia fessis?</span><span class="linebreak"></span>
<span class="line">An melius fient piratae, Magne, coloni?</span><span class="linebreak"></span>
<span class="line">Tollite iampridem victricia, tollite, signa;</span><span class="linebreak"></span>
<span class="line">Viribus utendum est, quas fecimus. Arma tenenti</span><span class="linebreak"></span>
<span class="line">Omnia dat, qui iusta negat. Neque numina derunt;</span><span class="linebreak"></span>
<span class="line">Nam neque praeda meis neque regnum quaeritur armis:</span><span class="linebreak"></span>
<span class="line"><span class="br"></span><span class="lineNumber">351</span><span class="br"></span>Detrahimus dominos urbi servire paratae.”</span><span class="linebreak"></span></p>
<p class="lineGroup"><span class="line indent1">Dixerat; at dubium non claro murmure volgus</span><span class="linebreak"></span>
<span class="line">Secum incerta fremit. Pietas patriique penates</span><span class="linebreak"></span>
<span class="line">Quamquam caede feras mentes animosque tumentes</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>Frangunt; sed diro ferri revocantur amore</span><span class="linebreak"></span>
<span class="line">Ductorisque metu. Summi tum munera pili</span><span class="linebreak"></span>
<span class="line">Laelius emeritique gerens insignia doni,</span><span class="linebreak"></span>
<span class="line">Servati civis referentem praemia quercum,</span><span class="linebreak"></span>
<span class="line">“Si licet,” exclamat “Romani maxime rector</span><span class="linebreak"></span>
</p></section><notes></notes></section>