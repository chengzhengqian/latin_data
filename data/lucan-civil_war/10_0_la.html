<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">230</span><span class="br"></span>Ocior et missa Parthi post terga sagitta,</span><span class="linebreak"></span>
<span class="line">Vicinumque minax invadit Ariminum, et ignes</span><span class="linebreak"></span>
<span class="line">Solis lucifero fugiebant astra relicto.</span><span class="linebreak"></span>
<span class="line">Iamque dies primos belli visura tumultus</span><span class="linebreak"></span>
<span class="line">Exoritur; seu sponte deum, seu turbidus auster</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>Inpulerat, maestam tenuerunt nubila lucem.</span><span class="linebreak"></span>
<span class="line">Constitit ut capto iussus deponere miles</span><span class="linebreak"></span>
<span class="line">Signa foro, stridor lituum clangorque tubarum</span><span class="linebreak"></span>
<span class="line">Non pia concinuit cum rauco classica cornu.</span><span class="linebreak"></span>
<span class="line">Rupta quies populi, stratisque excita iuventus</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>Deripuit sacris adfixa penatibus arma,</span><span class="linebreak"></span>
<span class="line">Quae pax longa dabat: nuda iam crate fluentes</span><span class="linebreak"></span>
<span class="line">Invadunt clipeos curvataque cuspide pila</span><span class="linebreak"></span>
<span class="line">Et scabros nigrae morsu rubiginis enses.</span><span class="linebreak"></span>
<span class="line">Ut notae fulsere aquilae Romanaque signa</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>Et celsus medio conspectus in agmine Caesar,</span><span class="linebreak"></span>
<span class="line">Deriguere metu, gelidos pavor occupat artus,</span><span class="linebreak"></span>
<span class="line">Et tacito mutos volvunt in pectore questus:</span><span class="linebreak"></span>
<span class="line">â€œO male vicinis haec moenia condita Gallis,</span><span class="linebreak"></span>
<span class="line"><span class="br"></span><span class="lineNumber">249</span><span class="br"></span>O tristi damnata loco! pax alta per omnes</span><span class="linebreak"></span>
<span class="line">Et tranquilla quies populos; nos praeda furentum</span><span class="linebreak"></span>
<span class="line">Primaque castra sumus. Melius, Fortuna, dedisses</span><span class="linebreak"></span>
<span class="line">Orbe sub Eoo sedem gelidaque sub arcto</span><span class="linebreak"></span>
<span class="line">Errantesque domos, Latii quam claustra tueri.</span><span class="linebreak"></span>
<span class="line">Nos primi Senonum motus Cimbrumque ruentem</span><span class="linebreak"></span>
</p></section><notes></notes></section>