<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Si liceat superis hominum conferre labores,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Non aliter Phlegra rabidos tollente gigantas</span><span class="linebreak"></span>
<span class="line">Martius incaluit Siculis incudibus ensis,</span><span class="linebreak"></span>
<span class="line">Et rubuit flammis iterum Neptunia cuspis,</span><span class="linebreak"></span>
<span class="line">Spiculaque extenso Paean Pythone recoxit,</span><span class="linebreak"></span>
<span class="line">Pallas Gorgoneos diffudit in aegida crines,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>Pallenaea Iovi mutavit fulmina Cyclops.</span><span class="linebreak"></span></p>
<p class="lineGroup"><span class="line indent1">Non tamen abstinuit venturos prodere casus</span><span class="linebreak"></span>
<span class="line">Per varias Fortuna notas. Nam, Thessala rura</span><span class="linebreak"></span>
<span class="line">Cum peterent, totus venientibus obstitit aether</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>Adversasque faces inmensoque igne columnas</span><span class="linebreak"></span>
<span class="line">Et trabibus mixtis avidos typhonas aquarum</span><span class="linebreak"></span>
<span class="line">Detulit atque oculos ingesto fulgure clausit;</span><span class="linebreak"></span>
<span class="line">Excussit cristas galeis capulosque solutis</span><span class="linebreak"></span>
<span class="line">Perfudit gladiis ereptaque pila liquavit,</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>Aetherioque nocens fumavit sulpure ferrum;</span><span class="linebreak"></span>
<span class="line">Vixque revolsa solo maiori pondere pressum</span><span class="linebreak"></span>
<span class="line">Signiferi mersere caput rorantia fletu</span><span class="linebreak"></span>
<span class="line">Usque ad Thessaliam Romana et publica signa.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>Admotus superis discussa fugit ab ara</span><span class="linebreak"></span>
<span class="line">Taurus et Emathios praeceps se iecit in agros,</span><span class="linebreak"></span>
<span class="line">Nullaque funestis inventa est victima sacris.</span><span class="linebreak"></span>
<span class="line">(At tu, quos scelerum superos, quas rite vocasti</span><span class="linebreak"></span>
<span class="line">Eumenidas, Caesar? Stygii quae numina regni</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>Infernumque nefas et mersos nocte furores</span><span class="linebreak"></span>
<span class="line">Inpia tam saeve gesturus bella litasti?)</span><span class="linebreak"></span>
<span class="line">Iam (dubium, monstrisne deum nimione pavori</span><span class="linebreak"></span>
</p></section><notes></notes></section>