<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Post bellum victoris habes.” Sic fatur; at illi</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>Arcano sacras reddit Cato pectore voces:</span><span class="linebreak"></span>
<span class="line">“Summum, Brute, nefas civilia bella fatemur;</span><span class="linebreak"></span>
<span class="line">Sed quo fata trahunt, virtus secura sequetur.</span><span class="linebreak"></span>
<span class="line">Crimen erit superis et me fecisse nocentem.</span><span class="linebreak"></span>
<span class="line">Sidera quis mundumque velit spectare cadentem</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>Expers ipse metus? quis, cum ruat arduus aether,</span><span class="linebreak"></span>
<span class="line">Terra labet mixto coeuntis pondere mundi,</span><span class="linebreak"></span>
<span class="line">Compressas tenuisse manus? gentesne furorem</span><span class="linebreak"></span>
<span class="line">Hesperium ignotae Romanaque bella sequentur</span><span class="linebreak"></span>
<span class="line">Diductique fretis alio sub sidere reges,</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>Otia solus agam? procul hunc arcete furorem,</span><span class="linebreak"></span>
<span class="line">O superi, motura Dahas ut clade Getasque</span><span class="linebreak"></span>
<span class="line">Securo me Roma cadat. Ceu morte parentem</span><span class="linebreak"></span>
<span class="line">Natorum orbatum longum producere funus</span><span class="linebreak"></span>
<span class="line">Ad tumulos iubet ipse dolor, iuvat ignibus atris</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>Inseruisse manus constructoque aggere busti</span><span class="linebreak"></span>
<span class="line">Ipsum atras tenuisse faces, non ante revellar,</span><span class="linebreak"></span>
<span class="line">Exanimem quam te conplectar, Roma; tuumque</span><span class="linebreak"></span>
<span class="line">Nomen, Libertas, et inanem prosequar umbram.</span><span class="linebreak"></span>
<span class="line">Sic eat: inmites Romana piacula divi</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>Plena ferant, nullo fraudemus sanguine bellum.</span><span class="linebreak"></span>
<span class="line">O utinam caelique deis Erebique liceret</span><span class="linebreak"></span>
<span class="line">Hoc caput in cunctas damnatum exponere poenas!</span><span class="linebreak"></span>
<span class="line">Devotum hostiles Decium pressere catervae:</span><span class="linebreak"></span>
<span class="line">Me geminae figant acies, me barbara telis</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>Rheni turba petat, cunctis ego pervius hastis</span><span class="linebreak"></span>
</p></section><notes></notes></section>