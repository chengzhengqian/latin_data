<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2">
<h2><span class="ac">Liber Nonus</span></h2>
<p class="lineGroup"><span class="line indent1"><span class="sc">At</span> non in Pharia manes iacuere favilla,</span><span class="linebreak"></span>
<span class="line">Nec cinis exiguus tantam conpescuit umbram:</span><span class="linebreak"></span>
<span class="line">Prosiluit busto semustaque membra relinquens</span><span class="linebreak"></span>
<span class="line">Degeneremque rogum sequitur convexa Tonantis.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Qua niger astriferis conectitur axibus aer</span><span class="linebreak"></span>
<span class="line">Quodque patet terras inter lunaeque meatus,</span><span class="linebreak"></span>
<span class="line">Semidei manes habitant, quos ignea virtus</span><span class="linebreak"></span>
<span class="line">Innocuos vita patientes aetheris imi</span><span class="linebreak"></span>
<span class="line">Fecit, et aeternos animam collegit in orbes:</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>Non illuc auro positi nec ture sepulti</span><span class="linebreak"></span>
<span class="line">Perveniunt. Illic postquam se lumine vero</span><span class="linebreak"></span>
<span class="line">Inplevit, stellasque vagas miratus et astra</span><span class="linebreak"></span>
<span class="line">Fixa polis, vidit quanta sub nocte iaceret</span><span class="linebreak"></span>
<span class="line">Nostra dies, risitque sui ludibria trunci.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Hinc super Emathiae campos et signa cruenti</span><span class="linebreak"></span>
<span class="line">Caesaris ac sparsas volitavit in aequore classes,</span><span class="linebreak"></span>
<span class="line">Et scelerum vindex in sancto pectore Bruti</span><span class="linebreak"></span>
<span class="line">Sedit et invicti posuit se mente Catonis.</span><span class="linebreak"></span></p>
<p class="lineGroup"><span class="line indent1">Ille, ubi pendebant casus dubiumque manebat,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>Quem dominum mundi facerent civilia bella,</span><span class="linebreak"></span>
<span class="line">Oderat et Magnum, quamvis comes isset in arma</span><span class="linebreak"></span>
</p></section><notes></notes></section>