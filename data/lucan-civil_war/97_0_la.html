<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Tunc inopes undae praerupta cingere fossa</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>Caesar avet nec castra pati contingere ripas</span><span class="linebreak"></span>
<span class="line">Aut circum largos curvari bracchia fontes.</span><span class="linebreak"></span></p>
<p class="lineGroup"><span class="line indent1">Ut leti videre viam, conversus in iram</span><span class="linebreak"></span>
<span class="line">Praecipitem timor est. Miles non utile clausis</span><span class="linebreak"></span>
<span class="line">Auxilium mactavit equos, tandemque coactus</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>Spe posita damnare fugam casurus in hostes</span><span class="linebreak"></span>
<span class="line">Fertur. Ut effuso Caesar decurrere passu</span><span class="linebreak"></span>
<span class="line">Vidit et ad certam devotos tendere mortem,</span><span class="linebreak"></span>
<span class="line">“Tela tene iam, miles,” ait “ferrumque ruenti</span><span class="linebreak"></span>
<span class="line">Subtrahe: non ullo constet mihi sanguine bellum.</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>Vincitur haud gratis, iugulo qui provocat hostem.</span><span class="linebreak"></span>
<span class="line">En, sibi vilis adest invisa luce iuventus</span><span class="linebreak"></span>
<span class="line">Iam damno peritura meo; non sentiet ictus,</span><span class="linebreak"></span>
<span class="line">Incumbet gladiis, gaudebit sanguine fuso.</span><span class="linebreak"></span>
<span class="line">Deserat hic fervor mentes, cadat impetus amens,</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>Perdant velle mori.” Sic deflagrare minaces</span><span class="linebreak"></span>
<span class="line">Incassum et vetito passus languescere bello,</span><span class="linebreak"></span>
<span class="line">Substituit merso dum nox sua lumina Phoebo.</span><span class="linebreak"></span>
<span class="line">Inde, ubi nulla data est miscendae copia mortis,</span><span class="linebreak"></span>
<span class="line">Paulatim fugit ira ferox mentesque tepescunt;</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>Saucia maiores animos ut pectora gestant,</span><span class="linebreak"></span>
<span class="line">Dum dolor est ictusque recens et mobile nervis</span><span class="linebreak"></span>
<span class="line">Conamen calidus praebet cruor ossaque nondum</span><span class="linebreak"></span>
<span class="line">Adduxere cutem: si conscius ensis adacti</span><span class="linebreak"></span>
<span class="line">Stat victor tenuitque manus, tum frigidus artus</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>atque animum subducto robore torpor,</span><span class="linebreak"></span>
</p></section><notes></notes></section>