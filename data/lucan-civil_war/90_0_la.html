<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Iamque polo pressae largos densantur in imbres</span><span class="linebreak"></span>
<span class="line">Spissataeque fluunt; nec servant fulmina flammas</span><span class="linebreak"></span>
<span class="line">Quamvis crebra micent: exstinguunt fulgura nimbi.</span><span class="linebreak"></span>
<span class="line">Hinc inperfecto conplectitur aera gyro</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Arcus, vix ulla variatus luce colorem,</span><span class="linebreak"></span>
<span class="line">Oceanumque bibit raptosque ad nubila fluctus</span><span class="linebreak"></span>
<span class="line">Pertulit et caelo defusum reddidit aequor.</span><span class="linebreak"></span>
<span class="line">Iamque Pyrenaeae, quas numquam solvere Titan</span><span class="linebreak"></span>
<span class="line">Evaluit, fluxere nives, fractoque madescunt</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Saxa gelu. Tum, quae solitis e fontibus exit,</span><span class="linebreak"></span>
<span class="line">Non habet unda vias: tam largas alveus omnis</span><span class="linebreak"></span>
<span class="line">A ripis accepit aquas. Iam naufraga campo</span><span class="linebreak"></span>
<span class="line">Caesaris arma natant, inpulsaque gurgite multo</span><span class="linebreak"></span>
<span class="line">Castra labant; alto restagnant flumina vallo.</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>Non pecorum raptus faciles, non pabula mersi</span><span class="linebreak"></span>
<span class="line">Ulla ferunt sulci; tectarum errore viarum</span><span class="linebreak"></span>
<span class="line">Fallitur occultis sparsus populator in agris.</span><span class="linebreak"></span>
<span class="line">Iamque comes semper magnorum prima malorum</span><span class="linebreak"></span>
<span class="line">Saeva fames aderat, nulloque obsessus ab hoste</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Miles eget; toto censu non prodigus emit</span><span class="linebreak"></span>
<span class="line">Exiguam Cererem. Pro lucri pallida tabes!</span><span class="linebreak"></span>
<span class="line">Non dest prolato ieiunus venditor auro.</span><span class="linebreak"></span>
<span class="line">Iam tumuli collesque latent, iam flumina cuncta</span><span class="linebreak"></span>
<span class="line">Condidit una palus vastaque voragine mersit:</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>Absorpsit penitus rupes ac tecta ferarum</span><span class="linebreak"></span>
<span class="line">Detulit atque ipsas hausit, subitisque frementes</span><span class="linebreak"></span>
<span class="line">Vorticibus contorsit aquas et reppulit aestus</span><span class="linebreak"></span>
</p></section><notes></notes></section>