<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Surgunt Thessalicis reddentia manibus ignem.</span><span class="linebreak"></span>
<span class="line">Sic, ubi depastis summittere gramina campis</span><span class="linebreak"></span>
<span class="line">Et renovare parans hibernas Apulus herbas</span><span class="linebreak"></span>
<span class="line">Igne fovet terras, simul et Garganus et arva</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>Volturis et calidi lucent buceta Matini.</span><span class="linebreak"></span>
<span class="line">Non tamen ad Magni pervenit gratius umbras</span><span class="linebreak"></span>
<span class="line">Omne quod in superos audet convicia volgus</span><span class="linebreak"></span>
<span class="line">Pompeiumque deis obicit, quam pauca Catonis</span><span class="linebreak"></span>
<span class="line">Verba sed a pleno venientia pectore veri.</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>“Civis obit,” inquit “multum maioribus inpar</span><span class="linebreak"></span>
<span class="line">Nosse modum iuris, sed in hoc tamen utilis aevo,</span><span class="linebreak"></span>
<span class="line">Cui non ulla fuit iusti reverentia; salva</span><span class="linebreak"></span>
<span class="line">Libertate potens et solus plebe parata</span><span class="linebreak"></span>
<span class="line">Privatus servire sibi rectorque senatus,</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>Sed regnantis, erat. Nil belli iure poposcit,</span><span class="linebreak"></span>
<span class="line">Quaeque dari voluit, voluit sibi posse negari.</span><span class="linebreak"></span>
<span class="line">Inmodicas possedit opes, sed plura retentis</span><span class="linebreak"></span>
<span class="line">Intulit. Invasit ferrum, sed ponere norat.</span><span class="linebreak"></span>
<span class="line">Praetulit arma togae, sed pacem armatus amavit;</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>Iuvit sumpta ducem, iuvit dimissa potestas.</span><span class="linebreak"></span>
<span class="line">Casta domus luxuque carens corruptaque numquam</span><span class="linebreak"></span>
<span class="line">Fortuna domini. Clarum et venerabile nomen</span><span class="linebreak"></span>
<span class="line">Gentibus, et multum nostrae quod proderat urbi.</span><span class="linebreak"></span>
<span class="line">Olim vera fides Sulla Marioque receptis</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>Libertatis obit: Pompeio rebus adempto</span><span class="linebreak"></span>
</p></section><notes></notes></section>