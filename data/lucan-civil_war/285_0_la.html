<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Tristia regna Iubae. Quaeremus forsitan istas</span><span class="linebreak"></span>
<span class="line"><span class="br"></span><span class="lineNumber">870</span><span class="br"></span>Serpentum terras: habet hoc solacia caelum:</span><span class="linebreak"></span>
<span class="line">Vivit adhuc aliquid. Patriae non arva requiro</span><span class="linebreak"></span>
<span class="line">Europamque alios soles Asiamque videntem:</span><span class="linebreak"></span>
<span class="line">Qua te parte poli, qua te tellure reliqui,</span><span class="linebreak"></span>
<span class="line">Africa? Cyrenis etiamnunc bruma rigebat:</span><span class="linebreak"></span>
<span class="line"><span class="br"></span><span class="lineNumber">875</span><span class="br"></span>Exiguane via legem convertimus anni?</span><span class="linebreak"></span>
<span class="line">Imus in adversos axes, evolvimur orbe,</span><span class="linebreak"></span>
<span class="line">Terga damus ferienda Noto; nunc forsitan ipsa est</span><span class="linebreak"></span>
<span class="line">Sub pedibus iam Roma meis. Solacia fati</span><span class="linebreak"></span>
<span class="line">Haec petimus: veniant hostes, Caesarque sequatur,</span><span class="linebreak"></span>
<span class="line"><span class="br"></span><span class="lineNumber">880</span><span class="br"></span>Qua fugimus.‚Äù Sic dura suos patientia questus</span><span class="linebreak"></span>
<span class="line">Exonerat. Cogit tantos tolerare labores</span><span class="linebreak"></span>
<span class="line">Summa ducis virtus, qui nuda fusus harena</span><span class="linebreak"></span>
<span class="line">Excubat atque omni fortunam provocat hora.</span><span class="linebreak"></span>
<span class="line">Omnibus unus adest fatis; quocumque vocatus</span><span class="linebreak"></span>
<span class="line"><span class="br"></span><span class="lineNumber">885</span><span class="br"></span>Advolat atque ingens meritum maiusque salute</span><span class="linebreak"></span>
<span class="line">Contulit, in letum vires; puduitque gementem</span><span class="linebreak"></span>
<span class="line">Illo teste mori. Quod ius habuisset in ipsum</span><span class="linebreak"></span>
<span class="line">Ulla lues? casus alieno in pectore vincit</span><span class="linebreak"></span>
<span class="line">Spectatorque docet magnos nil posse dolores.</span><span class="linebreak"></span>
<span class="line indent1"><span class="br"></span><span class="lineNumber">890</span><span class="br"></span>Vix miseris serum tanto lassata periclo</span><span class="linebreak"></span>
<span class="line">Auxilium Fortuna dedit. Gens unica terras</span><span class="linebreak"></span>
<span class="line">Incolit a saevo serpentum innoxia morsu,</span><span class="linebreak"></span>
<span class="line">Marmaridae Psylli. Par lingua potentibus herbis,</span><span class="linebreak"></span>
<span class="line">Ipse cruor tutus nullumque admittere virus</span><span class="linebreak"></span>
</p></section><notes></notes></section>