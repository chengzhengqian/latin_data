<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">230</span><span class="br"></span>Causaque nostra perit; patrios permitte penates</span><span class="linebreak"></span>
<span class="line">Desertamque domum dulcesque revisere natos.</span><span class="linebreak"></span>
<span class="line">Nam quis erit finis, si nec Pharsalia pugnae,</span><span class="linebreak"></span>
<span class="line">Nec Pompeius erit? Perierunt tempora vitae:</span><span class="linebreak"></span>
<span class="line">Mors eat in tutum, iustas sibi nostra senectus</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>Prospiciat flammas; bellum civile sepulchra</span><span class="linebreak"></span>
<span class="line">Vix ducibus praestare potest. Non barbara victos</span><span class="linebreak"></span>
<span class="line">Regna manent, non Armenium mihi saeva minatur</span><span class="linebreak"></span>
<span class="line">Aut Scythicum fortuna iugum: sub iura togati</span><span class="linebreak"></span>
<span class="line">Civis eo. Quisquis Magno vivente secundus,</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>Hic mihi primus erit. Sacris praestabitur umbris</span><span class="linebreak"></span>
<span class="line">Summus honor; dominum, quem clades cogit, habebo,</span><span class="linebreak"></span>
<span class="line">Nullum, Magne, ducem: te solum in bella secutus</span><span class="linebreak"></span>
<span class="line">Post te fata sequar; nec enim sperare secunda</span><span class="linebreak"></span>
<span class="line">Fas mihi nec liceat. Fortuna cuncta tenentur</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>Caesaris; Emathium sparsit victoria ferrum;</span><span class="linebreak"></span>
<span class="line">Clausa fides miseris, et toto solus in orbe est,</span><span class="linebreak"></span>
<span class="line">Qui velit ac possit victis praestare salutem.</span><span class="linebreak"></span>
<span class="line">Pompeio scelus est bellum civile perempto,</span><span class="linebreak"></span>
<span class="line">Quo fuerat vivente fides. Si publica iura,</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>Si semper sequeris patriam, Cato, signa petamus,</span><span class="linebreak"></span>
<span class="line">Romanus quae consul habet.” Sic ille profatus</span><span class="linebreak"></span>
<span class="line">Insiluit puppi iuvenum comitante tumultu.</span><span class="linebreak"></span></p>
<p class="lineGroup"><span class="line indent1">Actum Romanis fuerat de rebus, et omnis</span><span class="linebreak"></span>
<span class="line">Indiga servitii fervebat litore plebes:</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>Erupere ducis sacro de pectore voces:</span><span class="linebreak"></span>
<span class="line">“Ergo pari voto gessisti bella, iuventus,</span><span class="linebreak"></span>
</p></section><notes></notes></section>