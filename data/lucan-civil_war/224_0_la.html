<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Stantis adhuc fati vixit quasi coniuge victo.</span><span class="linebreak"></span></p>
<p class="lineGroup"><span class="line indent1">Iam pelago medios Titan demissus ad ignes</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>Nec quibus abscondit, nec si quibus exerit orbem,</span><span class="linebreak"></span>
<span class="line">Totus erat. Vigiles Pompei pectore curae</span><span class="linebreak"></span>
<span class="line">Nunc socias adeunt Romani foederis urbes</span><span class="linebreak"></span>
<span class="line">Et varias regum mentes, nunc invia mundi</span><span class="linebreak"></span>
<span class="line">Arva super nimios soles Austrumque iacentis.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>Saepe labor maestus curarum odiumque futuri</span><span class="linebreak"></span>
<span class="line">Proiecit fessos incerti pectoris aestus,</span><span class="linebreak"></span>
<span class="line">Rectoremque ratis de cunctis consulit astris,</span><span class="linebreak"></span>
<span class="line">Unde notet terras, quae sit mensura secandi</span><span class="linebreak"></span>
<span class="line">Aequoris in caelo, Syriam quo sidere servet,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>Aut quotus in Plaustro Libyam bene derigat ignis.</span><span class="linebreak"></span>
<span class="line">Doctus ad haec fatur taciti servator Olympi:</span><span class="linebreak"></span>
<span class="line">â€œSignifero quaecumque fluunt labentia caelo</span><span class="linebreak"></span>
<span class="line">Numquam stante polo miseros fallentia nautas,</span><span class="linebreak"></span>
<span class="line">Sidera non sequimur; sed, qui non mergitur undis</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>Axis inocciduus gemina clarissimus Arcto,</span><span class="linebreak"></span>
<span class="line">Ille regit puppes. Hic cum mihi semper in altum</span><span class="linebreak"></span>
<span class="line">Surget et instabit summis minor Ursa ceruchis,</span><span class="linebreak"></span>
<span class="line">Bosporon et Scythiae curvantem litora Pontum</span><span class="linebreak"></span>
<span class="line">Spectamus. Quidquid descendet ab arbore summa</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>Arctophylax propiorque mari Cynosura feretur,</span><span class="linebreak"></span>
<span class="line">In Syriae portus tendit ratis. Inde Canopos</span><span class="linebreak"></span>
<span class="line">Excipit, australi caelo contenta vagari,</span><span class="linebreak"></span>
</p></section><notes></notes></section>