<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Quaerere et effossam sitientes lambere terram,</span><span class="linebreak"></span>
<span class="line">Et, desit si larga Ceres, tunc horrida cerni</span><span class="linebreak"></span>
<span class="line">Foedaque contingi maculato attingere morsu.</span><span class="linebreak"></span>
<span class="line">Nec pavet hic populus pro libertate subire,</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>Obsessum Poeno gessit quae Marte Saguntum.</span><span class="linebreak"></span>
<span class="line">Pectoribus rapti matrum frustraque trahentes</span><span class="linebreak"></span>
<span class="line">Ubera sicca fame medios mittentur in ignes,</span><span class="linebreak"></span>
<span class="line">Uxor et a caro poscet sibi fata marito,</span><span class="linebreak"></span>
<span class="line">Volnera miscebunt fratres bellumque coacti</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>Hoc potius civile gerent.” Sic Graia iuventus</span><span class="linebreak"></span>
<span class="line">Finierat, cum turbato iam prodita voltu</span><span class="linebreak"></span>
<span class="line">Ira ducis tandem testata est voce dolorem:</span><span class="linebreak"></span></p>
<p class="lineGroup"><span class="line indent1">“Vana movet Graios nostri fiducia cursus.</span><span class="linebreak"></span>
<span class="line">Quamvis Hesperium mundi properemus ad axem,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>Massiliam delere vacat. Gaudete, cohortes:</span><span class="linebreak"></span>
<span class="line">Obvia praebentur fatorum munere bella.</span><span class="linebreak"></span>
<span class="line">Ventus ut amittit vires, nisi robore densae</span><span class="linebreak"></span>
<span class="line">Occurrunt silvae, spatio diffusus inani,</span><span class="linebreak"></span>
<span class="line">Utque perit magnus nullis obstantibus ignis,</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>Sic hostes mihi desse nocet, damnumque putamus</span><span class="linebreak"></span>
<span class="line">Armorum, nisi qui vinci potuere rebellant.</span><span class="linebreak"></span>
<span class="line">Sed si solus eam dimissis degener armis,</span><span class="linebreak"></span>
<span class="line">Tunc mihi tecta patent. Iam non excludere tantum,</span><span class="linebreak"></span>
<span class="line">Inclusisse volunt. At enim contagia belli</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>Dira fugant. Dabitis poenas pro pace petita,</span><span class="linebreak"></span>
<span class="line">Et nihil esse meo discetis tutius aevo</span><span class="linebreak"></span>
<span class="line">Quam duce me bellum.” Sic postquam fatus, ad urbem</span><span class="linebreak"></span>
</p></section><notes></notes></section>