<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Sanguinis? his ferri grave ius erit, ipse per omne</span><span class="linebreak"></span>
<span class="line">Fasque nefasque rues? lassare et disce sine armis</span><span class="linebreak"></span>
<span class="line">Posse pati; liceat scelerum tibi ponere finem.</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>Saeve, quid insequeris? quid iam nolentibus instas?</span><span class="linebreak"></span>
<span class="line">Bellum te civile fugit. Stetit aggere fulti</span><span class="linebreak"></span>
<span class="line">Caespitis intrepidus voltu meruitque timeri</span><span class="linebreak"></span>
<span class="line">Non metuens, atque haec ira dictante profatur:</span><span class="linebreak"></span>
<span class="line">â€œQui modo in absentem voltu dextraque furebas,</span><span class="linebreak"></span>
<span class="line">Miles, habes nudum promptumque ad volnera pectus.</span><span class="linebreak"></span>
<span class="line"><span class="br"></span><span class="lineNumber">321</span><span class="br"></span>Hic fuge, si belli finis placet, ense relicto.</span><span class="linebreak"></span>
<span class="line">Detegit inbelles animas nil fortiter ausa</span><span class="linebreak"></span>
<span class="line">Seditio tantumque fugam meditata iuventus</span><span class="linebreak"></span>
<span class="line">Ac ducis invicti rebus lassata secundis.</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>Vadite meque meis ad bella relinquite fatis.</span><span class="linebreak"></span>
<span class="line">Invenient haec arma manus, vobisque repulsis</span><span class="linebreak"></span>
<span class="line">Tot reddet Fortuna viros, quot tela vacabunt.</span><span class="linebreak"></span>
<span class="line">Anne fugam Magni tanta cum classe secuntur</span><span class="linebreak"></span>
<span class="line">Hesperiae gentes, nobis victoria turbam</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>Non dabit, inpulsi tantum quae praemia belli</span><span class="linebreak"></span>
<span class="line">Auferat et vestri rapta mercede laboris</span><span class="linebreak"></span>
<span class="line">Lauriferos nullo comitetur volnere currus?</span><span class="linebreak"></span>
<span class="line">Vos despecta, senes, exhaustaque sanguine turba</span><span class="linebreak"></span>
<span class="line">Cernetis nostros iam plebs Romana triumphos.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>Caesaris an cursus vestrae sentire putatis</span><span class="linebreak"></span>
<span class="line">Damnum posse fugae? veluti, si cuncta minentur</span><span class="linebreak"></span>
<span class="line">Flumina quos miscent pelago subducere fontes,</span><span class="linebreak"></span>
<span class="line">Non magis ablatis umquam descenderit aequor,</span><span class="linebreak"></span>
</p></section><notes></notes></section>