<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Emerita iam morte tenet. Tum volnere multo</span><span class="linebreak"></span>
<span class="line">Effugientem animam lassos collegit in artus</span><span class="linebreak"></span>
<span class="line">Membraque contendit toto, quicumque manebat,</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>Sanguine et hostilem defectis robore nervis</span><span class="linebreak"></span>
<span class="line">Insiluit solo nociturus pondere puppem.</span><span class="linebreak"></span>
<span class="line">Strage virum cumulata ratis multoque cruore</span><span class="linebreak"></span>
<span class="line">Plena per obliquum crebros latus accipit ictus,</span><span class="linebreak"></span>
<span class="line">Et, postquam ruptis pelagus conpagibus hausit,</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>Ad summos repleta foros descendit in undas</span><span class="linebreak"></span>
<span class="line">Vicinum involvens contorto vortice pontum.</span><span class="linebreak"></span>
<span class="line">Aequora discedunt mersa diducta carina,</span><span class="linebreak"></span>
<span class="line">Inque locum puppis cecidit mare. Multaque ponto</span><span class="linebreak"></span>
<span class="line">Praebuit ille dies varii miracula fati.</span><span class="linebreak"></span>
<span class="line indent1"><span class="br"></span><span class="lineNumber">635</span><span class="br"></span>Ferrea dum puppi rapidos manus inserit uncos,</span><span class="linebreak"></span>
<span class="line">Adfixit Lycidan. Mersus foret ille profundo,</span><span class="linebreak"></span>
<span class="line">Sed prohibent socii suspensaque crura retentant.</span><span class="linebreak"></span>
<span class="line">Scinditur avolsus, nec, sicut volnere, sanguis</span><span class="linebreak"></span>
<span class="line">Emicuit lentus: ruptis cadit undique venis,</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>Discursusque animae diversa in membra meantis</span><span class="linebreak"></span>
<span class="line">Interceptus aquis. Nullius vita perempti</span><span class="linebreak"></span>
<span class="line">Est tanta dimissa via. Pars ultima trunci</span><span class="linebreak"></span>
<span class="line">Tradidit in letum vacuos vitalibus artus;</span><span class="linebreak"></span>
<span class="line">At tumidus qua pulmo iacet, qua viscera fervent,</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>Haeserunt ibi fata diu luctataque multum</span><span class="linebreak"></span>
<span class="line">Hac cum parte viri vix omnia membra tulerunt.</span><span class="linebreak"></span></p>
<p class="lineGroup"><span class="line indent1">Dum nimium pugnax unius turba carinae</span><span class="linebreak"></span>
<span class="line">Incumbit prono lateri vacuamque relinquit,</span><span class="linebreak"></span>
</p></section><notes></notes></section>