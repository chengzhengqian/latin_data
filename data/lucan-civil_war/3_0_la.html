<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Multum Roma tamen debet civilibus armis,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Quod tibi res acta est. Te, cum statione peracta</span><span class="linebreak"></span>
<span class="line">Astra petes serus, praelati regia caeli</span><span class="linebreak"></span>
<span class="line">Excipiet gaudente polo; seu sceptra tenere,</span><span class="linebreak"></span>
<span class="line">Seu te flammigeros Phoebi conscendere currus,</span><span class="linebreak"></span>
<span class="line">Telluremque nihil mutato sole timentem</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>Igne vago lustrare iuvet, tibi numine ab omni</span><span class="linebreak"></span>
<span class="line">Cedetur, iurisque tui natura relinquet,</span><span class="linebreak"></span>
<span class="line">Quis deus esse velis, ubi regnum ponere mundi.</span><span class="linebreak"></span>
<span class="line">Sed neque in arctoo sedem tibi legeris orbe,</span><span class="linebreak"></span>
<span class="line">Nec polus aversi calidus qua vergitur austri,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Unde tuam videas obliquo sidere Romam.</span><span class="linebreak"></span>
<span class="line">Aetheris inmensi partem si presseris unam,</span><span class="linebreak"></span>
<span class="line">Sentiet axis onus. Librati pondera caeli</span><span class="linebreak"></span>
<span class="line">Orbe tene medio; pars aetheris illa sereni</span><span class="linebreak"></span>
<span class="line">Tota vacet, nullaeque obstent a Caesare nubes.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Tum genus humanum positis sibi consulat armis,</span><span class="linebreak"></span>
<span class="line">Inque vicem gens omnis amet; pax missa per orbem</span><span class="linebreak"></span>
<span class="line">Ferrea belligeri conpescat limina Iani.</span><span class="linebreak"></span>
<span class="line">Sed mihi iam numen; nec, si te pectore vates</span><span class="linebreak"></span>
<span class="line">Accipio, Cirrhaea velim secreta moventem</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Sollicitare deum Bacchumque avertere Nysa:</span><span class="linebreak"></span>
<span class="line">Tu satis ad vires Romana in carmina dandas.</span><span class="linebreak"></span></p>
<p class="lineGroup"><span class="line indent1">Fert animus causas tantarum expromere rerum,</span><span class="linebreak"></span>
<span class="line">Inmensumque aperitur opus, quid in arma furentem</span><span class="linebreak"></span>
<span class="line">Inpulerit populum, quid pacem excusserit orbi.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>Invida fatorum series summisque negatum</span><span class="linebreak"></span>
</p></section><notes></notes></section>