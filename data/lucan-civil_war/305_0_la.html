<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Cum toto coepisse reor, quas ille creator</span><span class="linebreak"></span>
<span class="line">Atque opifex rerum certo sub iure coercet.</span><span class="linebreak"></span></p>
<p class="lineGroup"><span class="line indent1">â€œQuae tibi noscendi Nilum, Romane, cupido est,</span><span class="linebreak"></span>
<span class="line">Et Phariis Persisque fuit Macetumque tyrannis,</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>Nullaque non aetas voluit conferre futuris</span><span class="linebreak"></span>
<span class="line">Notitiam; sed vincit adhuc natura latendi.</span><span class="linebreak"></span>
<span class="line">Summus Alexander regum, quem Memphis adorat,</span><span class="linebreak"></span>
<span class="line">Invidit Nilo, misitque per ultima terrae</span><span class="linebreak"></span>
<span class="line">Aethiopum lectos: illos rubicunda perusti</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>Zona poli tenuit; Nilum videre calentem.</span><span class="linebreak"></span>
<span class="line">Venit ad occasus mundique extrema Sesostris</span><span class="linebreak"></span>
<span class="line">Et Pharios currus regum cervicibus egit:</span><span class="linebreak"></span>
<span class="line">Ante tamen vestros amnes, Rhodanumque Padumque,</span><span class="linebreak"></span>
<span class="line">Quam Nilum de fonte bibit. Vaesanus in ortus</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>Cambyses longi populos pervenit ad aevi,</span><span class="linebreak"></span>
<span class="line">Defectusque epulis et pastus caede suorum</span><span class="linebreak"></span>
<span class="line">Ignoto te, Nile, redit. Non fabula mendax</span><span class="linebreak"></span>
<span class="line">Ausa loqui de fonte tuo est. Ubicumque videris,</span><span class="linebreak"></span>
<span class="line">Quaereris, et nulli contingit gloria genti,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>Ut Nilo sit laeta suo. Tua flumina prodam,</span><span class="linebreak"></span>
<span class="line">Qua deus undarum celator, Nile, tuarum</span><span class="linebreak"></span>
<span class="line">Te mihi nosse dedit. Medio consurgis ab axe;</span><span class="linebreak"></span>
<span class="line">Ausus in ardentem ripas attollere Cancrum</span><span class="linebreak"></span>
<span class="line">In Borean is rectus aquis mediumque Booten</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>(Cursus in occasus flexu torquetur et ortus,</span><span class="linebreak"></span>
<span class="line">Nunc Arabum populis, Libycis nunc aequus harenis),</span><span class="linebreak"></span>
<span class="line">Teque vident primi, quaerunt tamen hi quoque, Seres,</span><span class="linebreak"></span>
</p></section><notes></notes></section>