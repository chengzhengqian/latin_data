<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Consiliis inimica tuis. Nos denique bellum</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>Invenit civile duces, causaeque priori,</span><span class="linebreak"></span>
<span class="line">Dum potuit, servata fides. Nil fata moramur:</span><span class="linebreak"></span>
<span class="line">Tradimus Hesperias gentes, aperimus Eoas,</span><span class="linebreak"></span>
<span class="line">Securumque orbis patimur post terga relicti.</span><span class="linebreak"></span>
<span class="line">Nec cruor effusus campis tibi bella peregit</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>Nec ferrum lassaeque manus: hoc hostibus unum,</span><span class="linebreak"></span>
<span class="line">Quod vincas, ignosce tuis. Nec magna petuntur:</span><span class="linebreak"></span>
<span class="line">Otia des fessis, vitam patiaris inermes</span><span class="linebreak"></span>
<span class="line">Degere quam tribuis. Campis prostrata iacere</span><span class="linebreak"></span>
<span class="line">Agmina nostra putes; nec enim felicibus armis</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>Misceri damnata decet, partemque triumphi</span><span class="linebreak"></span>
<span class="line">Captos ferre tui; turba haec sua fata peregit.</span><span class="linebreak"></span>
<span class="line">Hoc petimus, victos ne tecum vincere cogas.‚Äù</span><span class="linebreak"></span></p>
<p class="lineGroup"><span class="line indent1">Dixerat; at Caesar facilis voltuque serenus</span><span class="linebreak"></span>
<span class="line">Flectitur atque usus belli poenamque remittit.</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>Ut primum iustae placuerunt foedera pacis,</span><span class="linebreak"></span>
<span class="line">Incustoditos decurrit miles ad amnes,</span><span class="linebreak"></span>
<span class="line">Incumbit ripis permissaque flumina turbat.</span><span class="linebreak"></span>
<span class="line">Continuus multis subitarum tractus aquarum</span><span class="linebreak"></span>
<span class="line">Aera non passus vacuis discurrere venis</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>Artavit clausitque animam; nec fervida pestis</span><span class="linebreak"></span>
<span class="line">Cedit adhuc, sed morbus egens iam gurgite plenis</span><span class="linebreak"></span>
<span class="line">Visceribus sibi poscit aquas. Mox robora nervis</span><span class="linebreak"></span>
<span class="line">Et vires rediere viris. O prodiga rerum</span><span class="linebreak"></span>
<span class="line">Luxuries numquam parvo contenta paratis</span><span class="linebreak"></span>
</p></section><notes></notes></section>