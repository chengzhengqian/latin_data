<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Ne subiti caecique ruant. Vel numina torque</span><span class="linebreak"></span>
<span class="line">Vel tu parce deis et manibus exprime verum.</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>Elysias resera sedes ipsamque vocatam,</span><span class="linebreak"></span>
<span class="line">Quos petat e nobis, Mortem mihi coge fateri.</span><span class="linebreak"></span>
<span class="line">Non humilis labor est: dignum, quod quaerere cures</span><span class="linebreak"></span>
<span class="line">Vel tibi, quo tanti praeponderet alea fati.”</span><span class="linebreak"></span>
<span class="line">Inpia laetatur vulgato nomine famae</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>Thessalis, et contra: “Si fata minora moveres,</span><span class="linebreak"></span>
<span class="line">Pronum erat, o iuvenis, quos velles” inquit “in actus,</span><span class="linebreak"></span>
<span class="line">Invitos praebere deos. Conceditur arti,</span><span class="linebreak"></span>
<span class="line">Unam cum radiis presserunt sidera mortem,</span><span class="linebreak"></span>
<span class="line">Inseruisse moras; et, quamvis fecerit omnis</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>Stella senern, medios herbis abrumpimus annos.</span><span class="linebreak"></span>
<span class="line">At, simul a prima descendit origine mundi</span><span class="linebreak"></span>
<span class="line">Causarum series, atque omnia fata laborant</span><span class="linebreak"></span>
<span class="line">Si quicquam mutare velis, unoque sub ictu</span><span class="linebreak"></span>
<span class="line">Stat genus humanum, tum—Thessala turba fatemur—Plus</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>Fortuna potest. Sed si praenoscere casus</span><span class="linebreak"></span>
<span class="line">Contentus, facilesque aditus multique patebunt</span><span class="linebreak"></span>
<span class="line">Ad verum: tellus nobis aetherque chaosque</span><span class="linebreak"></span>
<span class="line">Aequoraque et campi Rhodopaeaque saxa loquentur.</span><span class="linebreak"></span>
<span class="line">Sed pronum, cum tanta novae sit copia mortis,</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>Emathiis unum campis attollere corpus,</span><span class="linebreak"></span>
<span class="line">Ut modo defuncti tepidique cadaveris ora</span><span class="linebreak"></span>
<span class="line">Plena voce sonent nec membris sole perustis</span><span class="linebreak"></span>
<span class="line">Auribus incertum feralis strideat umbra.”</span><span class="linebreak"></span></p>
<p class="lineGroup"><span class="line indent1">Dixerat, et noctis geminatis arte tenebris</span><span class="linebreak"></span>
</p></section><notes></notes></section>