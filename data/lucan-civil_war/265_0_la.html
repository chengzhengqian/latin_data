<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Aestus et obnixum victor detrusit in Austrum.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>Has vada destituunt, atque interrupta profundo</span><span class="linebreak"></span>
<span class="line">Terra ferit puppes, dubioque obnoxia fato</span><span class="linebreak"></span>
<span class="line">Pars sedet una ratis, pars altera pendet in undis.</span><span class="linebreak"></span>
<span class="line">Tum magis inpactis brevius mare terraque saepe</span><span class="linebreak"></span>
<span class="line">Obvia consurgens; quamvis elisus ab Austro,</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>Saepe tamen cumulos fluctus non vincit harenae.</span><span class="linebreak"></span>
<span class="line">Eminet in tergo pelagi procul omnibus arvis</span><span class="linebreak"></span>
<span class="line">Inviolatus aqua sicci iam pulveris agger;</span><span class="linebreak"></span>
<span class="line">Stant miseri nautae, terraeque haerente carina</span><span class="linebreak"></span>
<span class="line">Litora nulla vident. Sic partem intercipit aequor;</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>Pars ratium maior regimen clavumque secuta est</span><span class="linebreak"></span>
<span class="line">Tuta fuga, nautasque loci sortita peritos</span><span class="linebreak"></span>
<span class="line">Torpentem Tritonos adit inlaesa paludem.</span><span class="linebreak"></span></p>
<p class="lineGroup"><span class="line indent1">Hanc, ut fama, deus, quem toto litore pontus</span><span class="linebreak"></span>
<span class="line">Audit ventosa perflantem marmora<a class="footnoteLink" href="#note_LCL220_530_1" id="target_note_LCL220_530_1"><sup>1</sup></a> concha,</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>Hanc et Pallas amat, patrio quae vertice nata</span><span class="linebreak"></span>
<span class="line">Terrarum primam Libyen—nam proxima caelo est,</span><span class="linebreak"></span>
<span class="line">Ut probat ipse calor—tetigit, stagnique quieta</span><span class="linebreak"></span>
<span class="line">Voltus vidit aqua posuitque in margine plantas</span><span class="linebreak"></span>
<span class="line">Et se dilecta Tritonida dixit ab unda.</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>Quam iuxta Lethon tacitus praelabitur amnis,</span><span class="linebreak"></span>
<span class="line">Infernis, ut fama, trahens oblivia venis,</span><span class="linebreak"></span>
<span class="line">Atque, insopiti quondam tutela draconis,</span><span class="linebreak"></span>
<span class="line">Hesperidum pauper spoliatis frondibus hortus.</span><span class="linebreak"></span>
<span class="line">Invidus, annoso qui famam derogat aevo,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>Qui vates ad vera vocat. Fuit aurea silva</span><span class="linebreak"></span>
<span class="line">Divitiisque graves et fulvo germine rami</span><span class="linebreak"></span>
</p></section><notes><section class="footnotes"><ul><li class="note" id="note_LCL220_530_1"><a class="footnoteCrossrefLink" href="#target_note_LCL220_530_1" title="Click to highlight in text"><sup class="lineRef">1</sup>marmora <span class="italic">Iunius</span>: murmura <span class="italic">MSS.</span></a></li><script type="text/javascript">document.getElementById('note_LCL220_530_1').style.display = "none";</script></ul></section></notes></section>