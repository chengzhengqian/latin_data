<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">415</span><span class="br"></span>Unde Europa fugit Libyen et litora flexu</span><span class="linebreak"></span>
<span class="line">Oceano fecere locum; sed maior in unam</span><span class="linebreak"></span>
<span class="line">Orbis abit Asiam. Nam cum communiter istae</span><span class="linebreak"></span>
<span class="line">Effundant Zephyrum, Boreae latus illa sinistrum</span><span class="linebreak"></span>
<span class="line">Contingens dextrumque Noti discedit in ortus</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>Eurum sola tenens. Libycae quod fertile terrae est</span><span class="linebreak"></span>
<span class="line">Vergit in occasus; sed et haec non fontibus ullis</span><span class="linebreak"></span>
<span class="line">Solvitur: Arctoos raris Aquilonibus imbres</span><span class="linebreak"></span>
<span class="line">Accipit et nostris reficit sua rura serenis.</span><span class="linebreak"></span>
<span class="line">In nullas vitiatur opes; non aere neque auro</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>Excoquitur, nullo glaebarum crimine pura</span><span class="linebreak"></span>
<span class="line">Et penitus terra est. Tantum Maurusia genti</span><span class="linebreak"></span>
<span class="line">Robora divitiae, quarum non noverat usum,</span><span class="linebreak"></span>
<span class="line">Sed citri contenta comis vivebat et umbra.</span><span class="linebreak"></span>
<span class="line">In nemus ignotum nostrae venere secures,</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>Extremoque epulas mensasque petimus ab orbe.</span><span class="linebreak"></span>
<span class="line">At, quaecumque vagam Syrtim conplectitur ora</span><span class="linebreak"></span>
<span class="line">Sub nimio proiecta die, vicina perusti</span><span class="linebreak"></span>
<span class="line">Aetheris, exurit messes et pulvere Bacchum</span><span class="linebreak"></span>
<span class="line">Enecat et nulla putris radice tenetur.</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>Temperies vitalis abest, et nulla sub illa</span><span class="linebreak"></span>
<span class="line">Cura Iovis terra est; natura deside torpet</span><span class="linebreak"></span>
<span class="line">Orbis et inmotis annum non sentit harenis.</span><span class="linebreak"></span>
<span class="line">Hoc tam segne solum raras tamen exerit herbas,</span><span class="linebreak"></span>
<span class="line">Quas Nasamon, gens dura, legit, qui proxima ponto</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>Nudus rura tenet; quem mundi barbara damnis</span><span class="linebreak"></span>
</p></section><notes></notes></section>