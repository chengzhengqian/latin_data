<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">“Parcite,” ait “superi, cunctas prosternere gentes.</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>Stante potest mundo Romaque superstite Magnus</span><span class="linebreak"></span>
<span class="line">Esse miser. Si plura iuvant mea volnera, coniunx</span><span class="linebreak"></span>
<span class="line">Est mihi, sunt nati; dedimus tot pignora fatis.</span><span class="linebreak"></span>
<span class="line">Civiline parum est bello, si meque meorque</span><span class="linebreak"></span>
<span class="line">Obruit? exiguae clades sumus orbe remoto?</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>Omnia quid laceras? quid perdere cuncta laboras?</span><span class="linebreak"></span>
<span class="line">Iam nihil est, Fortuna, meum.” Sic fatur et arma</span><span class="linebreak"></span>
<span class="line">Signaque et adflictas omni iam parte catervas</span><span class="linebreak"></span>
<span class="line">Circumit et revocat matura in fata ruentes</span><span class="linebreak"></span>
<span class="line">Seque negat tanti. Nec derat robur in enses</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>Ire duci iuguloque pati vel pectore letum;</span><span class="linebreak"></span>
<span class="line">Sed timuit, strato miles ne corpore Magni</span><span class="linebreak"></span>
<span class="line">Non fugeret, supraque ducem procumberet orbis;</span><span class="linebreak"></span>
<span class="line">Caesaris aut oculis voluit subducere mortem.</span><span class="linebreak"></span>
<span class="line">Nequiquam, infelix: socero spectare volenti</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>Praestandum est ubicumque caput. Sed tu quoque,</span><span class="linebreak"></span>
<span class="line indent20">coniunx,</span><span class="linebreak"></span>
<span class="line">Causa fugae voltusque tui fatisque negatum</span><span class="linebreak"></span>
<span class="line">Parte absente<a class="footnoteLink" href="#note_LCL220_418_1" id="target_note_LCL220_418_1"><sup>1</sup></a> mori. Tum Magnum concitus aufert</span><span class="linebreak"></span>
<span class="line">A bello sonipes non tergo tela paventem</span><span class="linebreak"></span>
<span class="line">Ingentesque animos extrema in fata ferentem.</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>Non gemitus, non fletus erat, salvaque verendus</span><span class="linebreak"></span>
<span class="line">Maiestate dolor, qualem te, Magne, decebat</span><span class="linebreak"></span>
<span class="line">Romanis praestare malis. Non inpare voltu</span><span class="linebreak"></span>
<span class="line">Aspicis Emathiam: nec te videre superbum</span><span class="linebreak"></span>
<span class="line">Prospera bellorum nec fractum adversa videbunt;</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>Quamque fuit laeto per tres infida triumphos</span><span class="linebreak"></span>
</p></section><notes><section class="footnotes"><ul><li class="note" id="note_LCL220_418_1"><a class="footnoteCrossrefLink" href="#target_note_LCL220_418_1" title="Click to highlight in text"><sup class="lineRef">1</sup>Parte absente <span class="italic">Housman</span>: Te praesente <span class="italic">MSS</span>.</a></li><script type="text/javascript">document.getElementById('note_LCL220_418_1').style.display = "none";</script></ul></section></notes></section>