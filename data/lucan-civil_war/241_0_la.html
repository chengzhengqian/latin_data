<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">605</span><span class="br"></span>Dedecus et numquam superum caritura pudore</span><span class="linebreak"></span>
<span class="line">Fabula: Romanus regi sic paruit ensis,</span><span class="linebreak"></span>
<span class="line">Pellaeusque puer gladio tibi colla recidit,</span><span class="linebreak"></span>
<span class="line">Magne, tuo. Qua posteritas in saecula mittet</span><span class="linebreak"></span>
<span class="line">Septimium fama? scelus hoc quo nomine dicent,</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>Qui Bruti dixere nefas? Iam venerat horae</span><span class="linebreak"></span>
<span class="line">Terminus extremae, Phariamque ablatus in alnum</span><span class="linebreak"></span>
<span class="line">Perdiderat iam iura sui. Tum stringere ferrum</span><span class="linebreak"></span>
<span class="line">Regia monstra parant. Ut vidit comminus enses,</span><span class="linebreak"></span>
<span class="line">Involvit voltus atque, indignatus apertum</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>Fortunae praebere, caput; tum lumina pressit</span><span class="linebreak"></span>
<span class="line">Continuitque animam, ne quas effundere voces</span><span class="linebreak"></span>
<span class="line">Vellet et aeternam fletu corrumpere famam.</span><span class="linebreak"></span>
<span class="line">Sed postquam mucrone latus funestus Achillas</span><span class="linebreak"></span>
<span class="line">Perfodit, nullo gemitu consensit ad ictum</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>Respexitque nefas, servatque inmobile corpus,</span><span class="linebreak"></span>
<span class="line">Seque probat moriens atque haec in pectore volvit:</span><span class="linebreak"></span>
<span class="line">â€œSaecula Romanos numquam tacitura labores</span><span class="linebreak"></span>
<span class="line">Attendunt, aevumque sequens speculatur ab omni</span><span class="linebreak"></span>
<span class="line">Orbe ratem Phariamque fidem: nunc consule famae.</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>Fata tibi longae fluxerunt prospera vitae;</span><span class="linebreak"></span>
<span class="line">Ignorant populi, si non in morte probaris,</span><span class="linebreak"></span>
<span class="line">An scieris adversa pati. Ne cede pudori</span><span class="linebreak"></span>
<span class="line">Auctoremque dole fati: quacumque feriris,</span><span class="linebreak"></span>
<span class="line">Crede manum soceri. Spargant lacerentque licebit,</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>Sum tamen, o superi, felix, nullique potestas</span><span class="linebreak"></span>
<span class="line">Hoc auferre deo. Mutantur prospera vita:</span><span class="linebreak"></span>
<span class="line">Non fit morte miser. Videt hanc Cornelia caedem</span><span class="linebreak"></span>
</p></section><notes></notes></section>