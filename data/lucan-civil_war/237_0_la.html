<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Pignora sunt propiora tibi: Nilumque Pharonque,</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>Si regnare piget, damnatae redde sorori.</span><span class="linebreak"></span>
<span class="line">Aegyptum certe Latiis tueamur ab armis.</span><span class="linebreak"></span>
<span class="line">Quidquid non fuerit Magni, dum bella geruntur,</span><span class="linebreak"></span>
<span class="line">Nec victoris erit. Toto iam pulsus ab orbe,</span><span class="linebreak"></span>
<span class="line">Postquam nulla manet rerum fiducia, quaerit,</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>Cum qua gente cadat. Rapitur civilibus umbris.</span><span class="linebreak"></span>
<span class="line">Nec soceri tantum arma fugit: fugit ora senatus,</span><span class="linebreak"></span>
<span class="line">Cuius Thessalicas saturat pars magna volucres,</span><span class="linebreak"></span>
<span class="line">Et metuit gentes, quas uno in sanguine mixtas</span><span class="linebreak"></span>
<span class="line">Deseruit, regesque timet, quorum omnia mersit,</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>Thessaliaeque reus nulla tellure receptus</span><span class="linebreak"></span>
<span class="line">Sollicitat nostrum, quem nondum perdidit, orbem.</span><span class="linebreak"></span>
<span class="line">Iustior in Magnum nobis, Ptolemaee, querellae</span><span class="linebreak"></span>
<span class="line">Causa data est. Quid sepositam semperque quietam</span><span class="linebreak"></span>
<span class="line">Crimine bellorum maculas Pharon arvaque nostra</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>Victori suspecta facis? cur sola cadenti</span><span class="linebreak"></span>
<span class="line">Haec placuit tellus, in quam Pharsalica fata</span><span class="linebreak"></span>
<span class="line">Conferres poenasque tuas? iam crimen habemus</span><span class="linebreak"></span>
<span class="line">Purgandum gladio. Quod nobis sceptra senatus</span><span class="linebreak"></span>
<span class="line">Te suadente dedit, votis tua fovimus arma.</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>Hoc ferrum, quod fata iubent proferre, paravi</span><span class="linebreak"></span>
<span class="line">Non tibi, sed victo; feriam tua viscera, Magne,</span><span class="linebreak"></span>
<span class="line">Malueram soceri: rapimur, quo cuncta feruntur.</span><span class="linebreak"></span>
<span class="line">Tene mihi dubitas an sit violare necesse,</span><span class="linebreak"></span>
</p></section><notes></notes></section>