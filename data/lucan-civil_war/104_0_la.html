<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Haesit et ad cautes adducto fune secuta est.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>Inpendent cava saxa mari, ruituraque semper</span><span class="linebreak"></span>
<span class="line">Stat—mirum—moles et silvis aequor inumbrat.</span><span class="linebreak"></span>
<span class="line">Huc fractas Aquilone rates summersaque pontus</span><span class="linebreak"></span>
<span class="line">Corpora saepe tulit caecisque abscondit in antris;</span><span class="linebreak"></span>
<span class="line">Restituit raptus tectum mare, cumque cavernae</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>Evomuere fretum, contorti vorticis undae</span><span class="linebreak"></span>
<span class="line">Tauromenitanam vincunt fervore Charybdim.</span><span class="linebreak"></span>
<span class="line">Hic Opiterginis moles onerata colonis</span><span class="linebreak"></span>
<span class="line">Constitit; hanc omni puppes statione solutae</span><span class="linebreak"></span>
<span class="line">Circumeunt, alii rupes ac litora conplent.</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>Vulteius tacitas sentit sub gurgite fraudes</span><span class="linebreak"></span>
<span class="line">—Dux erat ille ratis—frustra qui vincula ferro</span><span class="linebreak"></span>
<span class="line">Rumpere conatus poscit spe proelia nulla</span><span class="linebreak"></span>
<span class="line">Incertus qua terga daret, qua pectora bello.</span><span class="linebreak"></span>
<span class="line">Hoc tamen in casu, quantum deprensa valebat,</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>Effecit virtus: inter tot milia captae</span><span class="linebreak"></span>
<span class="line">Circumfusa rati et plenam vix inde cohortem</span><span class="linebreak"></span>
<span class="line">Pugna fuit, non longa quidem; nam condidit umbra</span><span class="linebreak"></span>
<span class="line">Nox lucem dubiam, pacemque habuere tenebrae.</span><span class="linebreak"></span></p>
<p class="lineGroup"><span class="line indent1">Tum sic attonitam venturaque fata paventem</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>Rexit magnanima Vulteius voce cohortem:</span><span class="linebreak"></span>
<span class="line">“Libera non ultra parva quam nocte iuventus,</span><span class="linebreak"></span>
<span class="line">Consulite extremis angusto in tempore rebus.</span><span class="linebreak"></span>
<span class="line">Vita brevis nulli superest, qui tempus in illa</span><span class="linebreak"></span>
<span class="line">Quaerendae sibi mortis habet; nec gloria leti</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>Inferior, iuvenes, admoto occurrere fato.</span><span class="linebreak"></span>
<span class="line">Omnibus incerto venturae tempore vitae,</span><span class="linebreak"></span>
</p></section><notes></notes></section>