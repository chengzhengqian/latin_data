<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">1030</span><span class="br"></span>Invenies operi, vel famam consule mundi.</span><span class="linebreak"></span>
<span class="line">Si scelus est, plus te nobis debere fateris,</span><span class="linebreak"></span>
<span class="line">Quod scelus hoc non ipse facis.‚Äù Sic fatus opertum</span><span class="linebreak"></span>
<span class="line">Detexit tenuitque caput. Iam languida morte</span><span class="linebreak"></span>
<span class="line">Effigies habitum noti mutaverat oris.</span><span class="linebreak"></span>
<span class="line"><span class="br"></span><span class="lineNumber">1035</span><span class="br"></span>Non primo Caesar damnavit munera visu</span><span class="linebreak"></span>
<span class="line">Avertitque oculos; voltus, dum crederet, haesit;</span><span class="linebreak"></span>
<span class="line">Utque fidem vidit sceleris tutumque putavit</span><span class="linebreak"></span>
<span class="line">Iam bonus esse socer, lacrimas non sponte cadentes</span><span class="linebreak"></span>
<span class="line">Effudit gemitusque expressit pectore laeto,</span><span class="linebreak"></span>
<span class="line"><span class="br"></span><span class="lineNumber">1040</span><span class="br"></span>Non aliter manifesta potens abscondere mentis</span><span class="linebreak"></span>
<span class="line">Gaudia quam lacrimis, meritumque inmane tyranni</span><span class="linebreak"></span>
<span class="line">Destruit et generi mavolt lugere revolsum</span><span class="linebreak"></span>
<span class="line">Quam debere caput. Qui duro membra senatus</span><span class="linebreak"></span>
<span class="line">Calcarat voltu, qui sicco lumine campos</span><span class="linebreak"></span>
<span class="line"><span class="br"></span><span class="lineNumber">1045</span><span class="br"></span>Viderat Emathios, uni tibi, Magne, negare</span><span class="linebreak"></span>
<span class="line">Non audet gemitus. O sors durissima fati!</span><span class="linebreak"></span>
<span class="line">Huncine tu, Caesar, scelerato Marte petisti,</span><span class="linebreak"></span>
<span class="line">Qui tibi flendus erat? nunc<a class="footnoteLink" href="#note_LCL220_582_1" id="target_note_LCL220_582_1"><sup>1</sup></a> mixti foedera tangunt</span><span class="linebreak"></span>
<span class="line">Te generis? nunc nata iubet maerere neposque?</span><span class="linebreak"></span>
<span class="line"><span class="br"></span><span class="lineNumber">1050</span><span class="br"></span>Credis apud populos Pompei nomen amantes</span><span class="linebreak"></span>
<span class="line">Hoc castris prodesse tuis? Fortasse tyranni</span><span class="linebreak"></span>
<span class="line">Tangeris invidia, captique in viscera Magni</span><span class="linebreak"></span>
<span class="line">Hoc alii licuisse doles, quererisque perisse</span><span class="linebreak"></span>
<span class="line">Vindictam belli raptumque e iure superbi</span><span class="linebreak"></span>
<span class="line"><span class="br"></span><span class="lineNumber">1055</span><span class="br"></span>Victoris generum. Quisquis te flere coegit</span><span class="linebreak"></span>
<span class="line">Impetus, a vera longe pietate recessit.</span><span class="linebreak"></span>
</p></section><notes><section class="footnotes"><ul><li class="note" id="note_LCL220_582_1"><a class="footnoteCrossrefLink" href="#target_note_LCL220_582_1" title="Click to highlight in text"><sup class="lineRef">1</sup>nunc. . . nunc <span class="italic">Housman</span>: non. . . nec <span class="italic">MSS</span>.</a></li><script type="text/javascript">document.getElementById('note_LCL220_582_1').style.display = "none";</script></ul></section></notes></section>