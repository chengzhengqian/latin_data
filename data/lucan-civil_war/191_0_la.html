<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Crediderint) multis concurrere visus Olympo</span><span class="linebreak"></span>
<span class="line">Pindus et abruptis mergi convallibus Haemus,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>Edere nocturnas belli Pharsalia voces,</span><span class="linebreak"></span>
<span class="line">Ire per Ossaeam rapidus Boebeida sanguis;</span><span class="linebreak"></span>
<span class="line">Inque vicem voltus tenebris mirantur opertos</span><span class="linebreak"></span>
<span class="line">Et pallere diem galeisque incumbere noctem</span><span class="linebreak"></span>
<span class="line">Defunctosque patres et iuncti<a class="footnoteLink" href="#note_LCL220_382_1" id="target_note_LCL220_382_1"><sup>1</sup></a> sanguinis umbras</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>Ante oculos volitare suos. Sed mentibus unum</span><span class="linebreak"></span>
<span class="line">Hoc solamen erat, quod voti turba nefandi</span><span class="linebreak"></span>
<span class="line">Conscia, quae patrum iugulos, quae pectora fratrum</span><span class="linebreak"></span>
<span class="line">Sperabat, gaudet monstris mentisque tumultum</span><span class="linebreak"></span>
<span class="line">Atque omen scelerum subitos putat esse furores.</span><span class="linebreak"></span>
<span class="line indent1"><span class="br"></span><span class="lineNumber">185</span><span class="br"></span>Quid mirum, populos, quos lux extrema manebat,</span><span class="linebreak"></span>
<span class="line">Lymphato trepidasse metu, praesaga malorum</span><span class="linebreak"></span>
<span class="line">Si data mens homini est? Tyriis qui Gadibus hospes</span><span class="linebreak"></span>
<span class="line">Adiacet Armeniumque bibit Romanus Araxen,</span><span class="linebreak"></span>
<span class="line">Sub quocumque die, quocumque est sidere mundi,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>Maeret et ignorat causas animumque dolentem</span><span class="linebreak"></span>
<span class="line">Corripit, Emathiis quid perdat nescius arvis.</span><span class="linebreak"></span>
<span class="line">Euganeo, si vera fides memorantibus, augur</span><span class="linebreak"></span>
<span class="line">Colle sedens, Aponus terris ubi fumifer exit</span><span class="linebreak"></span>
<span class="line">Atque Antenorei dispergitur unda Timavi,</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>“Venit summa dies, geritur res maxima,” dixit</span><span class="linebreak"></span>
<span class="line">“Inpia concurrunt Pompei et Caesaris arma,”</span><span class="linebreak"></span>
<span class="line">Seu tonitrus ac tela Iovis praesaga notavit,</span><span class="linebreak"></span>
<span class="line">Aethera seu totum discordi obsistere caelo</span><span class="linebreak"></span>
</p></section><notes><section class="footnotes"><ul><li class="note" id="note_LCL220_382_1"><a class="footnoteCrossrefLink" href="#target_note_LCL220_382_1" title="Click to highlight in text"><sup class="lineRef">1</sup>iuncti <span class="italic">Heinsius:</span> cuncti (-is, -as<span class="italic">) MSS.</span></a></li><script type="text/javascript">document.getElementById('note_LCL220_382_1').style.display = "none";</script></ul></section></notes></section>