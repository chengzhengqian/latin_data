<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Delphica Thebanae referunt trieterica Bacchae.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Hoc solum fluctu terras mergente cacumen</span><span class="linebreak"></span>
<span class="line">Eminuit pontoque fuit discrimen et astris.</span><span class="linebreak"></span>
<span class="line">Tu quoque vix summam, seductus ab aequore, rupem</span><span class="linebreak"></span>
<span class="line">Extuleras, unoque iugo, Parnase, latebas.</span><span class="linebreak"></span>
<span class="line">Ultor ibi expulsae, premeret cum viscera partus,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Matris, adhuc rudibus Paean Pythona sagittis</span><span class="linebreak"></span>
<span class="line">Explicuit, cum regna Themis tripodasque teneret.</span><span class="linebreak"></span>
<span class="line">Ut vidit Paean vastos telluris hiatus</span><span class="linebreak"></span>
<span class="line">Divinam spirare fidem ventosque loquaces</span><span class="linebreak"></span>
<span class="line">Exhalare solum, sacris se condidit antris,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Incubuitque adyto vates ibi factus Apollo.</span><span class="linebreak"></span></p>
<p class="lineGroup"><span class="line indent1">Quis latet hicsuperum? quod numen ab aethere pressum</span><span class="linebreak"></span>
<span class="line">Dignatur caecas inclusum habitare cavernas?</span><span class="linebreak"></span>
<span class="line">Quis terram caeli patitur deus, omnia cursus</span><span class="linebreak"></span>
<span class="line">Aeterni secreta tenens mundoque futuri</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>Conscius, ac populis sese proferre paratus</span><span class="linebreak"></span>
<span class="line">Contactumque ferens hominis, magnusque potensque,</span><span class="linebreak"></span>
<span class="line">Sive canit fatum seu, quod iubet ille canendo,</span><span class="linebreak"></span>
<span class="line">Fit fatum? Forsan terris inserta regendis</span><span class="linebreak"></span>
<span class="line">Aere libratum vacuo quae sustinet orbem,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Totius pars magna Iovis Cirrhaea per antra</span><span class="linebreak"></span>
<span class="line">Exit et aetherio trahitur conexa Tonanti.</span><span class="linebreak"></span>
<span class="line">Hoc ubi virgineo conceptum est pectore numen,</span><span class="linebreak"></span>
<span class="line">Humanam feriens animam sonat oraque vatis</span><span class="linebreak"></span>
</p></section><notes></notes></section>