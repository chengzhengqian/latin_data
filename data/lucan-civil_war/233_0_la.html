<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Infando sub rege timet. Num barbara nobis</span><span class="linebreak"></span>
<span class="line">Est ignota Venus, quae ritu caeca ferarum</span><span class="linebreak"></span>
<span class="line">Polluit innumeris leges et foedera taedae</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>Coniugibus, thalamique patent secreta nefandi</span><span class="linebreak"></span>
<span class="line">Inter mille nurus? Epulis vaesana meroque</span><span class="linebreak"></span>
<span class="line">Regia non ullis exceptos legibus audet</span><span class="linebreak"></span>
<span class="line">Concubitus: tot femineis conplexibus unum</span><span class="linebreak"></span>
<span class="line">Non lassat nox tota marem. Iacuere sorores</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>In regum thalamis sacrataque pignora matres.</span><span class="linebreak"></span>
<span class="line">Damnat apud gentes sceleris non sponte peracti</span><span class="linebreak"></span>
<span class="line">Oedipodionias infelix fabula Thebas:</span><span class="linebreak"></span>
<span class="line">Parthorum dominus quotiens sic sanguine mixto</span><span class="linebreak"></span>
<span class="line">Nascitur Arsacides! cui fas inplere parentem,</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>Quid rear esse nefas? Proles tam clara Metelli</span><span class="linebreak"></span>
<span class="line">Stabit barbarico coniunx millesima lecto.</span><span class="linebreak"></span>
<span class="line">Quamquam non ulli plus regia, Magne, vacabit</span><span class="linebreak"></span>
<span class="line">Saevitia stimulata Venus titulisque virorum;</span><span class="linebreak"></span>
<span class="line">Nam, quo plura iuvent Parthum portenta, fuisse</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>Hanc sciet et Crassi; ceu pridem debita fatis</span><span class="linebreak"></span>
<span class="line">Assyriis trahitur cladis captiva vetustae.</span><span class="linebreak"></span>
<span class="line">Haereat Eoae volnus miserabile sortis,</span><span class="linebreak"></span>
<span class="line">Non solum auxilium funesto ab rege petisse</span><span class="linebreak"></span>
<span class="line">Sed gessisse prius bellum civile pudebit.</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>Nam quod apud populos crimen socerique tuumque</span><span class="linebreak"></span>
<span class="line">Maius erit, quam quod vobis miscentibus arma</span><span class="linebreak"></span>
</p></section><notes></notes></section>