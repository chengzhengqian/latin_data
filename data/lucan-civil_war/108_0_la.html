<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Et iuguli pressere manum. Cum sorte cruenta</span><span class="linebreak"></span>
<span class="line">Fratribus incurrunt fratres natusque parenti,</span><span class="linebreak"></span>
<span class="line">Haud trepidante tamen toto cum pondere dextra</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>Exegere enses. Pietas ferientibus una</span><span class="linebreak"></span>
<span class="line">Non repetisse fuit. Iam latis viscera lapsa</span><span class="linebreak"></span>
<span class="line">Semianimes traxere foris multumque cruorem</span><span class="linebreak"></span>
<span class="line">Infudere mari. Despectam cernere lucem</span><span class="linebreak"></span>
<span class="line">Victoresque suos voltu spectare superbo</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>Et mortem sentire iuvat. Iam strage cruenta</span><span class="linebreak"></span>
<span class="line">Conspicitur cumulata ratis, bustisque remittunt</span><span class="linebreak"></span>
<span class="line">Corpora victores, ducibus mirantibus, ulli</span><span class="linebreak"></span>
<span class="line">Esse ducem tanti. Nullam maiore locuta est</span><span class="linebreak"></span>
<span class="line">Ore ratem totum discurrens Fama per orbem.</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>Non tamen ignavae post haec exempla virorum</span><span class="linebreak"></span>
<span class="line">Percipient gentes, quam sit non ardua virtus</span><span class="linebreak"></span>
<span class="line">Servitium fugisse manu, sed regna timentur</span><span class="linebreak"></span>
<span class="line">Ob ferrum, et saevis libertas uritur armis,</span><span class="linebreak"></span>
<span class="line">Ignorantque datos, ne quisquam serviat, enses.</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>Mors, utinam pavidos vitae subducere nolles,</span><span class="linebreak"></span>
<span class="line">Sed virtus te sola daret!</span><span class="linebreak"></span>
<span class="line indent13">Non segnior illo</span><span class="linebreak"></span>
<span class="line">Marte fuit, qui tum Libycis exarsit in arvis.</span><span class="linebreak"></span>
<span class="line">Namque rates audax Lilybaeo litore solvit</span><span class="linebreak"></span>
<span class="line">Curio, nec forti velis Aquilone recepto</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>Inter semirutas magnae Carthaginis arces</span><span class="linebreak"></span>
<span class="line">Et Clipeam tenuit stationis litora notae,</span><span class="linebreak"></span>
<span class="line">Primaque castra locat cano procul aequore, qua se</span><span class="linebreak"></span>
<span class="line">Bagrada lentus agit siccae sulcator harenae.</span><span class="linebreak"></span>
</p></section><notes></notes></section>