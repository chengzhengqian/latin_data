<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Nescimus, cuius sceleris sit maxima merces?</span><span class="linebreak"></span>
<span class="line">Nil actum est bellis, si nondum conperit istas</span><span class="linebreak"></span>
<span class="line">Omnia posse manus. Nec fas nec vincula iuris</span><span class="linebreak"></span>
<span class="line">Hoc audere vetant: Rheni mihi Caesar in undis</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>Dux erat, hic socius; facinus, quos inquinat, aequat.</span><span class="linebreak"></span>
<span class="line">Adde quod ingrato meritorum iudice virtus</span><span class="linebreak"></span>
<span class="line">Nostra perit: quidquid gerimus, fortuna vocatur.</span><span class="linebreak"></span>
<span class="line">Nos fatum sciat esse suum. Licet omne deorum</span><span class="linebreak"></span>
<span class="line">Obsequium speres, irato milite, Caesar,</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>Pax erit.‚Äù Haec fatus totis discurrere castris</span><span class="linebreak"></span>
<span class="line">Coeperat infestoque ducem deposcere voltu.</span><span class="linebreak"></span>
<span class="line">Sic eat, o superi: quando pietasque fidesque</span><span class="linebreak"></span>
<span class="line">Destituunt moresque malos sperare relictum est,</span><span class="linebreak"></span>
<span class="line">Finem civili faciat discordia bello.</span><span class="linebreak"></span>
<span class="line indent1"><span class="br"></span><span class="lineNumber">300</span><span class="br"></span>Quem non ille ducem potuit terrere tumultus?</span><span class="linebreak"></span>
<span class="line">Fata sed in praeceps solitus demittere Caesar</span><span class="linebreak"></span>
<span class="line">Fortunamque suam per summa pericula gaudens</span><span class="linebreak"></span>
<span class="line">Exercere venit; nec dum desaeviat ira</span><span class="linebreak"></span>
<span class="line">Expectat; medios properat temptare furores.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>Non illis urbes spoliandaque templa negasset</span><span class="linebreak"></span>
<span class="line">Tarpeiamque Iovis sedem matresque senatus</span><span class="linebreak"></span>
<span class="line">Passurasque infanda nurus. Vult omnia certe</span><span class="linebreak"></span>
<span class="line">A se saeva peti, vult praemia Martis amari;</span><span class="linebreak"></span>
<span class="line">Militis indomiti tantum mens sana timetur.</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>Non pudet, heu! Caesar, soli tibi bella placere</span><span class="linebreak"></span>
<span class="line">Iam manibus damnata tuis? hos ante pigebit</span><span class="linebreak"></span>
</p></section><notes></notes></section>