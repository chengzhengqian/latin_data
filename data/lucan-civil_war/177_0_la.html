<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Non Arabum volucer serpens innataque rubris</span><span class="linebreak"></span>
<span class="line">Aequoribus custos pretiosae vipera conchae</span><span class="linebreak"></span>
<span class="line">Aut viventis adhuc Libyci membrana cerastae</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>Aut cinis Eoa positi phoenicis in ara.</span><span class="linebreak"></span>
<span class="line">Quo postquam viles et habentes nomina pestes</span><span class="linebreak"></span>
<span class="line">Contulit, infando saturatas carmine frondes</span><span class="linebreak"></span>
<span class="line">Et, quibus os dirum nascentibus inspuit, herbas</span><span class="linebreak"></span>
<span class="line">Addidit et quidquid mundo dedit ipsa veneni.</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>Tum vox Lethaeos cunctis pollentior herbis</span><span class="linebreak"></span>
<span class="line">Excantare deos confundit murmura primum</span><span class="linebreak"></span>
<span class="line">Dissona et humanae multum discordia linguae.</span><span class="linebreak"></span>
<span class="line">Latratus habet illa canum gemitusque luporum,</span><span class="linebreak"></span>
<span class="line">Quod trepidus bubo, quod strix nocturna queruntur,</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>Quod strident ululantque ferae, quod sibilat anguis;</span><span class="linebreak"></span>
<span class="line">Exprimit et planctus inlisae cautibus undae</span><span class="linebreak"></span>
<span class="line">Silvarumque sonum fractaeque tonitrua nubis:</span><span class="linebreak"></span>
<span class="line">Tot rerum vox una fuit. Mox cetera cantu</span><span class="linebreak"></span>
<span class="line">Explicat Haemonio penetratque in Tartara lingua;</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>â€œEumenides Stygiumque nefas Poenaeque nocentum</span><span class="linebreak"></span>
<span class="line">Et Chaos innumeros avidum confundere mundos</span><span class="linebreak"></span>
<span class="line">Et rector terrae, quem longa in saecula torquet</span><span class="linebreak"></span>
<span class="line">Mors dilata deum; Styx et quos nulla meretur</span><span class="linebreak"></span>
<span class="line">Thessalis Elysios; caelum matremque perosa</span><span class="linebreak"></span>
<span class="line">Persephone nostraeque Hecates pars ultima, per quam</span><span class="linebreak"></span>
<span class="line"><span class="br"></span><span class="lineNumber">701</span><span class="br"></span>Manibus et mihi sunt tacitae commercia linguae,</span><span class="linebreak"></span>
<span class="line">Ianitor et sedis laxae, qui viscera saevo</span><span class="linebreak"></span>
<span class="line">Spargis nostra cani, repetitaque fila sorores</span><span class="linebreak"></span>
</p></section><notes></notes></section>