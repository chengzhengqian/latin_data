<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Nec meus Eudoxi vincetur fastibus annus.</span><span class="linebreak"></span>
<span class="line">Sed, cum tanta meo vivat sub pectore virtus,</span><span class="linebreak"></span>
<span class="line">Tantus amor veri, nihil est, quod noscere malim</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>Quam fluvii causas per saecula tanta latentes</span><span class="linebreak"></span>
<span class="line">Ignotumque caput: spes sit mihi certa videndi</span><span class="linebreak"></span>
<span class="line">Niliacos fontes, bellum civile relinquam.”</span><span class="linebreak"></span>
<span class="line">Finierat, contraque sacer sic orsus Acoreus:</span><span class="linebreak"></span></p>
<p class="lineGroup"><span class="line indent1">“Fas mihi magnorum, Caesar, secreta parentum</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>Prodere ad hoc aevi populis ignota profanis.</span><span class="linebreak"></span>
<span class="line">Sit pietas aliis, miracula tanta silere;</span><span class="linebreak"></span>
<span class="line">Ast ego caelicolis gratum reor, ire per omnes</span><span class="linebreak"></span>
<span class="line">Hoc opus et sacras populis notescere leges.</span><span class="linebreak"></span>
<span class="line">Sideribus, quae sola fugam moderantur Olympi</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>Occurruntque polo, diversa potentia prima</span><span class="linebreak"></span>
<span class="line">Mundi lege data est. Sol tempora dividit aevi,</span><span class="linebreak"></span>
<span class="line">Mutat nocte diem, radiisque potentibus astra</span><span class="linebreak"></span>
<span class="line">Ire vetat cursusque vagos statione moratur;</span><span class="linebreak"></span>
<span class="line">Luna suis vicibus Tethyn terrenaque miscet;</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>Frigida Saturno glacies et zona nivalis</span><span class="linebreak"></span>
<span class="line">Cessit; habet ventos incertaque fulmina Mavors;</span><span class="linebreak"></span>
<span class="line">Sub Iove temperies et numquam turbidus aer;</span><span class="linebreak"></span>
<span class="line">At fecunda Venus cunctarum semina rerum</span><span class="linebreak"></span>
<span class="line">Possidet; inmensae Cyllenius arbiter undae est.</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>Hunc ubi pars caeli tenuit, qua mixta Leonis</span><span class="linebreak"></span>
<span class="line">Sidera sunt Cancro, rapidos qua Sirius ignes</span><span class="linebreak"></span>
<span class="line">Exerit et varii mutator circulus anni</span><span class="linebreak"></span>
<span class="line">Aegoceron Cancrumque tenet, cui subdita Nili</span><span class="linebreak"></span>
<span class="line">Ora latent, quae cum dominus percussit aquarum</span><span class="linebreak"></span>
</p></section><notes></notes></section>