<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Perdidit o qualem vincendo plura triumphum!</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Non illum laetis vadentem coetibus urbes</span><span class="linebreak"></span>
<span class="line">Sed tacitae videre metu, nec constitit usquam</span><span class="linebreak"></span>
<span class="line">Obvia turba duci. Gaudet tamen esse timori</span><span class="linebreak"></span>
<span class="line">Tam magno populis et se non mallet amari.</span><span class="linebreak"></span></p>
<p class="lineGroup"><span class="line indent1">Iamque et praecipites superaverat Anxuris arces,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Et qua Pomptinas via dividit uda paludes,</span><span class="linebreak"></span>
<span class="line">Qua sublime nemus, Scythicae qua regna Dianae,</span><span class="linebreak"></span>
<span class="line">Quaque iter est Latiis ad summam fascibus Albam;</span><span class="linebreak"></span>
<span class="line">Excelsa de rupe procul iam conspicit urbem</span><span class="linebreak"></span>
<span class="line">Arctoi toto non visam tempore belli</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>Miratusque suae sic fatur moenia Romae:</span><span class="linebreak"></span>
<span class="line">“Tene, deum sedes, non ullo Marte coacti</span><span class="linebreak"></span>
<span class="line">Deseruere viri? pro qua pugnabitur urbe?</span><span class="linebreak"></span>
<span class="line">Di melius, quod non Latias Eous in oras</span><span class="linebreak"></span>
<span class="line">Nunc furor incubuit nec iuncto Sarmata velox</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Pannonio Dacisque Getes admixtus: habenti</span><span class="linebreak"></span>
<span class="line">Tam pavidum tibi, Roma, ducem fortuna pepercit,</span><span class="linebreak"></span>
<span class="line">Quod bellum civile fuit.” Sic fatur et urbem</span><span class="linebreak"></span>
<span class="line">Attonitam terrore subit. Namque ignibus atris</span><span class="linebreak"></span>
<span class="line">Creditur, ut captae, rapturus moenia Romae</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>Sparsurusque deos. Fuit haec mensura timoris:</span><span class="linebreak"></span>
<span class="line">Velle putant quodcumque potest. Non omina festa,</span><span class="linebreak"></span>
<span class="line">Non fictas laeto voces simulare tumultu,</span><span class="linebreak"></span>
<span class="line">Vix odisse vacat. Phoebea Palatia conplet</span><span class="linebreak"></span>
<span class="line">Turba patrum nullo cogendi iure senatus</span><span class="linebreak"></span>
</p></section><notes></notes></section>