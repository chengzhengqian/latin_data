<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Tracturae tuque o flagrantis portitor undae,</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>Iam lassate senex ad me redeuntibus umbris:</span><span class="linebreak"></span>
<span class="line">Exaudite preces. Si vos satis ore nefando</span><span class="linebreak"></span>
<span class="line">Pollutoque voco, si numquam haec carmina fibris</span><span class="linebreak"></span>
<span class="line">Humanis ieiuna cano, si pectora plena</span><span class="linebreak"></span>
<span class="line">Saepe deo lavi calido prosecta cerebro,</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>Si quis, cum vestris caput extaque lancibus infans,</span><span class="linebreak"></span>
<span class="line">Inposuit victurus erat, parete precanti.</span><span class="linebreak"></span>
<span class="line">Non in Tartareo latitantem poscimus antro</span><span class="linebreak"></span>
<span class="line">Adsuetamque diu tenebris, modo luce fugata</span><span class="linebreak"></span>
<span class="line">Descendentem animam; primo pallentis hiatu</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>Haeret adhuc Orci, licet has exaudiat herbas,</span><span class="linebreak"></span>
<span class="line">Ad manes ventura semel. Ducis omnia nato</span><span class="linebreak"></span>
<span class="line">Pompeiana canat nostri modo militis umbra,</span><span class="linebreak"></span>
<span class="line">Si bene de vobis civilia bella merentur.”</span><span class="linebreak"></span></p>
<p class="lineGroup"><span class="line indent1">Haec ubi fata caput spumantiaque ora levavit,</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>Aspicit astantem proiecti corporis umbram,</span><span class="linebreak"></span>
<span class="line">Exanimes artus invisaque claustra timentem</span><span class="linebreak"></span>
<span class="line">Carceris antiqui. Pavet ire in pectus apertum</span><span class="linebreak"></span>
<span class="line">Visceraque et ruptas letali volnere fibras.</span><span class="linebreak"></span>
<span class="line">A miser, extremum cui mortis munus inique</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>Eripitur, non posse mori. Miratur Erictho,</span><span class="linebreak"></span>
<span class="line">Has fatis licuisse moras, irataque morti</span><span class="linebreak"></span>
<span class="line">Verberat inmotum vivo serpente cadaver,</span><span class="linebreak"></span>
<span class="line">Perque cavas terrae, quas egit carmine, rimas</span><span class="linebreak"></span>
<span class="line">Manibus inlatrat regnique silentia rumpit:</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>“Tisiphone vocisque meae secura Megaera,</span><span class="linebreak"></span>
</p></section><notes></notes></section>