<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Oppressit cum sole dies, fessumque tumentes</span><span class="linebreak"></span>
<span class="line">Conposuit pelagus ventis patientibus undas.</span><span class="linebreak"></span></p>
<p class="lineGroup"><span class="line indent1">Nec non Hesperii lassatum fluctibus aequor</span><span class="linebreak"></span>
<span class="line">Ut videre duces, purumque insurgere caelo</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>Fracturum pelagus Borean, solvere carinas;</span><span class="linebreak"></span>
<span class="line">Quas ventus doctaeque pari moderamine dextrae</span><span class="linebreak"></span>
<span class="line">Permixtas habuere diu, latumque per aequor,</span><span class="linebreak"></span>
<span class="line">Ut terrestre, coit consertis puppibus agmen.</span><span class="linebreak"></span>
<span class="line">Sed nox saeva modum venti velique tenorem</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>Eripuit nautis excussitque ordine puppes.</span><span class="linebreak"></span>
<span class="line">Strymona sic gelidum bruma pellente relinquunt</span><span class="linebreak"></span>
<span class="line">Poturae te, Nile, grues, primoque volatu</span><span class="linebreak"></span>
<span class="line">Effingunt varias casu monstrante figuras;</span><span class="linebreak"></span>
<span class="line">Mox, ubi percussit tensas Notus altior alas,</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>Confusos temere inmixtae glomerantur in orbes,</span><span class="linebreak"></span>
<span class="line">Et turbata perit dispersis littera pinnis.</span><span class="linebreak"></span>
<span class="line">Cum primum redeunte die violentior aer</span><span class="linebreak"></span>
<span class="line">Puppibus incubuit Phoebeo concitus ortu,</span><span class="linebreak"></span>
<span class="line">Praetereunt frustra temptati litora Lissi</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>Nymphaeumque tenent; nudas Aquilonibus undas</span><span class="linebreak"></span>
<span class="line">Succedens Boreae iam portum fecerat Auster.</span><span class="linebreak"></span></p>
<p class="lineGroup"><span class="line indent1">Undique conlatis in robur Caesaris armis</span><span class="linebreak"></span>
<span class="line">Summa videns duri Magnus discrimina Martis</span><span class="linebreak"></span>
<span class="line">Iam castris instare suis seponere tutum</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>Coniugii decrevit onus Lesboque remota</span><span class="linebreak"></span>
<span class="line">Te procul a saevi strepitu, Cornelia, belli</span><span class="linebreak"></span>
<span class="line">Occulere. Heu quantum mentes dominatur in aequas</span><span class="linebreak"></span>
</p></section><notes></notes></section>