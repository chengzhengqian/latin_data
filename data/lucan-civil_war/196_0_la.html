<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Saeptorumque nefas et clausi proelia Campi.</span><span class="linebreak"></span>
<span class="line">Cum duce Sullano gerimus civilia bella.</span><span class="linebreak"></span>
<span class="line">Vestri cura movet; nam me secura manebit</span><span class="linebreak"></span>
<span class="line">Sors quaesita manu: fodientem viscera cernet</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>Me mea, qui nondum victo respexerit hoste.</span><span class="linebreak"></span>
<span class="line">Di, quorum curas abduxit ab aethere tellus</span><span class="linebreak"></span>
<span class="line">Romanusque labor, vincat, quicumque necesse</span><span class="linebreak"></span>
<span class="line">Non putat in victos saevum destringere ferrum</span><span class="linebreak"></span>
<span class="line">Quique suos cives, quod signa adversa tulerunt,</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>Non credit fecisse nefas. Pompeius in arto</span><span class="linebreak"></span>
<span class="line">Agmina vestra loco vetita virtute moveri</span><span class="linebreak"></span>
<span class="line">Cum tenuit, quanto satiavit sanguine ferrum!</span><span class="linebreak"></span>
<span class="line">Vos tamen hoc oro, iuvenes, ne caedere quisquam</span><span class="linebreak"></span>
<span class="line">Hostis terga velit: civis, qui fugerit, esto.</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>Sed dum tela micant, non vos pietatis imago</span><span class="linebreak"></span>
<span class="line">Ulla nec adversa conspecti fronte parentes</span><span class="linebreak"></span>
<span class="line">Commoveant; voltus gladio turbate verendos.</span><span class="linebreak"></span>
<span class="line">Sive quis infesto cognata in pectora ferro</span><span class="linebreak"></span>
<span class="line">Ibit, seu nullum violarit volnere pignus,</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>Ignoti iugulum tamquam scelus inputet hostis.</span><span class="linebreak"></span>
<span class="line">Sternite iam vallum fossasque inplete ruina,</span><span class="linebreak"></span>
<span class="line">Exeat ut plenis acies non sparsa maniplis.</span><span class="linebreak"></span>
<span class="line">Parcite ne castris: vallo tendetis in illo,</span><span class="linebreak"></span>
<span class="line">Unde acies peritura venit.‚Äù Vix cuncta locuto</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>Caesare quemque suum munus trahit, armaque raptim</span><span class="linebreak"></span>
<span class="line">Sumpta Ceresque viris. Capiunt praesagia belli</span><span class="linebreak"></span>
<span class="line">Calcatisque ruunt castris; stant ordine nullo,</span><span class="linebreak"></span>
</p></section><notes></notes></section>