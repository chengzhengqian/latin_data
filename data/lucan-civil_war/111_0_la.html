<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Quisquis inest terris in fessos spiritus artus</span><span class="linebreak"></span>
<span class="line">Egeritur, Tellusque viro luctante laborat.</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>Ut tandem auxilium tactae prodesse parentis</span><span class="linebreak"></span>
<span class="line">Alcides sensit, ‘Standum est tibi,’ dixit ‘et ultra</span><span class="linebreak"></span>
<span class="line">Non credere solo, sternique vetabere terra.</span><span class="linebreak"></span>
<span class="line">Haerebis pressis intra mea pectora membris:</span><span class="linebreak"></span>
<span class="line">Huc, Antaee, cades.’ Sic fatus sustulit alte</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>Nitentem in terras iuvenem. Morientis in artus</span><span class="linebreak"></span>
<span class="line">Non potuit nati Tellus permittere vires:</span><span class="linebreak"></span>
<span class="line">Alcides medio tenuit iam pectora pigro</span><span class="linebreak"></span>
<span class="line">Stricta gelu terrisque diu non credidit hostem.</span><span class="linebreak"></span>
<span class="line">Hinc, aevi veteris custos, famosa vetustas</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>Miratrixque sui signavit nomine terras.</span><span class="linebreak"></span>
<span class="line">Sed maiora dedit cognomina collibus istis</span><span class="linebreak"></span>
<span class="line">Poenum qui Latiis revocavit ab arcibus hostem</span><span class="linebreak"></span>
<span class="line">Scipio; nam sedes Libyca tellure potito</span><span class="linebreak"></span>
<span class="line">Haec fuit. En, veteris cernis vestigia valli.</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>Romana hos primum tenuit victoria campos.”</span><span class="linebreak"></span></p>
<p class="lineGroup"><span class="line indent1">Curio laetatus, tamquam fortuna locorum</span><span class="linebreak"></span>
<span class="line">Bella gerat servetque ducum sibi fata priorum,</span><span class="linebreak"></span>
<span class="line">Felici non fausta loco tentoria ponens</span><span class="linebreak"></span>
<span class="line">Indulsit castris et collibus abstulit omen,</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>Sollicitatque feros non aequis viribus hostes.</span><span class="linebreak"></span></p>
<p class="lineGroup"><span class="line indent1">Omnis Romanis quae cesserat Africa signis,</span><span class="linebreak"></span>
<span class="line">Tum Vari sub iure fuit; qui robore quamquam</span><span class="linebreak"></span>
<span class="line">Confisus Latio regis tamen undique vires</span><span class="linebreak"></span>
</p></section><notes></notes></section>