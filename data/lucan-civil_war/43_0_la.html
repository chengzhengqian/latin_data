<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">390</span><span class="br"></span>In commune bonus; nullosque Catonis in actus</span><span class="linebreak"></span>
<span class="line">Subrepsit partemque tulit sibi nata voluptas.</span><span class="linebreak"></span></p>
<p class="lineGroup"><span class="line indent1">Interea trepido descendens agmine Magnus</span><span class="linebreak"></span>
<span class="line">Moenia Dardanii tenuit Campana coloni.</span><span class="linebreak"></span>
<span class="line">Haec placuit belli sedes, hinc summa moventem</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>Hostis in occursum sparsas extendere partes,</span><span class="linebreak"></span>
<span class="line">Umbrosis mediam qua collibus Appenninus</span><span class="linebreak"></span>
<span class="line">Erigit Italiam, nulloque a vertice tellus</span><span class="linebreak"></span>
<span class="line">Altius intumuit propiusque accessit Olympo.</span><span class="linebreak"></span>
<span class="line">Mons inter geminas medius se porrigit undas</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>Inferni superique maris, collesque coercent</span><span class="linebreak"></span>
<span class="line">Hinc Tyrrhena vado frangentes aequora Pisae,</span><span class="linebreak"></span>
<span class="line">Illinc Dalmaticis obnoxia fluctibus Ancon.</span><span class="linebreak"></span>
<span class="line">Fontibus hic vastis inmensos concipit amnes</span><span class="linebreak"></span>
<span class="line">Fluminaque in gemini spargit divortia ponti.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>(In laevum cecidere latus veloxque Metaurus</span><span class="linebreak"></span>
<span class="line">Crustumiumque rapax et iuncto Sapis Isauro</span><span class="linebreak"></span>
<span class="line">Senaque et Hadriacas qui verberat Aufidus undas;</span><span class="linebreak"></span>
<span class="line">Quoque magis nullum tellus se solvit in amnem,</span><span class="linebreak"></span>
<span class="line">Eridanus fractas devolvit in aequora silvas</span><span class="linebreak"></span>
<span class="line">Hesperiamque exhaurit aquis. Hunc fabula primum</span><span class="linebreak"></span>
<span class="line"><span class="br"></span><span class="lineNumber">411</span><span class="br"></span>Populea fluvium ripas umbrasse corona,</span><span class="linebreak"></span>
<span class="line">Cumque diem pronum transverso limite ducens</span><span class="linebreak"></span>
<span class="line">Succendit Phaethon flagrantibus aethera loris,</span><span class="linebreak"></span>
<span class="line">Gurgitibus raptis penitus tellure perusta,</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>Hunc habuisse pares Phoebeis ignibus undas.</span><span class="linebreak"></span>
<span class="line">Non minor hic Nilo, si non per plana iacentis</span><span class="linebreak"></span>
<span class="line">Aegypti Libycas Nilus stagnaret harenas;</span><span class="linebreak"></span>
</p></section><notes></notes></section>