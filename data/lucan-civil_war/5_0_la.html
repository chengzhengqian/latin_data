<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Tunc erat: exiguum dominos commisit asylum.</span><span class="linebreak"></span></p>
<p class="lineGroup"><span class="line indent1">Temporis angusti mansit concordia discors,</span><span class="linebreak"></span>
<span class="line">Paxque fuit non sponte ducum; nam sola futuri</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>Crassus erat belli medius mora. Qualiter undas</span><span class="linebreak"></span>
<span class="line">Qui secat et geminum gracilis mare separat Isthmos</span><span class="linebreak"></span>
<span class="line">Nec patitur conferre fretum, si terra recedat,</span><span class="linebreak"></span>
<span class="line">Ionium Aegaeo frangat mare: sic, ubi saeva</span><span class="linebreak"></span>
<span class="line">Arma ducum dirimens miserando funere Crassus</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>Assyrias Latio maculavit sanguine Carrhas,</span><span class="linebreak"></span>
<span class="line">Parthica Romanos solverunt damna furores.</span><span class="linebreak"></span>
<span class="line">Plus illa vobis acie, quam creditis, actum est,</span><span class="linebreak"></span>
<span class="line">Arsacidae: bellum victis civile dedistis.</span><span class="linebreak"></span>
<span class="line">Dividitur ferro regnum, populique potentis,</span><span class="linebreak"></span>
<span class="line">Quae mare, quae terras, quae totum possidet orbem,</span><span class="linebreak"></span>
<span class="line"><span class="br"></span><span class="lineNumber">111</span><span class="br"></span>Non cepit fortuna duos. Nam pignora iuncti</span><span class="linebreak"></span>
<span class="line">Sanguinis et diro ferales omine taedas</span><span class="linebreak"></span>
<span class="line">Abstulit ad manes Parcarum Iulia saeva</span><span class="linebreak"></span>
<span class="line">Intercepta manu. Quod si tibi fata dedissent</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>Maiores in luce moras, tu sola furentem</span><span class="linebreak"></span>
<span class="line">Inde virum poteras atque hinc retinere parentem</span><span class="linebreak"></span>
<span class="line">Armatasque manus excusso iungere ferro,</span><span class="linebreak"></span>
<span class="line">Ut generos soceris mediae iunxere Sabinae.</span><span class="linebreak"></span>
<span class="line">Morte tua discussa fides, bellumque movere</span><span class="linebreak"></span>
<span class="line">Permissum ducibus. Stimulos dedit aemula virtus:</span><span class="linebreak"></span>
<span class="line"><span class="br"></span><span class="lineNumber">121</span><span class="br"></span>Tu, nova ne veteres obscurent acta triumphos</span><span class="linebreak"></span>
<span class="line">Et victis cedat piratica laurea Gallis,</span><span class="linebreak"></span>
</p></section><notes></notes></section>