<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Alligat ulla tori blandaeque potentia formae,</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>Traxerunt torti magica vertigine fili.</span><span class="linebreak"></span>
<span class="line">Cessavere vices rerum, dilataque longa</span><span class="linebreak"></span>
<span class="line">Haesit nocte dies; legi non paruit aether,</span><span class="linebreak"></span>
<span class="line">Torpuit et praeceps audito carmine mundus,</span><span class="linebreak"></span>
<span class="line">Axibus et rapidis inpulsos Iuppiter urguens</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>Miratur non ire polos. Nunc omnia conplent</span><span class="linebreak"></span>
<span class="line">Imbribus et calido praeducunt nubila Phoebo,</span><span class="linebreak"></span>
<span class="line">Et tonat ignaro caelum Iove; vocibus isdem</span><span class="linebreak"></span>
<span class="line">Umentes late nebulas nimbosque solutis</span><span class="linebreak"></span>
<span class="line">Excussere comis. Ventis cessantibus aequor</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>Intumuit; rursus vetitum sentire procellas</span><span class="linebreak"></span>
<span class="line">Conticuit turbante Noto, puppemque ferentes</span><span class="linebreak"></span>
<span class="line">In ventum tumuere sinus. De rupe pependit</span><span class="linebreak"></span>
<span class="line">Abscisa fixus torrens, amnisque cucurrit,</span><span class="linebreak"></span>
<span class="line">Non qua pronus erat. Nilum non extulit aestas,</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>Maeander derexit aquas, Rhodanumque morantem</span><span class="linebreak"></span>
<span class="line">Praecipitavit Arar. Summisso vertice montes</span><span class="linebreak"></span>
<span class="line">Explicuere iugum; nubes suspexit Olympus,</span><span class="linebreak"></span>
<span class="line">Solibus et nullis Scythicae, cum bruma rigeret,</span><span class="linebreak"></span>
<span class="line">Dimaduere nives. Inpulsam sidere Tethyn</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>Reppulit Haemonium defenso litore carmen.</span><span class="linebreak"></span>
<span class="line">Terra quoque inmoti concussit ponderis axes,</span><span class="linebreak"></span>
<span class="line">Et medium vergens titubavit nisus in orbem.</span><span class="linebreak"></span>
<span class="line">Tantae molis onus percussum voce recessit</span><span class="linebreak"></span>
<span class="line">Perspectumque dedit circumlabentis Olympi.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>Omne potens animal leti genitumque nocere</span><span class="linebreak"></span>
<span class="line">Et pavet Haemonias et mortibus instruit artes.</span><span class="linebreak"></span>
</p></section><notes></notes></section>