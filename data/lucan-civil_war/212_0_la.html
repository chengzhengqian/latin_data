<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Quam monstrare meum est; neque enim donare vocabo,</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>Quod sibi quisque dabit. Cunctis en plena metallis</span><span class="linebreak"></span>
<span class="line">Castra patent; raptum Hesperiis e gentibus aurum</span><span class="linebreak"></span>
<span class="line">Hic iacet, Eoasque premunt tentoria gazas.</span><span class="linebreak"></span>
<span class="line">Tot regum fortuna simul Magnique coacta</span><span class="linebreak"></span>
<span class="line">Expectat dominos: propera praecedere, miles,</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>Quos sequeris; quascumque tuas Pharsalia fecit</span><span class="linebreak"></span>
<span class="line">A victis rapiuntur opes.‚Äù Quae fossa, quis agger</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>Sustineat pretium belli scelerumque petentes?</span><span class="linebreak"></span>
<span class="line">Scire ruunt, quanta fuerint mercede nocentes.</span><span class="linebreak"></span>
<span class="line">Invenere quidem spoliato plurima mundo</span><span class="linebreak"></span>
<span class="line">Bellorum in sumptus congestae pondera massae;</span><span class="linebreak"></span>
<span class="line">Sed non inplevit cupientes omnia mentes.</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>Quidquid fodit Hiber, quidquid Tagus expuit auri,</span><span class="linebreak"></span>
<span class="line">Quod legit dives summis Arimaspus harenis,</span><span class="linebreak"></span>
<span class="line">Ut rapiant, parvo scelus hoc venisse putabunt.</span><span class="linebreak"></span>
<span class="line">Cum sibi Tarpeias victor desponderit arces,</span><span class="linebreak"></span>
<span class="line">Cum spe Romanae promiserit omnia praedae,</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>Decipitur, quod castra rapit. Capit inpia plebes</span><span class="linebreak"></span>
<span class="line">Caespite patricio somnos, stratumque cubile</span><span class="linebreak"></span>
<span class="line">Regibus infandus miles premit, inque parentum</span><span class="linebreak"></span>
<span class="line">Inque toris fratrum posuerunt membra nocentes.</span><span class="linebreak"></span>
<span class="line">Quos agitat vaesana quies, somnique furentes</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>Thessalicam miseris versant in pectore pugnam.</span><span class="linebreak"></span>
<span class="line">Invigilat cunctis saevum scelus, armaque tota</span><span class="linebreak"></span>
<span class="line">Mente agitant, capuloque manus absente moventur.</span><span class="linebreak"></span>
</p></section><notes></notes></section>