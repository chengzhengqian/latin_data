<section class="div1 language" lang="la"><header><hgroup><h1>M. Annaeus Lucanus</h1></hgroup></header><section class="div2"><p class="lineGroup">
<span class="line">Una nota est Magno capitis iactura revolsi.</span><span class="linebreak"></span></p>
<p class="lineGroup"><span class="line indent1">Ante tamen Pharias victor quam tangat harenas,</span><span class="linebreak"></span>
<span class="line">Pompeio raptim tumulum fortuna paravit,</span><span class="linebreak"></span>
<span class="line">Ne iaceat nullo vel ne meliore sepulchro:</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>E latebris pavidus decurrit ad aequora Cordus.</span><span class="linebreak"></span>
<span class="line">Quaestor ab Icario Cinyreae litore Cypri</span><span class="linebreak"></span>
<span class="line">Infaustus Magni fuerat comes. Ille per umbras</span><span class="linebreak"></span>
<span class="line">Ausus ferre gradum victum pietate timorem</span><span class="linebreak"></span>
<span class="line">Conpulit, ut mediis quaesitum corpus in undis</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>Duceret ad terram traheretque in litora Magnum. </span><span class="linebreak"></span>
<span class="line">Lucis maesta parum per densas Cynthia nubes</span><span class="linebreak"></span>
<span class="line">Praebebat; cano sed discolor aequore truncus</span><span class="linebreak"></span>
<span class="line">Conspicitur. Tenet ille ducem conplexibus artis</span><span class="linebreak"></span>
<span class="line">Eripiente mari; tunc victus pondere tanto</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>Expectat fluctus pelagoque iuvante cadaver</span><span class="linebreak"></span>
<span class="line">Inpellit. Postquam sicco iam litore sedit,</span><span class="linebreak"></span>
<span class="line">Incubuit Magno lacrimasque effudit in omne</span><span class="linebreak"></span>
<span class="line">Volnus, et ad superos obscuraque sidera fatur:</span><span class="linebreak"></span>
<span class="line">â€œNon pretiosa petit cumulato ture sepulchra</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>Pompeius, Fortuna, tuus, non pinguis ad astra</span><span class="linebreak"></span>
<span class="line">Ut ferat e membris Eoos fumus odores,</span><span class="linebreak"></span>
<span class="line">Ut Romana suum gestent pia colla parentem,</span><span class="linebreak"></span>
<span class="line">Praeferat ut veteres feralis pompa triumphos,</span><span class="linebreak"></span>
<span class="line">Ut resonent tristi cantu fora, totus ut ignes</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>Proiectis maerens exercitus ambiat armis.</span><span class="linebreak"></span>
<span class="line">Da vilem Magno plebei funeris arcam,</span><span class="linebreak"></span>
<span class="line">Quae lacerum corpus siccos effundat in ignes;</span><span class="linebreak"></span>
</p></section><notes></notes></section>