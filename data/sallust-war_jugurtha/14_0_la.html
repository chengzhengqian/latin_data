<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
meorum beneficia posse me a<a class="footnoteLink" href="#note_LCL116_192_14" id="target_note_LCL116_192_14"><sup>14</sup></a> vobis auxilium petere, ac maxume deberi mihi beneficia a populo Romano quibus non egerem; secundum ea, si desideranda erant, uti debitis uterer. <span class="br"></span><span class="lineNumber">4</span><span class="br"></span>Sed quoniam parum tuta per se ipsa probitas est neque mihi in manu fuit Iugurtha qualis foret, ad vos confugi, patres conscripti, quibus, quod mihi miserrumum est, cogor prius oneri quam usui esse. <span class="br"></span><span class="lineNumber">5</span><span class="br"></span>Ceteri reges aut bello victi in amicitiam a vobis recepti sunt aut in suis dubiis rebus societatem vostram adpetiverunt. Familia nostra cum populo Romano bello Carthaginiensi amicitiam instituit, quo tempore magis fides eius quam fortuna petunda erat. <span class="br"></span><span class="lineNumber">6</span><span class="br"></span>Quorum progeniem vos, patres conscripti, nolite pati me nepotem Masinissae frustra a vobis auxilium petere.</p>
<p><span class="br"></span><span class="lineNumber">7</span><span class="br"></span>â€œSi ad inpetrandum nihil causae haberem praeter miserandam fortunam, quod paulo ante rex genere, fama atque copiis potens, nunc deformatus aerumnis, inops, alienas opes expecto, tamen erat maiestatis populi Romani prohibere iniuriam neque pati quoiusquam regnum per scelus crescere. <span class="br"></span><span class="lineNumber">8</span><span class="br"></span>Verum ego eis finibus eiectus sum quos maioribus meis populus Romanus dedit, unde pater et avos meus una vobiscum expulere Syphacem et Carthaginiensis. Vostra beneficia mihi erepta sunt, patres conscripti, vos in mea iniuria despecti estis. <span class="br"></span><span class="lineNumber">9</span><span class="br"></span>Eheu me miserum! hucine, Micipsa pater, beneficia tua evasere ut, quem tu parem 


</p></section><notes><section class="footnotes"><ul><li class="note" id="note_LCL116_192_14"><a class="footnoteCrossrefLink" href="#target_note_LCL116_192_14" title="Click to highlight in text"><sup class="lineRef">14</sup>posse me a] possem ea <span class="italic">N</span>:<span class="italic"> </span>possem a <span class="italic">A</span><sup>1</sup>: posse a, <span class="italic">V</span></a></li><script type="text/javascript">document.getElementById('note_LCL116_192_14').style.display = "none";</script></ul></section></notes></section>