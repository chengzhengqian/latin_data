<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 misit. <span class="br"></span><span class="lineNumber">3</span><span class="br"></span>At ille sese in loca saltuosa et natura munita receperat, ibique cogebat exercitum numero hominum ampliorem sed hebetem infirmumque, agri ac pecoris magis quam belli cultorem. <span class="br"></span><span class="lineNumber">4</span><span class="br"></span>Id ea gratia eveniebat quod praeter regios equites nemo omnium Numida ex fuga regem sequitur; quo quoiusque animus fert, eo discedunt neque id flagitium militiae ducitur. Ita se mores habent.</p>
<p><span class="br"></span><span class="lineNumber">5</span><span class="br"></span>Igitur Metellus ubi videt regis etiam tum animum ferocem esse, bellum renovari, quod nisi ex illius lubidine geri non posset, praeterea inicum<a class="footnoteLink" href="#note_LCL116_288_77" id="target_note_LCL116_288_77"><sup>77</sup></a> certamen sibi cum hostibus, minore detrimento illos vinci quam suos vincere, statuit non proeliis neque in acie sed alio more bellum gerundum. <span class="br"></span><span class="lineNumber">6</span><span class="br"></span>Itaque in loca Numidiae opulentissuma pergit, agros vastat, multa castella et oppida temere munita aut sine praesidio capit incenditque, puberes interfici<a class="footnoteLink" href="#note_LCL116_288_78" id="target_note_LCL116_288_78"><sup>78</sup></a> iubet, alia omnia militum praedam esse. Ea formidine multi mortales Romanis dediti obsides, frumentum et alia quae usui forent adfatim praebita; ubicumque res postulabat praesidium inpositum.</p>
<p><span class="br"></span><span class="lineNumber">7</span><span class="br"></span>Quae negotia multo magis quam proelium male pugnatum ab suis regem terrebant, <span class="br"></span><span class="lineNumber">8</span><span class="br"></span>quippe quoius spes omnis in fuga sita erat, sequi cogebatur, et qui sua loca defendere nequiverat, in alienis bellum gerere. <span class="br"></span><span class="lineNumber">9</span><span class="br"></span>Tamen ex copia quod optumum videbatur consilium capit: exercitum plerumque



</p></section><notes><section class="footnotes"><ul><li class="note" id="note_LCL116_288_77"><a class="footnoteCrossrefLink" href="#target_note_LCL116_288_77" title="Click to highlight in text"><sup class="lineRef">77</sup>iniquum <span class="italic">ς</span>: inimicum <span class="italic">ω</span></a></li><script type="text/javascript">document.getElementById('note_LCL116_288_77').style.display = "none";</script><li class="note" id="note_LCL116_288_78"><a class="footnoteCrossrefLink" href="#target_note_LCL116_288_78" title="Click to highlight in text"><sup class="lineRef">78</sup><span class="italic">AF</span><sup>2</sup><span class="italic">, Serv. Aen. 5.546</span>: interficit <span class="italic">ω</span>: -fecit <span class="italic">Prob. GL 4.19.33</span></a></li><script type="text/javascript">document.getElementById('note_LCL116_288_78').style.display = "none";</script></ul></section></notes></section>