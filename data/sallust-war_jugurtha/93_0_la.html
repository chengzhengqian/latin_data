<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
militaria praecepta legere coeperint: praeposteri homines, nam gerere quam fieri tempore posterius, re atque usu prius est.</p>
<p><span class="br"></span><span class="lineNumber">13</span><span class="br"></span>“Comparate nunc, Quirites, cum illorum superbia me hominem novom. Quae illi audire aut<a class="footnoteLink" href="#note_LCL116_350_118" id="target_note_LCL116_350_118"><sup>118</sup></a> legere solent, eorum partem vidi, alia egomet gessi; quae illi litteris, ea ego militando didici. <span class="br"></span><span class="lineNumber">14</span><span class="br"></span>Nunc vos existumate facta an dicta pluris sint. Contemnunt novitatem meam, ego illorum ignaviam; mihi fortuna, illis probra obiectantur.<a class="footnoteLink" href="#note_LCL116_350_119" id="target_note_LCL116_350_119"><sup>119</sup></a> <span class="br"></span><span class="lineNumber">15</span><span class="br"></span>Quamquam ego naturam unam et communem omnium existumo, sed fortissumum quemque generosissumum. <span class="br"></span><span class="lineNumber">16</span><span class="br"></span>Ac si iam ex patribus Albini aut Bestiae quaeri posset mene an illos ex se gigni maluerint, quid responsuros creditis, nisi sese liberos quam optumos voluisse?</p>
<p><span class="br"></span><span class="lineNumber">17</span><span class="br"></span>“Quod si iure me despiciunt, faciant<a class="footnoteLink" href="#note_LCL116_350_120" id="target_note_LCL116_350_120"><sup>120</sup></a> idem maioribus suis, quibus, uti mihi, ex virtute nobilitas coepit. <span class="br"></span><span class="lineNumber">18</span><span class="br"></span>Invident honori meo; ergo invideant labori, innocentiae, periculis etiam meis, quoniam per haec illum cepi. <span class="br"></span><span class="lineNumber">19</span><span class="br"></span>Verum homines corrupti superbia ita aetatem agunt, quasi vostros honores contemnant; ita hos petunt, quasi honeste vixerint. <span class="br"></span><span class="lineNumber">20</span><span class="br"></span>Ne illi falsi sunt, qui divorsissumas res pariter expectant, ignaviae voluptatem et praemia virtutis. <span class="br"></span><span class="lineNumber">21</span><span class="br"></span>Atque etiam, quom apud vos aut in senatu verba faciunt, pleraque oratione maiores suos extollunt : eorum fortia facta memorando clariores sese putant. <span class="br"></span><span class="lineNumber">22</span><span class="br"></span>Quod contra est. Nam quanto vita illorum 




</p></section><notes><section class="footnotes"><ul><li class="note" id="note_LCL116_350_118"><a class="footnoteCrossrefLink" href="#target_note_LCL116_350_118" title="Click to highlight in text"><sup class="lineRef">118</sup><span class="italic">VA</span>:<span class="italic"> </span>et <span class="italic">rell.</span></a></li><script type="text/javascript">document.getElementById('note_LCL116_350_118').style.display = "none";</script><li class="note" id="note_LCL116_350_119"><a class="footnoteCrossrefLink" href="#target_note_LCL116_350_119" title="Click to highlight in text"><sup class="lineRef">119</sup>obiciuntur <span class="italic">VP</span><sup>2</sup></a></li><script type="text/javascript">document.getElementById('note_LCL116_350_119').style.display = "none";</script><li class="note" id="note_LCL116_350_120"><a class="footnoteCrossrefLink" href="#target_note_LCL116_350_120" title="Click to highlight in text"><sup class="lineRef">120</sup>faciunt <span class="italic">PA</span><sup>1</sup></a></li><script type="text/javascript">document.getElementById('note_LCL116_350_120').style.display = "none";</script></ul></section></notes></section>