<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
pugnare, paulo ante Marium sua manu interfectum. Simul gladium sanguine oblitum ostendere, quem in pugna satis inpigre occiso pedite nostro cruentaverat. <span class="br"></span><span class="lineNumber">7</span><span class="br"></span>Quod ubi milites accepere, magis atrocitate rei quam fide nuntii terrentur, simulque barbari animos tollere et in perculsos Romanos acrius incedere. <span class="br"></span><span class="lineNumber">8</span><span class="br"></span>Iamque paulum a fuga aberant quom Sulla, profligatis eis quos advorsum ierat, rediens ab latere Mauris incurrit. Bocchus statim avortitur. <span class="br"></span><span class="lineNumber">9</span><span class="br"></span>At Iugurtha, dum sustentare suos et prope iam adeptam victoriam retinere cupit, circumventus ab equitibus, dextra sinistra<a class="footnoteLink" href="#note_LCL116_392_157" id="target_note_LCL116_392_157"><sup>157</sup></a> omnibus occisis, solus inter tela hostium vitabundus erumpit. <span class="br"></span><span class="lineNumber">10</span><span class="br"></span>Atque interim Marius fugatis equitibus adcurrit auxilio suis, quos pelli iam acceperat. <span class="br"></span><span class="lineNumber">11</span><span class="br"></span>Denique hostes iam undique fusi. Tum spectaculum horribile in campis patentibus: sequi, fugere, occidi, capi; equi atque viri adflicti, ac multi volneribus acceptis neque fugere posse neque quietem pati, niti modo ac statim concidere; postremo omnia, qua visus erat, constrata telis, armis, cadaveribus, et inter ea humus infecta sanguine.</p>
</section>
<section class="div2">
<p>102. Post ea loci consul, haud dubie iam victor, pervenit in oppidum Cirtam, quo initio profectus intenderat. <span class="br"></span><span class="lineNumber">2</span><span class="br"></span>Eo, post diem quintum quam iterum barbari male 



</p></section><notes><section class="footnotes"><ul><li class="note" id="note_LCL116_392_157"><a class="footnoteCrossrefLink" href="#target_note_LCL116_392_157" title="Click to highlight in text"><sup class="lineRef">157</sup>sinistraque <span class="italic">B</span><sup>2</sup><span class="italic">K</span><sup>2</sup></a></li><script type="text/javascript">document.getElementById('note_LCL116_392_157').style.display = "none";</script></ul></section></notes></section>