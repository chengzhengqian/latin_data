<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
erat, noctu Iugurthae milites introducit. <span class="br"></span><span class="lineNumber">5</span><span class="br"></span>Qui postquam in aedis inrupere,<sub> </sub>divorsi regem quaerere, dormientis alios, alios occursantis interficere, scrutari loca abdita, clausa effringere, strepitu et tumultu omnia miscere; quom interim Hiempsal reperitur occultans se tugurio mulieris ancillae, quo initio pavidus et ignarus loci perfugerat.  <span class="br"></span><span class="lineNumber">6</span><span class="br"></span>Numidae caput eius, uti iussi erant, ad Iugurtham referunt.</p>
</section>
<section class="div2">
<p>13. Ceterum fama tanti facinoris per omnem Africam brevi divolgatur. Adherbalem omnisque qui sub imperio Micipsae fuerant metus invadit. In duas partis discedunt Numidae; plures Adherbalem secuntur, sed illum alterum bello meliores. <span class="br"></span><span class="lineNumber">2</span><span class="br"></span>Igitur Iugurtha quam maxumas potest copias armat, urbis partim vi, alias voluntate imperio suo adiungit, omni Numidiae imperare parat. <span class="br"></span><span class="lineNumber">3</span><span class="br"></span>Adherbal tametsi Romam legatos miserat qui senatum docerent de caede fratris et fortunis suis, tamen fretus multitudine militum parabat armis contendere. <span class="br"></span><span class="lineNumber">4</span><span class="br"></span>Sed ubi res ad certamen venit, victus ex proelio profugit in provinciam ac deinde Romam contendit.</p>
<p><span class="br"></span><span class="lineNumber">5</span><span class="br"></span>Tum Iugurtha patratis consiliis, postquam omnis Numidiae potiebatur, in otio facinus suom cum animo reputans timere populum Romanum neque advorsus iram eius usquam nisi in avaritia nobilitatis et pecunia sua spem habere. <span class="br"></span><span class="lineNumber">6</span><span class="br"></span>Itaque paucis diebus cum auro et argento multo Romam legatos mittit, quis praecipit<a class="footnoteLink" href="#note_LCL116_188_12" id="target_note_LCL116_188_12"><sup>12</sup></a> primum uti veteres amicos muneribus expleant, deinde novos adquirant, postremo


</p></section><notes><section class="footnotes"><ul><li class="note" id="note_LCL116_188_12"><a class="footnoteCrossrefLink" href="#target_note_LCL116_188_12" title="Click to highlight in text"><sup class="lineRef">12</sup><span class="italic">A</span><sup>2</sup><span class="italic">Î²N</span>: -cepit <span class="italic">rell.</span></a></li><script type="text/javascript">document.getElementById('note_LCL116_188_12').style.display = "none";</script></ul></section></notes></section>