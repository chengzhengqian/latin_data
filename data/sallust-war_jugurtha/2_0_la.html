<section class="div1 language" lang="la"><header><hgroup><h1>SALLUST</h1></hgroup></header><section class="div2">
</section>
<section class="div2">
<p>2. Nam uti genus hominum conpositum ex corpore et anima est, ita res cunctae studiaque omnia nostra corporis alia, alia animi naturam secuntur. <span class="br"></span><span class="lineNumber">2</span><span class="br"></span>Igitur praeclara facies, magnae divitiae, ad hoc vis corporis et alia omnia huiusce modi brevi dilabuntur; at ingeni egregia facinora sicuti anima inmortalia sunt.</p>
<p><span class="br"></span><span class="lineNumber">3</span><span class="br"></span>Postremo corporis et fortunae bonorum ut initium sic finis est, omniaque orta occidunt et aucta senescunt; animus incorruptus, aeternus, rector humani generis agit atque habet cuncta neque ipse habetur. <span class="br"></span><span class="lineNumber">4</span><span class="br"></span>Quo magis pravitas eorum admiranda est, qui dediti corporis gaudiis per luxum et ignaviam aetatem agunt, ceterum ingenium, quo neque melius neque amplius aliud in natura mortalium est, incultu atque socordia torpescere sinunt, quom praesertim tam multae variaeque sint artes animi, quibus summa claritudo paratur.</p>
</section>
<section class="div2">
<p>3. Verum ex eis magistratus et imperia, postremo omnis cura rerum publicarum minume mihi hac tempestate cupiunda videntur, quoniam neque virtuti honos datur, neque illi quibus per fraudem [ius]<a class="footnoteLink" href="#note_LCL116_168_4" id="target_note_LCL116_168_4"><sup>4</sup></a> fuit [uti]<a class="footnoteLink" href="#note_LCL116_168_5" id="target_note_LCL116_168_5"><sup>5</sup></a> tuti aut eo magis honesti sunt. <span class="br"></span><span class="lineNumber">2</span><span class="br"></span>Nam vi quidem regere patriam aut parentis, quamquam et possis et delicta corrigas, tamen 




</p></section><notes><section class="footnotes"><ul><li class="note" id="note_LCL116_168_4"><a class="footnoteCrossrefLink" href="#target_note_LCL116_168_4" title="Click to highlight in text"><sup class="lineRef">4</sup>ius (<span class="italic">vel</span> uis) <span class="italic">A</span><sup>2</sup>bg<span class="italic">N</span><sup>2</sup><span class="italic">K</span><sup>2</sup>: iis <span class="italic">P</span>: his <span class="italic">A</span><sup>1</sup>:<span class="italic"> </span>is d: <span class="italic">del. Dietsch</span></a></li><script type="text/javascript">document.getElementById('note_LCL116_168_4').style.display = "none";</script><li class="note" id="note_LCL116_168_5"><a class="footnoteCrossrefLink" href="#target_note_LCL116_168_5" title="Click to highlight in text"><sup class="lineRef">5</sup>utique <span class="italic">A</span><sup>2</sup>bg: <span class="italic">om.</span> d:<span class="italic"> del. Jordan</span></a></li><script type="text/javascript">document.getElementById('note_LCL116_168_5').style.display = "none";</script></ul></section></notes></section>