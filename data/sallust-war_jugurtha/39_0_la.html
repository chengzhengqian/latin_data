<section class="div1 language" lang="la"><header><hgroup><h1>SALLUST</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Dum haec Romae geruntur, qui in Numidia relicti a Bestia exercitui praeerant, secuti morem imperatoris sui, pluruma et flagitiosissuma facinora fecere. <span class="br"></span><span class="lineNumber">3</span><span class="br"></span>Fuere qui auro corrupti elephantos Iugurthae traderent; alii perfugas vendere;<a class="footnoteLink" href="#note_LCL116_242_44" id="target_note_LCL116_242_44"><sup>44</sup></a> pars ex pacatis praedas agebant: <span class="br"></span><span class="lineNumber">4</span><span class="br"></span>tanta vis avaritiae in animos eorum veluti tabes invaserat. <span class="br"></span><span class="lineNumber">5</span><span class="br"></span>At Cassius praetor, perlata rogatione a C. Memmio ac perculsa omni nobilitate, ad Iugurtham proficiscitur eique timido et ex conscientia diffidenti rebus suis persuadet, quoniam se populo Romano dedisset, ne vim quam misericordiam eius experiri mallet. Privatim praeterea fidem suam interponit, quam ille non minoris quam publicam ducebat; talis ea tempestate fama de Cassio erat.</p>
</section>
<section class="div2">
<p>33. Igitur Iugurtha contra decus regium cultu quam maxume miserabili cum Cassio Romam venit. <span class="br"></span><span class="lineNumber">2</span><span class="br"></span>Ac tametsi in ipso magna vis animi erat, confirmatus ab omnibus quorum potentia aut scelere cuncta ea gesserat, quae supra diximus, C. Baebium tribunum plebis magna mercede parat, quoius inpudentia contra ius et iniurias omnis munitus foret. <span class="br"></span><span class="lineNumber">3</span><span class="br"></span>At C. Memmius advocata contione, quamquam regi infesta plebes erat et pars in vincula duci iubebat, pars, nisi socios sceleris sui aperiret, more maiorum de hoste supplicium sumi, dignitati quam irae magis consulens




</p></section><notes><section class="footnotes"><ul><li class="note" id="note_LCL116_242_44"><a class="footnoteCrossrefLink" href="#target_note_LCL116_242_44" title="Click to highlight in text"><sup class="lineRef">44</sup><span class="italic">corr. Cortius</span>:<span class="italic"> </span>venderent <span class="italic">Ï‰</span></a></li><script type="text/javascript">document.getElementById('note_LCL116_242_44').style.display = "none";</script></ul></section></notes></section>