<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
imperatore consulto trahi, quod homo inanis et regiae superbiae imperio nimis gauderet. <span class="br"></span><span class="lineNumber">6</span><span class="br"></span>Quae omnia illis eo firmiora videbantur quia diuturnitate belli res familiaris corruperant, et animo cupienti nihil satis festinatur.</p>
</section>
<section class="div2">
<p>65. Erat praeterea in exercitu nostro Numida quidam nomine Gauda, Mastanabalis filius, Masinissae nepos, quem Micipsa testamento secundum heredem scripserat, morbis confectus et ob eam causam mente paulum inminuta. <span class="br"></span><span class="lineNumber">2</span><span class="br"></span>Quoi Metellus petenti more regum ut sellam iuxta poneret, item postea custodiae causa turmam equitum Romanorum, utrumque negaverat; honorem, quod eorum more foret quos populus Romanus reges appellavisset, praesidium, quod contumeliosum in eos foret, si equites Romani satellites Numidae tradererentur. <span class="br"></span><span class="lineNumber">3</span><span class="br"></span>Hunc Marius anxium adgreditur atque hortatur ut contumeliarum in imperatorem cum suo auxilio poenas petat; hominem ob morbos animo parum valido secunda oratione extollit: illum regem, ingentem virum, Masinissae nepotem esse; si Iugurtha captus aut occisus foret, imperium Numidiae sine mora habiturum; id adeo mature posse evenire, si ipse consul ad id bellum missus foret.</p>
<p><span class="br"></span><span class="lineNumber">4</span><span class="br"></span>Itaque et illum et equites Romanos, milites et negotiatores, alios ipse, plerosque pacis spes inpellit uti Romam 




</p></section><notes></notes></section>