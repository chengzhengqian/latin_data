<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
pax aut amicitia esse? <span class="br"></span><span class="lineNumber">25</span><span class="br"></span>Quare moneo hortorque vos ne tantum scelus inpunitum omittatis. Non peculatus aerari factus est neque per vim sociis ereptae pecuniae, quae quamquam gravia sunt, tamen consuetudine iam pro nihilo habentur. Hosti acerrumo prodita senatus auctoritas, proditum imperium vostrum est; domi militiaeque res publica venalis fuit. <span class="br"></span><span class="lineNumber">26</span><span class="br"></span>Quae nisi quaesita erunt, nisi vindicatum in noxios, quid erit relicuom, nisi ut illis, qui ea fecere, oboedientes vivamus? Nam inpune quae lubet facere, id est regem esse. <span class="br"></span><span class="lineNumber">27</span><span class="br"></span>Neque ego vos, Quirites, hortor ut malitis civis vostros perperam quam recte fecisse, sed ne ignoscundo malis bonos perditum eatis. <span class="br"></span><span class="lineNumber">28</span><span class="br"></span>Ad hoc in re publica multo praestat benefici quam malefici inmemorem esse. Bonus tantummodo segnior fit, ubi neglegas, at malus inprobior. <span class="br"></span><span class="lineNumber">29</span><span class="br"></span>Ad hoc si iniuriae non sint, haud saepe auxili egeas.”</p>
</section>
<section class="div2">
<p>32. Haec atque alia huiusce modi saepe dicundo<a class="footnoteLink" href="#note_LCL116_240_43" id="target_note_LCL116_240_43"><sup>43</sup></a><span class="italic"> </span>Memmius populo persuadet uti L. Cassius, qui tum praetor erat, ad Iugurtham mitteretur eumque interposita fide publica Romam duceret, quo facilius indicio regis Scauri et relicuorum, quos pecuniae captae arcessebat, delicta patefierent.</p>
</section><notes><section class="footnotes"><ul><li class="note" id="note_LCL116_240_43"><a class="footnoteCrossrefLink" href="#target_note_LCL116_240_43" title="Click to highlight in text"><sup class="lineRef">43</sup><span class="italic">ς</span>: indicendo <span class="italic">ω</span></a></li><script type="text/javascript">document.getElementById('note_LCL116_240_43').style.display = "none";</script></ul></section></notes></section>