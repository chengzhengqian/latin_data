<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
acerrume pugnantes ab tergo circumveniri; neque virtus neque arma satis tegere, quia hostes numero plures et undique circumfusi erant. Denique Romani veteres [novique]<a class="footnoteLink" href="#note_LCL116_384_144" id="target_note_LCL116_384_144"><sup>144</sup></a> et ob ea scientes belli, si quos locus aut casus coniunxerat, orbis fecere atque ita ab omnibus partibus simul tecti et instructi hostium vim sustentabant.</p>
</section>
<section class="div2">
<p>98. Neque in eo tam aspero negotio Marius territus aut magis quam antea demisso animo fuit, sed cum turma sua, quam ex fortissumis magis quam familiarissumis paraverat, vagari passim ac modo laborantibus suis succurrere, modo hostis, ubi confertissumi obstiterant, invadere; manu consulere militibus, quoniam imperare conturbatis omnibus non poterat. <span class="br"></span><span class="lineNumber">2</span><span class="br"></span>Iamque dies consumptus erat, quom tamen barbari nihil remittere atque, uti reges praeceperant, noctem pro se rati, acrius instare. <span class="br"></span><span class="lineNumber">3</span><span class="br"></span>Tum Marius ex copia rerum consilium trahit, atque uti suis receptui locus esset, collis duos propinquos inter se occupat, quorum in uno, castris parum amplo, fons aquae magnus erat, alter usui opportunus, quia magna parte editus et praeceps pauca munimenta quaerebat.<a class="footnoteLink" href="#note_LCL116_384_145" id="target_note_LCL116_384_145"><sup>145</sup></a> <span class="br"></span><span class="lineNumber">4</span><span class="br"></span>Ceterum apud aquam Sullam cum equitibus noctem agitare iubet, ipse paulatim dispersos milites neque minus hostibus conturbatis in unum contrahit, dein cunctos pleno gradu in collem subducit. <span class="br"></span><span class="lineNumber">5</span><span class="br"></span>Ita reges loci difficultate coacti proelio deterrentur,



</p></section><notes><section class="footnotes"><ul><li class="note" id="note_LCL116_384_144"><a class="footnoteCrossrefLink" href="#target_note_LCL116_384_144" title="Click to highlight in text"><sup class="lineRef">144</sup><span class="italic">secl. Kritz</span></a></li><script type="text/javascript">document.getElementById('note_LCL116_384_144').style.display = "none";</script><li class="note" id="note_LCL116_384_145"><a class="footnoteCrossrefLink" href="#target_note_LCL116_384_145" title="Click to highlight in text"><sup class="lineRef">145</sup><span class="italic">ς</span>:<span class="italic"> </span>gerebant <span class="italic">PA</span><sup>2</sup><span class="italic">βD</span><sup>1</sup><span class="italic">;</span> -bat <span class="italic">B</span><sup>2</sup><span class="italic">K</span><sup>2</sup><span class="italic">HF</span>:<span class="italic"> </span>regebant <span class="italic">N</span><sup>1</sup><span class="italic">D</span><sup>2</sup>: -bat <span class="italic">N</span><sup>2</sup><span class="italic">K</span><sup>1</sup></a></li><script type="text/javascript">document.getElementById('note_LCL116_384_145').style.display = "none";</script></ul></section></notes></section>