<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
superbiae nobilitatis obviam itum est. <span class="br"></span><span class="lineNumber">2</span><span class="br"></span>Quae contentio divina et humana cuncta permiscuit eoque vecordiae processit ut studiis civilibus bellum atque vastitas Italiae finem faceret. <span class="br"></span><span class="lineNumber">3</span><span class="br"></span>Sed priusquam huiusce modi rei initium expedio, pauca supra repetam, quo ad cognoscundum omnia inlustria magis magisque in aperto sint.</p>
<p><span class="br"></span><span class="lineNumber">4</span><span class="br"></span>Bello Punico secundo, quo dux Carthaginiensium Hannibal post magnitudinem nominis Romani Italiae opes maxume adtriverat, Masinissa rex Numidarum in amicitiam receptus a P. Scipione, quoi postea Africano cognomen ex virtute fuit, multa et praeclara rei militaris facinora fecerat. Ob quae victis Carthaginiensibus et capto Syphace, quoius in Africa magnum atque late imperium valuit, populus Romanus quascumque urbis et agros manu ceperat regi dono dedit. <span class="br"></span><span class="lineNumber">5</span><span class="br"></span>Igitur amicitia Masinissae bona atque honesta nobis permansit ; sed imperi vitaeque eius finis idem fuit. <span class="br"></span><span class="lineNumber">6</span><span class="br"></span>Dein Micipsa filius regnum solus obtinuit, Mastanabale et Gulussa fratribus morbo absumptis. Is<span class="br"></span><span class="lineNumber">7</span><span class="br"></span> Adherbalem et Hiempsalem ex sese genuit Iugurthamque filium Mastanabalis fratris, quem Masinissa, quod ortus ex 



</p></section><notes></notes></section>