<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
imperatorum superbia metus ceperit. Egomet in agmine aut in proelio consultor idem et socius periculi vobiscum adero, meque vosque in omnibus rebus iuxta geram. <span class="br"></span><span class="lineNumber">48</span><span class="br"></span>Et profecto dis iuvantibus omnia matura sunt: victoria, praeda, laus. Quae si dubia aut procul essent, tamen omnis bonos rei publicae subvenire decebat. <span class="br"></span><span class="lineNumber">49</span><span class="br"></span>Etenim nemo ignavia inmortalis factus est, neque quisquam parens liberis uti aeterni forent optavit, magis uti boni honestique vitam exigerent. <span class="br"></span><span class="lineNumber">50</span><span class="br"></span>Plura dicerem, Quirites, si timidis virtutem verba adderent. Nam strenuis abunde dictum puto.‚Äù</p>
</section>
<section class="div2">
<p>86. Huiusce modi oratione habita Marius, postquam plebis animos adrectos videt, propere conmeatu, stipendio, armis aliisque utilibus navis onerat; cum his A. Manlium legatum proficisci iubet. <span class="br"></span><span class="lineNumber">2</span><span class="br"></span>Ipse interea milites scribere, non more maiorum neque ex classibus, sed uti quoiusque lubido erat, capite censos plerosque. <span class="br"></span><span class="lineNumber">3</span><span class="br"></span>Id factum alii inopia bonorum, alii per ambitionem consulis memorabant, quod ab eo genere celebratus auctusque erat, et homini potentiam quaerenti egentissumus quisque opportunissumus, quoi neque sua cara, quippe quae nulla sunt, et omnia cum pretio honesta videntur.</p>
</section><notes></notes></section>