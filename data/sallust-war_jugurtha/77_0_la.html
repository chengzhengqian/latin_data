<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
illi in tanto malo turpis vita integra fama potior fuit, inprobus intestabilisque videtur.</p>
</section>
<section class="div2">
<p>68. Metellus postquam de rebus Vagae actis conperit, paulisper maestus ex conspectu abit. Deinde, ubi ira et aegritudo permixta sunt, cum maxuma cura ultum ire iniurias festinat. <span class="br"></span><span class="lineNumber">2</span><span class="br"></span>Legionem, cum qua hiemabat, et quam plurumos potest Numidas equites pariter cum occasu solis expeditos educit et postera die circiter hora tertia pervenit in quandam planitiem locis paulo superioribus circumventam. <span class="br"></span><span class="lineNumber">3</span><span class="br"></span>Ibi milites, fessos itineris magnitudine et iam abnuentis omnia, docet oppidum Vagam non amplius mille passuum abesse: decere illos relicuom laborem aequo animo pati, dum pro civibus suis, viris fortissumis atque miserrumis, poenas caperent. Praeterea praedam benigne ostentat. <span class="br"></span><span class="lineNumber">4</span><span class="br"></span>Sic animis eorum adrectis, equites in primo late,<a class="footnoteLink" href="#note_LCL116_318_99" id="target_note_LCL116_318_99"><sup>99</sup></a> pedites quam artissume ire et signa occultare iubet.</p>
</section>
<section class="div2">
<p>69. Vagenses, ubi animum advortere ad se vorsum exercitum pergere, primo, uti erat res, Metellum esse rati portas clausere; deinde, ubi neque agros vastari et eos qui primi aderant Numidas equites vident, rursum Iugurtham arbitrati cum magno gaudio obvii procedunt. <span class="br"></span><span class="lineNumber">2</span><span class="br"></span>Equites peditesque




</p></section><notes><section class="footnotes"><ul><li class="note" id="note_LCL116_318_99"><a class="footnoteCrossrefLink" href="#target_note_LCL116_318_99" title="Click to highlight in text"><sup class="lineRef">99</sup><span class="italic">ς</span>:<span class="italic"> </span>latere <span class="italic">ω</span></a></li><script type="text/javascript">document.getElementById('note_LCL116_318_99').style.display = "none";</script></ul></section></notes></section>