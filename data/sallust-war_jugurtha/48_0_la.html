<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 deletam populus et senatus Romanus placide modesteque inter se rem publicam tractabant, neque gloriae neque dominationis certamen inter civis erat; metus hostilis in bonis artibus civitatem retinebat. <span class="br"></span><span class="lineNumber">3</span><span class="br"></span>Sed ubi illa formido mentibus decessit, scilicet ea quae res secundae amant, lascivia atque superbia incessere. <span class="br"></span><span class="lineNumber">4</span><span class="br"></span>Ita quod in advorsis rebus optaverant otium, postquam adepti sunt, asperius acerbiusque fuit. <span class="br"></span><span class="lineNumber">5</span><span class="br"></span>Namque coepere nobilitas dignitatem, populus libertatem in lubidinem vortere, sibi quisque ducere, trahere, rapere. Ita omnia in duas partis abstracta sunt, res publica, quae media fuerat, dilacerata.</p>
<p><span class="br"></span><span class="lineNumber">6</span><span class="br"></span>Ceterum nobilitas factione magis pollebat, plebis vis soluta atque dispersa in multitudine minus poterat. <span class="br"></span><span class="lineNumber">7</span><span class="br"></span>Paucorum arbitrio belli domique agitabatur, penes eosdem aerarium, provinciae, magistratus, gloriae triumphique erant; populus militia atque inopia urgebatur, praedas bellicas imperatores cum paucis diripiebant. <span class="br"></span><span class="lineNumber">8</span><span class="br"></span>Interea parentes aut parvi liberi militum, uti quisque potentiori confinis erat, sedibus pellebantur. <span class="br"></span><span class="lineNumber">9</span><span class="br"></span>Ita cum potentia avaritia sine modo modestiaque invadere, polluere et vastare omnia, nihil pensi neque sancti habere, quoad semet ipsa<a class="footnoteLink" href="#note_LCL116_260_54" id="target_note_LCL116_260_54"><sup>54</sup></a><span class="italic"> </span>praecipitavit. <span class="br"></span><span class="lineNumber">10</span><span class="br"></span>Nam ubi primum ex nobilitate reperti sunt qui veram gloriam iniustae potentiae anteponerent, moveri civitas et dissensio civilis quasi permixtio terrae oriri coepit.</p>
</section><notes><section class="footnotes"><ul><li class="note" id="note_LCL116_260_54"><a class="footnoteCrossrefLink" href="#target_note_LCL116_260_54" title="Click to highlight in text"><sup class="lineRef">54</sup>ipsa <span class="italic">AN</span><sup>1</sup><span class="italic">, Arus.</span> <span class="italic">GL 7.505.2</span>: ipsam <span class="italic">rell.</span></a></li><script type="text/javascript">document.getElementById('note_LCL116_260_54').style.display = "none";</script></ul></section></notes></section>