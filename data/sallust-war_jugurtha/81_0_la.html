<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
litteris quae de Metello ac Mario missae erant cognitis, volenti animo de ambobus acceperant. <span class="br"></span><span class="lineNumber">4</span><span class="br"></span>Imperatori nobilitas, quae antea decori fuit, invidiae esse, at illi alteri generis humilitas favorem addiderat. Ceterum in utroque magis studia partium quam bona aut mala sua moderata. <span class="br"></span><span class="lineNumber">5</span><span class="br"></span>Praeterea seditiosi magistratus volgum exagitare, Metellum omnibus contionibus capitis arcessere, Mari virtutem in maius celebrare. <span class="br"></span><span class="lineNumber">6</span><span class="br"></span>Denique plebes sic adcensa uti opifices agrestesque omnes, quorum res fidesque in manibus sitae erant, relictis operibus frequentarent Marium et sua necessaria post illius honorem ducerent. <span class="br"></span><span class="lineNumber">7</span><span class="br"></span>Ita perculsa nobilitate, post multas tempestates novo homini consulatus mandatur. Et postea populus a tribuno plebis T. Manlio Mancino rogatus quem vellet cum Iugurtha bellum gerere, frequens Marium iussit. Sed paulo &lt;ante senatus Numidiam Metello&gt;<a class="footnoteLink" href="#note_LCL116_326_107" id="target_note_LCL116_326_107"><sup>107</sup></a> decreverat; ea res frustra fuit.</p>
</section>
<section class="div2">
<p>74. Eodem tempore Iugurtha amissis amicis—quorum plerosque ipse necaverat, ceteri formidine pars ad Romanos, alii ad regem Bocchum profugerant—quom neque bellum geri sine administris posset et novorum fidem in tanta perfidia veterum experiri periculosum duceret, varius incertusque agitabat. Neque illi res neque consilium aut quisquam hominum satis placebat. Itinera praefectosque




</p></section><notes><section class="footnotes"><ul><li class="note" id="note_LCL116_326_107"><a class="footnoteCrossrefLink" href="#target_note_LCL116_326_107" title="Click to highlight in text"><sup class="lineRef">107</sup><span class="italic">suppl. pauci ς </span>(<span class="italic">cf. 62.10</span>): paulo decreverat (senatus <span class="italic">B</span><sup>2</sup>) <span class="italic">XN</span><sup>1</sup><span class="italic">D</span><sup>1</sup>:<span class="italic"> </span>senatus paulo decio decreverat (decio paulo decr. <span class="italic">N</span><sup>2</sup><span class="italic">,</span> paulo decr. decio <span class="italic">H</span>) <span class="italic">F</span></a></li><script type="text/javascript">document.getElementById('note_LCL116_326_107').style.display = "none";</script></ul></section></notes></section>