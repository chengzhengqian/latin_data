<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
Iugurtha inter alias res iacit oportere quinquenni consulta et decreta omnia rescindi; nam per ea tempora confectum annis Micipsam parum animo valuisse. <span class="br"></span><span class="lineNumber">6</span><span class="br"></span>Tum idem Hiempsal placere sibi respondit; nam ipsum illum tribus proxumis annis adoptatione in regnum pervenisse. <span class="br"></span><span class="lineNumber">7</span><span class="br"></span>Quod verbum in pectus Iugurthae altius quam quisquam ratus erat descendit. <span class="br"></span><span class="lineNumber">8</span><span class="br"></span>Itaque ex eo tempore ira et metu anxius moliri, parare atque ea modo cum animo habere quibus Hiempsal per dolum caperetur. <span class="br"></span><span class="lineNumber">9</span><span class="br"></span>Quae ubi tardius procedunt neque lenitur animus ferox, statuit quovis modo inceptum perficere.</p>
</section>
<section class="div2">
<p>12. Primo conventu, quem ab regulis factum supra memoravi, propter dissensionem placuerat dividi thesauros finisque imperi singulis constitui. <span class="br"></span><span class="lineNumber">2</span><span class="br"></span>Itaque tempus ad utramque rem decernitur, sed maturius ad pecuniam distribuendam. Reguli interea in loca propinqua thesauris alius alio concessere. <span class="br"></span><span class="lineNumber">3</span><span class="br"></span>Sed Hiempsal in oppido Thirmida forte eius domo utebatur qui, proxumus lictor Iugurthae, carus acceptusque ei semper fuerat. Quem ille casu ministrum oblatum promissis onerat inpellitque uti tamquam sua[m]<a class="footnoteLink" href="#note_LCL116_186_11" id="target_note_LCL116_186_11"><sup>11</sup></a> visens domum eat, portarum clavis adulterinas paret—nam verae ad Hiempsalem referebantur—ceterum, ubi res postularet, se ipsum cum magna manu venturum. <span class="br"></span><span class="lineNumber">4</span><span class="br"></span>Numida mandata brevi conficit, atque, uti doctus 





</p></section><notes><section class="footnotes"><ul><li class="note" id="note_LCL116_186_11"><a class="footnoteCrossrefLink" href="#target_note_LCL116_186_11" title="Click to highlight in text"><sup class="lineRef">11</sup><span class="italic">corr. Gruter</span>:<span class="italic"> </span>suam (<span class="italic">om. D</span>)<span class="italic"> ω</span></a></li><script type="text/javascript">document.getElementById('note_LCL116_186_11').style.display = "none";</script></ul></section></notes></section>