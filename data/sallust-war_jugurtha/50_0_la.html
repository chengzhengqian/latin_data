<section class="div1 language" lang="la"><header><hgroup><h1>SALLUST</h1></hgroup></header><section class="div2">
</section>
<section class="div2">
<p>43. Post Auli foedus exercitusque nostri foedam fugam Metellus et Silanus, consules designati, provincias inter se partiverant, Metelloque Numidia evenerat, acri viro et, quamquam advorso populi partium, fama tamen aequabili et inviolata. <span class="br"></span><span class="lineNumber">2</span><span class="br"></span>Is ubi primum magistratum ingressus est, alia omnia sibi cum conlega ratus, ad bellum quod gesturus erat animum intendit. <span class="br"></span><span class="lineNumber">3</span><span class="br"></span>Igitur diffidens veteri exercitui milites scribere,<a class="footnoteLink" href="#note_LCL116_264_56" id="target_note_LCL116_264_56"><sup>56</sup></a> praesidia undique arcessere, arma, tela, equos et cetera instrumenta militiae parare, ad hoc conmeatum adfatim, denique omnia, quae in bello vario et multarum rerum egenti usui esse solent. <span class="br"></span><span class="lineNumber">4</span><span class="br"></span>Ceterum ad ea patranda senatus auctoritate, socii nomenque Latinum et reges ultro auxilia mittundo, postremo omnis civitas summo studio adnitebatur. <span class="br"></span><span class="lineNumber">5</span><span class="br"></span>Itaque ex sententia omnibus rebus paratis conpositisque in Numidiam proficiscitur, magna spe civium, quom propter artis bonas tum maxume quod advorsum divitias invictum animum gerebat; et avaritia magistratuum ante id tempus in Numidia nostrae opes contusae hostiumque auctae erant.</p>
</section>
<section class="div2">
<p>44. Sed ubi in Africam venit, exercitus ei traditur a Sp. Albino proconsule iners, inbellis, neque periculi neque 






</p></section><notes><section class="footnotes"><ul><li class="note" id="note_LCL116_264_56"><a class="footnoteCrossrefLink" href="#target_note_LCL116_264_56" title="Click to highlight in text"><sup class="lineRef">56</sup>scribere <span class="italic">N</span>: eligere <span class="italic">D</span>: eligere scribere <span class="italic">XKH</span>: scr. elig. <span class="italic">F</span></a></li><script type="text/javascript">document.getElementById('note_LCL116_264_56').style.display = "none";</script></ul></section></notes></section>