<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
fingi queunt ignaviae luxuriaeque probra, &lt;ea&gt;<a class="footnoteLink" href="#note_LCL116_268_58" id="target_note_LCL116_268_58"><sup>58</sup></a> in illo exercitu cuncta fuere et alia amplius.</p>
</section>
<section class="div2">
<p>45. Sed in ea difficultate Metellum non minus quam in rebus hostilibus magnum et sapientem virum fuisse conperior; tanta temperantia inter ambitionem saevitiamque moderatum. <span class="br"></span><span class="lineNumber">2</span><span class="br"></span>Namque edicto primum adiumenta ignaviae sustulisse: ne quisquam in castris panem aut quem alium coctum cibum venderet, ne lixae exercitum sequerentur, ne miles &lt;hastatus aut&gt;<a class="footnoteLink" href="#note_LCL116_268_59" id="target_note_LCL116_268_59"><sup>59</sup></a> gregarius in castris neve in agmine servom aut iumentum haberet; ceteris arte modum statuisse. Praeterea transvorsis itineribus cotidie castra movere, iuxta ac si hostes adessent vallo atque fossa munire, vigilias crebras ponere et eas ipse cum legatis circumire; item in agmine in primis modo, modo in postremis, saepe in medio adesse, ne quispiam ordine egrederetur, ut cum signis frequentes incederent, miles cibum et arma portaret. <span class="br"></span><span class="lineNumber">3</span><span class="br"></span>Ita prohibendo a delictis magis quam vindicando exercitum brevi confirmavit.</p>
</section>
<section class="div2">
<p>46. Interea Iugurtha, ubi quae Metellus agebat ex nuntiis accepit, simul de innocentia eius certior Roma<a class="footnoteLink" href="#note_LCL116_268_60" id="target_note_LCL116_268_60"><sup>60</sup></a> factus, diffidere suis rebus ac tum demum veram deditionem facere conatus est. <span class="br"></span><span class="lineNumber">2</span><span class="br"></span>Igitur legatos ad consulem cum suppliciis mittit, qui tantummodo ipsi liberisque vitam peterent, alia omnia dederent populo Romano. <span class="br"></span><span class="lineNumber">3</span><span class="br"></span>Sed Metello iam antea 




</p></section><notes><section class="footnotes"><ul><li class="note" id="note_LCL116_268_58"><a class="footnoteCrossrefLink" href="#target_note_LCL116_268_58" title="Click to highlight in text"><sup class="lineRef">58</sup><span class="italic">Fro. 99.24</span>:<span class="italic"> om. ω</span></a></li><script type="text/javascript">document.getElementById('note_LCL116_268_58').style.display = "none";</script><li class="note" id="note_LCL116_268_59"><a class="footnoteCrossrefLink" href="#target_note_LCL116_268_59" title="Click to highlight in text"><sup class="lineRef">59</sup><span class="italic">Fro. 100.5</span>:<span class="italic"> om. ω</span></a></li><script type="text/javascript">document.getElementById('note_LCL116_268_59').style.display = "none";</script><li class="note" id="note_LCL116_268_60"><a class="footnoteCrossrefLink" href="#target_note_LCL116_268_60" title="Click to highlight in text"><sup class="lineRef">60</sup><span class="italic">Non.</span> 325M.33: Romae <span class="italic">ω</span></a></li><script type="text/javascript">document.getElementById('note_LCL116_268_60').style.display = "none";</script></ul></section></notes></section>