<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 gratiam facit; foedus et amicitia dabuntur, quom meruerit.‚Äù</p>
</section>
<section class="div2">
<p>105. Quis rebus cognitis, Bocchus per litteras a Mario petivit<a class="footnoteLink" href="#note_LCL116_402_171" id="target_note_LCL116_402_171"><sup>171</sup></a> uti Sullam ad se mitteret, quoius arbitratu communibus negotiis consuleretur. <span class="br"></span><span class="lineNumber">2</span><span class="br"></span>Is missus cum praesidio equitum atque [peditum]<a class="footnoteLink" href="#note_LCL116_402_172" id="target_note_LCL116_402_172"><sup>172</sup></a> funditorum Balearum; praeterea iere sagittarii et cohors Paeligna cum velitaribus armis, itineris properandi causa, neque his secus atque aliis armis advorsum tela hostium, quod ea levia sunt, muniti.</p>
<p><span class="br"></span><span class="lineNumber">3</span><span class="br"></span>Sed in itinere quinto denique die Volux, filius Bocchi, repente in campis patentibus cum mille non amplius equitibus sese ostendit, qui temere et effuse euntes Sullae aliisque omnibus et numerum ampliorem vero et hostilem metum efficiebant. <span class="br"></span><span class="lineNumber">4</span><span class="br"></span>Igitur se quisque expedire, arma atque tela temptare, intendere; timor aliquantus, sed spes amplior, quippe victoribus et advorsum eos quos saepe vicerant. <span class="br"></span><span class="lineNumber">5</span><span class="br"></span>Interim equites exploratum praemissi rem, uti erat, quietam nuntiant.</p>
</section>
<section class="div2">
<p>106. Volux adveniens quaestorem appellat dicitque se a patre Boccho obviam illis simul et praesidio missum. Deinde eum et proxumum diem sine metu coniuncti eunt. <span class="br"></span><span class="lineNumber">2</span><span class="br"></span>Post, ubi castra locata et diei vesper erat, repente Maurus incerto voltu pavens ad Sullam adcurrit dicitque sibi ex speculatoribus cognitum Iugurtham haud procul abesse; 



</p></section><notes><section class="footnotes"><ul><li class="note" id="note_LCL116_402_171"><a class="footnoteCrossrefLink" href="#target_note_LCL116_402_171" title="Click to highlight in text"><sup class="lineRef">171</sup>petiverat <span class="italic">HDQ</span></a></li><script type="text/javascript">document.getElementById('note_LCL116_402_171').style.display = "none";</script><li class="note" id="note_LCL116_402_172"><a class="footnoteCrossrefLink" href="#target_note_LCL116_402_172" title="Click to highlight in text"><sup class="lineRef">172</sup><span class="italic">secl. Cortius</span></a></li><script type="text/javascript">document.getElementById('note_LCL116_402_172').style.display = "none";</script></ul></section></notes></section>