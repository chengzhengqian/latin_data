<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 rerum fortuna pleraque regit, quoi scilicet placuit et vim et gratiam nostram te experiri, nunc, quando per illam licet, festina atque uti coepisti perge. <span class="br"></span><span class="lineNumber">10</span><span class="br"></span>Multa atque opportuna habes, quo facilius errata officiis superes. <span class="br"></span><span class="lineNumber">11</span><span class="br"></span>Postremo hoc in pectus tuom demitte, numquam populum Romanum beneficiis victum esse. Nam bello quid valeat tute scis.”</p>
<p><span class="br"></span><span class="lineNumber">12</span><span class="br"></span>Ad ea Bocchus placide et benigne, simul pauca pro delicto suo verba facit: se non hostili animo, sed ob regnum tutandum arma cepisse. <span class="br"></span><span class="lineNumber">13</span><span class="br"></span>Nam Numidiae partem unde vi Iugurtham expulerit iure belli suam factam; eam vastari a Mario pati nequivisse. Praeterea, missis antea Romam legatis, repulsum ab amicitia. <span class="br"></span><span class="lineNumber">14</span><span class="br"></span>Ceterum vetera omittere, ac tum, si per Marium liceret, legatos ad senatum missurum. <span class="br"></span><span class="lineNumber">15</span><span class="br"></span>Dein, copia facta, animus barbari ab amicis flexus quos Iugurtha, cognita legatione Sullae et Manli, metuens id quod parabatur, donis corruperat.</p>
</section>
<section class="div2">
<p>103. Marius interea, exercitu in hibernaculis conposito, cum expeditis cohortibus et parte equitatus proficiscitur in loca sola obsessum turrim regiam, quo Iugurtha perfugas omnis praesidium inposuerat. <span class="br"></span><span class="lineNumber">2</span><span class="br"></span>Tum rursus Bocchus [feliciter],<a class="footnoteLink" href="#note_LCL116_396_162" id="target_note_LCL116_396_162"><sup>162</sup></a> seu reputando quae sibi duobus proeliis venerant




</p></section><notes><section class="footnotes"><ul><li class="note" id="note_LCL116_396_162"><a class="footnoteCrossrefLink" href="#target_note_LCL116_396_162" title="Click to highlight in text"><sup class="lineRef">162</sup><span class="italic">om. ς</span>: Bocchus feliciter <span class="italic">ω</span></a></li><script type="text/javascript">document.getElementById('note_LCL116_396_162').style.display = "none";</script></ul></section></notes></section>