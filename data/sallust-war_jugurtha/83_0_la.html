<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
modi, sed pleraque lignea, conlecta ex tuguriis Numidarum. <span class="br"></span><span class="lineNumber">5</span><span class="br"></span>Ad hoc finitumis imperat, qui se post regis fugam Metello dederant, quam plurumum quisque aquae portaret; diem locumque, ubi praesto forent,<a class="footnoteLink" href="#note_LCL116_330_110" id="target_note_LCL116_330_110"><sup>110</sup></a> praedicit. <span class="br"></span><span class="lineNumber">6</span><span class="br"></span>Ipse ex flumine, quam proxumam oppido aquam esse supra diximus, iumenta onerat; eo modo instructus ad Thalam proficiscitur. <span class="br"></span><span class="lineNumber">7</span><span class="br"></span>Deinde ubi ad id loci ventum quo Numidis praeceperat et castra posita munitaque sunt, tanta repente caelo missa vis aquae dicitur ut ea modo exercitui satis superque foret. <span class="br"></span><span class="lineNumber">8</span><span class="br"></span>Praeterea conmeatus spe amplior, quia Numidae, sicuti plerique in nova deditione, officia intenderant. <span class="br"></span><span class="lineNumber">9</span><span class="br"></span>Ceterum milites religione pluvia magis usi, eaque res multum animis eorum addidit ; nam rati sese dis inmortalibus curae esse.</p>
<p>Deinde postero die, contra opinionem Iugurthae, ad Thalam perveniunt. <span class="br"></span><span class="lineNumber">10</span><span class="br"></span>Oppidani, qui se locorum asperitate munitos crediderant, magna atque insolita re perculsi, nihilo segnius bellum parare; idem nostri facere.</p>
</section>
<section class="div2">
<p>76. Sed rex nihil iam infectum Metello credens—quippe qui omnia, arma, tela, locos, tempora, denique naturam ipsam ceteris imperitantem industria vicerat—cum liberis et magna parte pecuniae ex oppido noctu profugit. Neque postea in ullo loco amplius uno die aut una 


</p></section><notes><section class="footnotes"><ul><li class="note" id="note_LCL116_330_110"><a class="footnoteCrossrefLink" href="#target_note_LCL116_330_110" title="Click to highlight in text"><sup class="lineRef">110</sup><span class="italic">corr. Gruter</span>: fuerit (fuerat <span class="italic">N</span>) w</a></li><script type="text/javascript">document.getElementById('note_LCL116_330_110').style.display = "none";</script></ul></section></notes></section>