<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>milites neque pro opere consistere propter iniquitatem loci neque inter vineas sine periculo administrare; optumus quisque cadere aut sauciari, ceteris metus augeri.</p>
</section>
<section class="div2">
<p>93. At Marius, multis diebus et laboribus consumptis, anxius trahere cum animo suo omitteretne inceptum, quoniam frustra erat, an fortunam opperiretur, qua saepe prospere usus fuerat. <span class="br"></span><span class="lineNumber">2</span><span class="br"></span>Quae quom multos dies noctisque aestuans agitaret, forte quidam Ligus, ex cohortibus auxiliariis miles gregarius, castris aquatum egressus, haud procul ab latere castelli quod avorsum proeliantibus erat animum advortit inter saxa repentis cocleas; quarum quom unam atque alteram, dein plures peteret, studio legundi paulatim prope ad summum montis egressus est. <span class="br"></span><span class="lineNumber">3</span><span class="br"></span>Ubi postquam solitudinem intellexit, more ingeni humani cupido difficilia faciundi animum invadit.<a class="footnoteLink" href="#note_LCL116_372_134" id="target_note_LCL116_372_134"><sup>134</sup></a> <span class="br"></span><span class="lineNumber">4</span><span class="br"></span>Et forte in eo loco grandis ilex coaluerat inter saxa, paulum modo prona, deinde inflexa atque aucta in altitudinem, quo cuncta gignentium natura fert. Quoius ramis modo, modo eminentibus saxis nisus, Ligus in castelli planitiem pervenit, quod cuncti Numidae intenti proeliantibus aderant. <span class="br"></span><span class="lineNumber">5</span><span class="br"></span>Exploratis omnibus quae mox usui fore ducebat, eadem regreditur non temere, uti adscenderat, sed temptans omnia et circumspiciens. <span class="br"></span><span class="lineNumber">6</span><span class="br"></span>Itaque Marium propere adit, acta edocet,


</p></section><notes><section class="footnotes"><ul><li class="note" id="note_LCL116_372_134"><a class="footnoteCrossrefLink" href="#target_note_LCL116_372_134" title="Click to highlight in text"><sup class="lineRef">134</sup><span class="italic">ς</span>: advertit (advort- <span class="italic">P</span>) <span class="italic">αK</span>: vertit (vort- <span class="italic">B</span>) <span class="italic">A</span><sup>2</sup><span class="italic">βNγ</span></a></li><script type="text/javascript">document.getElementById('note_LCL116_372_134').style.display = "none";</script></ul></section></notes></section>