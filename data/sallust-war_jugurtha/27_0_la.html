<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 neque recte neque pro bono facturum, si ab iure gentium sese prohibuerit. Postremo de omnibus rebus legatos Romam brevi missurum. <span class="br"></span><span class="lineNumber">5</span><span class="br"></span>Ita utrique digrediuntur. Adherbalis appellandi copia non fuit.</p>
</section>
<section class="div2">
<p>23. Iugurtha ubi eos Africa decessisse ratus est, neque propter loci naturam Cirtam armis expugnare potest, vallo atque fossa moenia circumdat, turris extruit easque praesidiis firmat, praeterea dies noctisque aut per vim aut dolis temptare, defensoribus moenium praemia modo, modo formidinem ostentare, suos hortando ad virtutem adrigere,<a class="footnoteLink" href="#note_LCL116_218_30" id="target_note_LCL116_218_30"><sup>30</sup></a> prorsus intentus cuncta parare.</p>
<p><span class="br"></span><span class="lineNumber">2</span><span class="br"></span>Adherbal ubi intellegit omnis suas fortunas in extremo sitas, hostem infestum, auxili spem nullam, penuria rerum necessariarum bellum trahi non posse, ex eis qui una Cirtam profugerant duos maxume inpigros delegit. Eos multa pollicendo ac miserando casum suom confirmat uti per hostium munitiones noctu ad proxumum mare, dein Romam pergerent.</p>
</section>
<section class="div2">
<p>24. Numidae paucis diebus iussa efficiunt. Litterae Adherbalis in senatu recitatae, quarum sententia haec fuit:</p>
<p><span class="br"></span><span class="lineNumber">2</span><span class="br"></span>â€œNon mea culpa saepe ad vos oratum mitto, patres conscripti, sed vis Iugurthae subigit, quem tanta lubido extinguendi me invasit ut neque vos neque deos inmortalis in animo habeat, sanguinem meum quam omnia malit. <span class="br"></span><span class="lineNumber">3</span><span class="br"></span>Itaque quintum iam mensem socius et amicus populi 


</p></section><notes><section class="footnotes"><ul><li class="note" id="note_LCL116_218_30"><a class="footnoteCrossrefLink" href="#target_note_LCL116_218_30" title="Click to highlight in text"><sup class="lineRef">30</sup>arrigere <span class="italic">X</span>: erigere <span class="italic">Y</span></a></li><script type="text/javascript">document.getElementById('note_LCL116_218_30').style.display = "none";</script></ul></section></notes></section>