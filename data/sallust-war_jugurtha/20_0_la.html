<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
opulentior, Iugurthae traditur, illam alteram specie quam usu potiorem, quae portuosior et aedificiis magis exornata erat, Adherbal possedit.</p>
</section>
<section class="div2">
<p>17. Res postulare videtur Africae situm paucis exponere et eas gentis, quibuscum nobis bellum aut amicitia fuit, adtingere. <span class="br"></span><span class="lineNumber">2</span><span class="br"></span>Sed quae loca et nationes ob calorem aut asperitatem, item solitudines minus frequentata sunt, de eis haud facile conpertum narraverim. Cetera quam paucissumis absolvam.</p>
<p><span class="br"></span><span class="lineNumber">3</span><span class="br"></span>In divisione orbis terrae plerique in parte tertia Africam posuere, pauci tantummodo Asiam et Europam esse, sed Africam in Europa. <span class="br"></span><span class="lineNumber">4</span><span class="br"></span>Ea finis habet ab occidente fretum nostri maris et Oceani, ab ortu solis declivem latitudinem, quem locum Catabathmon incolae appellant. <span class="br"></span><span class="lineNumber">5</span><span class="br"></span>Mare saevom, inportuosum; ager frugum fertilis, bonus pecori, arbori<a class="footnoteLink" href="#note_LCL116_204_22" id="target_note_LCL116_204_22"><sup>22</sup></a> infecundus; caelo terraque penuria aquarum. <span class="br"></span><span class="lineNumber">6</span><span class="br"></span>Genus hominum salubri corpore, velox, patiens laborum. Plerosque<a class="footnoteLink" href="#note_LCL116_204_23" id="target_note_LCL116_204_23"><sup>23</sup></a> senectus dissolvit, nisi qui ferro aut bestiis interiere; nam morbus haud saepe quemquam superat. Ad hoc malefici generis pluruma animalia.</p>
<p><span class="br"></span><span class="lineNumber">7</span><span class="br"></span>Sed qui mortales initio Africam habuerint, quique postea adcesserint, aut quo modo inter se permixti sint, quamquam ab ea fama quae plerosque optinet divorsum est, tamen uti ex libris Punicis, qui regis Hiempsalis dicebantur,




</p></section><notes><section class="footnotes"><ul><li class="note" id="note_LCL116_204_22"><a class="footnoteCrossrefLink" href="#target_note_LCL116_204_22" title="Click to highlight in text"><sup class="lineRef">22</sup>arbori <span class="italic">Ï‰, Fro. 98.24</span>: arbore <span class="italic">Arus. GL 7.473.19</span></a></li><script type="text/javascript">document.getElementById('note_LCL116_204_22').style.display = "none";</script><li class="note" id="note_LCL116_204_23"><a class="footnoteCrossrefLink" href="#target_note_LCL116_204_23" title="Click to highlight in text"><sup class="lineRef">23</sup>ac plerosque <span class="italic">Fro.</span> <span class="italic">98.25</span></a></li><script type="text/javascript">document.getElementById('note_LCL116_204_23').style.display = "none";</script></ul></section></notes></section>