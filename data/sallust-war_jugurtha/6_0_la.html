<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
concubina erat, privatum dereliquerat, eodem cultu quo liberos suos domi habuit.</p>
</section>
<section class="div2">
<p>6. Qui ubi primum adolevit, pollens viribus, decora facie, sed multo maxume ingenio validus, non se luxu<a class="footnoteLink" href="#note_LCL116_176_8" id="target_note_LCL116_176_8"><sup>8</sup></a><span class="italic"> </span>neque inertiae corrumpendum dedit, sed, uti mos gentis illius est, equitare, iaculari, cursu cum aequalibus certare, et quom omnis gloria anteiret, omnibus tamen carus esse; ad hoc pleraque tempora in venando agere, leonem atque alias feras primus aut in primis ferire; plurumum facere et minumum ipse de se loqui.</p>
<p><span class="br"></span><span class="lineNumber">2</span><span class="br"></span>Quibus rebus Micipsa tametsi initio laetus fuerat, existumans virtutem Iugurthae regno suo gloriae fore, tamen postquam hominem adulescentem exacta sua aetate et parvis liberis magis magisque crescere intellegit, vehementer eo negotio permotus, multa cum animo suo volvebat. <span class="br"></span><span class="lineNumber">3</span><span class="br"></span>Terrebat eum natura mortalium avida imperi et praeceps ad explendam animi cupidinem, praeterea opportunitas suae liberorumque aetatis, quae etiam mediocris viros spe praedae transvorsos agit; ad hoc studia Numidarum in Iugurtham adcensa, ex quibus, si talem virum dolis interfecisset, ne qua seditio aut bellum oriretur anxius erat.</p>
</section>
<section class="div2">
<p>7. His difficultatibus circumventus ubi videt neque per vim neque insidiis opprimi posse hominem tam acceptum popularibus, quod erat Iugurtha manu promptus et adpetens

</p></section><notes><section class="footnotes"><ul><li class="note" id="note_LCL116_176_8"><a class="footnoteCrossrefLink" href="#target_note_LCL116_176_8" title="Click to highlight in text"><sup class="lineRef">8</sup><span class="italic">A</span><sup>1</sup><span class="italic">Y, Fro. 98.2,</span> <span class="italic">Diom.,</span> <span class="italic">GL 1.341.6</span>: luxui, <span class="italic">PA</span><sup>2</sup><span class="italic">Î²N</span><sup>2</sup><span class="italic">D</span><sup>2</sup><span class="italic">F</span><sup>2</sup>: luxuriae, <span class="italic">Macrob.</span> <span class="italic">GL 5.624.25</span></a></li><script type="text/javascript">document.getElementById('note_LCL116_176_8').style.display = "none";</script></ul></section></notes></section>