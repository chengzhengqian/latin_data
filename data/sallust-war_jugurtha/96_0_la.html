<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
parum scite convivium exorno neque histrionem ullum neque pluris preti coquom quam vilicum habeo. Quae mihi lubet confiteri, Quirites ; <span class="br"></span><span class="lineNumber">40</span><span class="br"></span>nam ex parente meo et ex aliis sanctis viris ita accepi: munditias mulieribus, laborem viris convenire, omnibusque bonis oportere plus gloriae quam divitiarum esse; arma, non supellectilem decori esse.</p>
<p><span class="br"></span><span class="lineNumber">41</span><span class="br"></span>“Quin ergo quod iuvat, quod carum aestumant, id semper faciant: ament, potent; ubi adulescentiam habuere, ibi senectutem agant, in conviviis, dediti ventri et turpissumae parti corporis. Sudorem, pulverem et alia talia relinquant nobis, quibus illa epulis iucundiora sunt. <span class="br"></span><span class="lineNumber">42</span><span class="br"></span>Verum non ita est. Nam ubi se flagitiis dedecoravere turpissumi viri, bonorum praemia ereptum eunt. <span class="br"></span><span class="lineNumber">43</span><span class="br"></span>Ita iniustissume luxuria et ignavia, pessumae artes, illis qui coluere eas nihil officiunt, rei publicae innoxiae cladi sunt.</p>
<p><span class="br"></span><span class="lineNumber">44</span><span class="br"></span>“Nunc, quoniam illis, quantum mei mores, non illorum flagitia poscebant, respondi, pauca de re publica loquar. <span class="br"></span><span class="lineNumber">45</span><span class="br"></span>Primum omnium de Numidia bonum habete animum, Quirites. Nam quae ad hoc tempus Iugurtham tutata sunt, omnia removistis, avaritiam, inperitiam atque superbiam. <span class="br"></span><span class="lineNumber">46</span><span class="br"></span>Deinde exercitus ibi est locorum sciens, sed mehercule magis strenuos quam felix. Nam magna pars eius avaritia aut temeritate ducum adtrita est. <span class="br"></span><span class="lineNumber">47</span><span class="br"></span>Quam ob rem vos, quibus militaris aetas est, adnitimini mecum et capessite rem publicam, neque quemquam ex calamitate aliorum aut 



</p></section><notes></notes></section>