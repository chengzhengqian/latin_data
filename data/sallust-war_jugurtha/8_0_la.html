<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
fore uti solus imperi Numidiae potiretur: in ipso maxumam virtutem, Romae omnia venalia esse.</p>
<p><span class="br"></span><span class="lineNumber">2</span><span class="br"></span>Sed postquam Numantia deleta P. Scipio dimittere auxilia et ipse revorti domum decrevit, donatum atque laudatum magnifice pro contione Iugurtham in praetorium abduxit ibique secreto monuit ut potius publice quam privatim amicitiam populi Romani coleret neu quibus largiri insuesceret; periculose a paucis emi, quod multorum esset. Si permanere vellet in suis artibus, ultro illi et gloriam et regnum venturum, sin properantius pergeret, suamet ipsum pecunia praecipitem casurum.</p>
</section>
<section class="div2">
<p>9. Sic locutus cum litteris eum, quas Micipsae redderet, dimisit. Earum sententia haec erat:</p>
<p><span class="br"></span><span class="lineNumber">2</span><span class="br"></span>“Iugurthae tui bello Numantino longe maxuma virtus fuit, quam rem tibi certo scio gaudio esse. Nobis ob merita sua carus est; ut idem senatui et populo Romano sit summa ope nitemur. Tibi quidem pro nostra amicitia gratulor. En<a class="footnoteLink" href="#note_LCL116_180_9" id="target_note_LCL116_180_9"><sup>9</sup></a> habes virum dignum te atque avo suo Masinissa.”</p>
<p><span class="br"></span><span class="lineNumber">3</span><span class="br"></span>Igitur rex ubi ea quae fama acceperat ex litteris imperatoris ita esse cognovit, quom virtute tum gratia viri permotus flexit animum suom et Iugurtham beneficiis vincere adgressus est, statimque eum adoptavit et testamento 


</p></section><notes><section class="footnotes"><ul><li class="note" id="note_LCL116_180_9"><a class="footnoteCrossrefLink" href="#target_note_LCL116_180_9" title="Click to highlight in text"><sup class="lineRef">9</sup><span class="italic">om. VPA</span><sup>1</sup><span class="italic">C</span><sup>1</sup>, <span class="italic">Symm. Ep. 1.25</span></a></li><script type="text/javascript">document.getElementById('note_LCL116_180_9').style.display = "none";</script></ul></section></notes></section>