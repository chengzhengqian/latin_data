<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 fretus erat, legatos ad Iugurtham de iniuriis questum misit. Qui tametsi contumeliosa dicta rettulerant, prius tamen omnia pati decrevit quam bellum sumere, quia temptatum antea secus cesserat. <span class="br"></span><span class="lineNumber">6</span><span class="br"></span>Neque eo magis cupido Iugurthae minuebatur, quippe qui totum eius regnum animo iam invaserat. <span class="br"></span><span class="lineNumber">7</span><span class="br"></span>Itaque non uti antea cum praedatoria manu, sed magno exercitu conparato bellum gerere coepit et aperte totius Numidiae imperium petere. <span class="br"></span><span class="lineNumber">8</span><span class="br"></span>Ceterum qua pergebat urbis, agros vastare, praedas agere, suis animum hostibus terrorem augere.</p>
</section>
<section class="div2">
<p>21. Adherbal ubi intellegit eo processum, uti regnum aut relinquendum esset aut armis retinendum, necessario copias parat et Iugurthae obvius procedit. <span class="br"></span><span class="lineNumber">2</span><span class="br"></span>Interim haud longe a mari prope Cirtam oppidum utriusque exercitus consedit, et quia diei extremum erat proelium non inceptum. Sed ubi plerumque noctis processit, obscuro etiam tum lumine, milites Iugurthini signo dato castra hostium invadunt, semisomnos partim, alios arma sumentis fugant funduntque. Adherbal cum paucis equitibus Cirtam profugit, et ni multitudo togatorum fuisset, quae Numidas insequentis moenibus prohibuit, uno die inter duos reges coeptum atque patratum bellum foret. <span class="br"></span><span class="lineNumber">3</span><span class="br"></span>Igitur Iugurtha 



</p></section><notes></notes></section>