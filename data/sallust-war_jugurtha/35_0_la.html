<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
potentiae animus subigit. <span class="br"></span><span class="lineNumber">5</span><span class="br"></span>Certe ego libertatem, quae mihi a parente meo tradita est, experiar. Verum id frustra an ob rem faciam, in vostra manu situm est, Quirites. <span class="br"></span><span class="lineNumber">6</span><span class="br"></span>Neque ego vos hortor, quod saepe maiores vestri fecere, uti contra iniurias armati eatis; nihil vi, nihil secessione opus est. Necesse est suomet ipsi more praecipites eant. <span class="br"></span><span class="lineNumber">7</span><span class="br"></span>Occiso Ti. Graccho, quem regnum parare aiebant, in plebem Romanam quaestiones habitae sunt. Post C. Gracchi et M. Fulvi caedem item vostri ordinis multi mortales in carcere necati sunt. Utriusque cladis non lex verum lubido eorum finem fecit.</p>
<p><span class="br"></span><span class="lineNumber">8</span><span class="br"></span>â€œSed sane fuerit regni paratio plebi sua restituere. Quidquid sine sanguine civium ulcisci nequitur, iure factum sit. <span class="br"></span><span class="lineNumber">9</span><span class="br"></span>Superioribus annis taciti indignabamini aerarium expilari, reges et populos liberos paucis nobilibus vectigal pendere, penes eosdem et summam gloriam et maxumas divitias esse. Tamen haec talia facinora inpune suscepisse parum habuere; itaque postremo leges, maiestas vostra, divina et humana omnia hostibus tradita sunt. <span class="br"></span><span class="lineNumber">10</span><span class="br"></span>Neque eos, qui ea fecere, pudet aut paenitet, sed incedunt per ora vostra magnifici, sacerdotia et consulatus, pars triumphos suos ostentantes; proinde quasi ea honori non praedae habeant.</p>
</section><notes></notes></section>