<section class="div1 language" lang="la"><header><hgroup><h1>SALLUST</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Sed Marius inpigre prudenterque suorum et hostium res pariter adtendere, cognoscere quid boni utrisque aut contra esset, explorare itinera regum, consilia et insidias eorum antevenire, nihil apud se remissum neque apud illos tutum pati. <span class="br"></span><span class="lineNumber">3</span><span class="br"></span>Itaque et Gaetulos et Iugurtham ex sociis nostris praedas agentis saepe adgressus in itinere fuderat, ipsumque regem haud procul ab oppido Cirta armis exuerat. <span class="br"></span><span class="lineNumber">4</span><span class="br"></span>Quae postquam gloriosa modo neque belli patrandi cognovit, statuit urbis quae viris aut loco pro hostibus et advorsum se opportunissumae erant singulas circumvenire; ita Iugurtham aut praesidiis nudatum &lt;iri&gt;,<a class="footnoteLink" href="#note_LCL116_362_128" id="target_note_LCL116_362_128"><sup>128</sup></a> si ea pateretur, aut proelio certaturum. <span class="br"></span><span class="lineNumber">5</span><span class="br"></span>Nam Bocchus nuntios ad eum saepe miserat: velle populi Romani amicitiam; ne quid ab se hostile timeret. <span class="br"></span><span class="lineNumber">6</span><span class="br"></span>Id simulaveritne, quo inprovisus gravior adcideret, an mobilitate ingeni pacem atque bellum mutare solitus, parum exploratum est.</p>
</section>
<section class="div2">
<p>89. Sed consul, uti statuerat, oppida castellaque munita adire, partim vi, alia metu aut praemia ostentando avortere ab hostibus. <span class="br"></span><span class="lineNumber">2</span><span class="br"></span>Ac primo mediocria gerebat, existumans Iugurtham ob suos tutandos in manus venturum. <span class="br"></span><span class="lineNumber">3</span><span class="br"></span>Sed ubi illum procul abesse et aliis negotiis intentum accepit, maiora et magis aspera adgredi tempus visum est.</p>
</section><notes><section class="footnotes"><ul><li class="note" id="note_LCL116_362_128"><a class="footnoteCrossrefLink" href="#target_note_LCL116_362_128" title="Click to highlight in text"><sup class="lineRef">128</sup><span class="italic">suppl. Meiser</span>: &lt;fore&gt; <span class="italic">Prammer</span></a></li><script type="text/javascript">document.getElementById('note_LCL116_362_128').style.display = "none";</script></ul></section></notes></section>