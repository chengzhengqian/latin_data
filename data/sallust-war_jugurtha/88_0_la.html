<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 ea necessitudo apud Numidas Maurosque levis ducitur, quia singuli pro opibus quisque quam plurumas uxores, denas alii, alii pluris habent, sed reges eo amplius. <span class="br"></span><span class="lineNumber">7</span><span class="br"></span>Ita animus multitudine distrahitur; nulla pro socia optinet, pariter omnes viles sunt.</p>
</section>
<section class="div2">
<p>81. Igitur in locum ambobus placitum exercitus conveniunt. Ibi, fide data et accepta, Iugurtha Bocchi animum oratione adcendit: Romanos iniustos, profunda avaritia, communis omnium hostis esse; eandem illos causam belli cum Boccho habere, quam secum et cum aliis gentibus, lubidinem imperitandi, quis omnia regna advorsa sint. Tum sese, paulo ante Carthaginiensis, item regem Persen, post uti quisque opulentissumus videatur, ita Romanis hostem fore. <span class="br"></span><span class="lineNumber">2</span><span class="br"></span>His atque aliis talibus dictis, ad Cirtam oppidum iter constituunt, quod ibi [Q.]<a class="footnoteLink" href="#note_LCL116_340_116" id="target_note_LCL116_340_116"><sup>116</sup></a> Metellus praedam captivosque et inpedimenta locaverat. <span class="br"></span><span class="lineNumber">3</span><span class="br"></span>Ita Iugurtha ratus aut capta urbe operae pretium fore aut, si dux Romanus auxilio suis venisset, proelio sese certaturos. <span class="br"></span><span class="lineNumber">4</span><span class="br"></span>Nam callidus id modo festinabat, Bocchi pacem inminuere, ne moras agitando aliud quam bellum mallet.</p>
</section>
<section class="div2">
<p>82. Imperator postquam de regum societate cognovit, non temere neque, uti saepe iam victo Iugurtha consueverat, omnibus locis pugnandi copiam facit. Ceterum 




</p></section><notes><section class="footnotes"><ul><li class="note" id="note_LCL116_340_116"><a class="footnoteCrossrefLink" href="#target_note_LCL116_340_116" title="Click to highlight in text"><sup class="lineRef">116</sup><span class="italic">om. ς</span>: Q. <span class="italic">βF</span>: Quintus <span class="italic">A</span><sup>2</sup><span class="italic">C</span><sup>2</sup><span class="italic">δDH</span>: minus <span class="italic">A</span><sup>1</sup></a></li><script type="text/javascript">document.getElementById('note_LCL116_340_116').style.display = "none";</script></ul></section></notes></section>