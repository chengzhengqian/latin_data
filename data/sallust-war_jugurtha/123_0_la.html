<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
in hac terra et omnium, quos novi, privato homini gratiam deberem. <span class="br"></span><span class="lineNumber">2</span><span class="br"></span>Et mehercule, Sulla, ante te cognitum multis orantibus, aliis ultro egomet opem tuli, nullius indigus! <span class="br"></span><span class="lineNumber">3</span><span class="br"></span>Id inminutum, quod ceteri dolere solent, ego laetor; fuerit mihi eguisse aliquando pretium tuae amicitiae, qua apud animum meum nihil carius habeo. <span class="br"></span><span class="lineNumber">4</span><span class="br"></span>Id adeo experiri licet: arma, viros, pecuniam, postremo quidquid animo lubet, sume, utere et, quoad vives, numquam tibi redditam gratiam putaveris; semper apud me integra erit. Denique nihil me sciente frustra voles. <span class="br"></span><span class="lineNumber">5</span><span class="br"></span>Nam, ut ego aestumo, regem armis quam munificentia vinci minus flagitiosum est.</p>
<p><span class="br"></span><span class="lineNumber">6</span><span class="br"></span>“Ceterum de re publica vostra, quoius curator huc missus es, paucis accipe. Bellum ego populo Romano neque feci neque factum umquam volui; at finis meos advorsum armatos armis tutatus sum. <span class="br"></span><span class="lineNumber">7</span><span class="br"></span>Id omitto, quando vobis ita placet; gerite quod voltis cum Iugurtha bellum. <span class="br"></span><span class="lineNumber">8</span><span class="br"></span>Ego flumen Muluccham, quod inter me et Micipsam fuit, non egrediar neque id intrare Iugurtham sinam. Praeterea si quid meque vobisque dignum petiveris, haud repulsus abibis.”</p>
</section>
<section class="div2">
<p>111. Ad ea Sulla pro se breviter et modice, de pace et de communibus rebus multis disseruit. Denique regi patefecit, quod polliceatur, senatum et populum Romanum, quoniam armis amplius valuissent, non in gratiam habituros;
</p></section><notes></notes></section>