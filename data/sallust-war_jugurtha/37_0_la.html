<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
dediticius est, profecto iussis vostris oboediens erit; sin ea contemnit, scilicet existumabitis qualis illa pax aut deditio sit, ex qua ad Iugurtham scelerum inpunitas, ad paucos potentis maxumae divitiae, ad rem publicam damna atque dedecora pervenerint. <span class="br"></span><span class="lineNumber">20</span><span class="br"></span>Nisi forte nondum etiam vos dominationis eorum satietas tenet et illa quam haec tempora magis placent, quom regna, provinciae, leges, iura, iudicia, bella atque paces, postremo divina et humana omnia penes paucos erant; vos autem, hoc est populus Romanus, invicti ab hostibus, imperatores omnium gentium, satis habebatis animam retinere; nam servitutem quidem quis vostrum recusare audebat?</p>
<p><span class="br"></span><span class="lineNumber">21</span><span class="br"></span>“Atque ego, tametsi viro<a class="footnoteLink" href="#note_LCL116_238_40" id="target_note_LCL116_238_40"><sup>40</sup></a> flagitiosissumum existumo inpune iniuriam accepisse, tamen vos hominibus sceleratissumis ignoscere, quoniam cives sunt, aequo animo paterer, ni misericordia in perniciem casura esset. <span class="br"></span><span class="lineNumber">22</span><span class="br"></span>Nam et illis—quantum inportunitatis habent—parum est inpune male fecisse, nisi deinde faciundi licentia eripitur, et vobis aeterna<a class="footnoteLink" href="#note_LCL116_238_41" id="target_note_LCL116_238_41"><sup>41</sup></a> sollicitudo remanebit, quom intellegetis aut serviundum esse aut per manus libertatem retinendam.</p>
<p><span class="br"></span><span class="lineNumber">23</span><span class="br"></span>“Nam fidei quidem aut concordiae quae spes est? Dominari illi volunt, vos liberi esse; facere illi iniurias, vos prohibere; postremo sociis nostris veluti hostibus, hostibus<a class="footnoteLink" href="#note_LCL116_238_42" id="target_note_LCL116_238_42"><sup>42</sup></a> pro sociis utuntur. <span class="br"></span><span class="lineNumber">24</span><span class="br"></span>Potestne in tam divorsis mentibus 




</p></section><notes><section class="footnotes"><ul><li class="note" id="note_LCL116_238_40"><a class="footnoteCrossrefLink" href="#target_note_LCL116_238_40" title="Click to highlight in text"><sup class="lineRef">40</sup><span class="italic">VP</span>:<span class="italic"> </span>viros <span class="italic">A</span><sup>1</sup><span class="italic">N</span><sup>1</sup><span class="italic">F</span><sup>2</sup>: virum <span class="italic">rell.</span></a></li><script type="text/javascript">document.getElementById('note_LCL116_238_40').style.display = "none";</script><li class="note" id="note_LCL116_238_41"><a class="footnoteCrossrefLink" href="#target_note_LCL116_238_41" title="Click to highlight in text"><sup class="lineRef">41</sup><span class="italic">A</span><sup>1</sup><span class="italic">NHF</span>: alterna <span class="italic">rell.</span></a></li><script type="text/javascript">document.getElementById('note_LCL116_238_41').style.display = "none";</script><li class="note" id="note_LCL116_238_42"><a class="footnoteCrossrefLink" href="#target_note_LCL116_238_42" title="Click to highlight in text"><sup class="lineRef">42</sup>hostibus, hostibus] V<span class="italic">P</span><sup>1</sup><span class="italic">C</span>:<span class="italic"> </span>hostibus<span class="italic"> rell.</span></a></li><script type="text/javascript">document.getElementById('note_LCL116_238_42').style.display = "none";</script></ul></section></notes></section>