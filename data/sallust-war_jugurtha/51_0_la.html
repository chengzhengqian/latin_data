<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
laboris patiens, lingua quam manu promptior, praedator ex sociis et ipse praeda hostium, sine imperio et modestia habitus. <span class="br"></span><span class="lineNumber">2</span><span class="br"></span>Ita imperatori novo plus ex malis moribus sollicitudinis quam ex copia militum auxili aut spei bonae adcedebat. <span class="br"></span><span class="lineNumber">3</span><span class="br"></span>Statuit tamen Metellus, quamquam et aestivorum tempus comitiorum mora inminuerat et expectatione eventus civium animos intentos putabat, non prius bellum adtingere quam maiorum disciplina milites laborare coegisset. <span class="br"></span><span class="lineNumber">4</span><span class="br"></span>Nam Albinus Auli fratris exercitusque clade perculsus, postquam decreverat non egredi provincia, quantum temporis aestivorum in imperio fuit, plerumque milites stativis castris habebat, nisi quom odor aut pabuli egestas locum mutare subegerat. <span class="br"></span><span class="lineNumber">5</span><span class="br"></span>Sed &lt;neque muniebantur ea&gt;<a class="footnoteLink" href="#note_LCL116_266_57" id="target_note_LCL116_266_57"><sup>57</sup></a> neque more militari vigiliae deducebantur; uti quoique lubebat ab signis aberat. Lixae permixti cum militibus diu noctuque vagabantur et palantes agros vastare, villas expugnare, pecoris et mancipiorum praedas certantes agere eaque mutare cum mercatoribus vino advecticio et aliis talibus; praeterea frumentum publice datum vendere, panem in dies mercari: postremo quaecumque dici aut 



</p></section><notes><section class="footnotes"><ul><li class="note" id="note_LCL116_266_57"><a class="footnoteCrossrefLink" href="#target_note_LCL116_266_57" title="Click to highlight in text"><sup class="lineRef">57</sup><span class="italic">ς</span>: neque muniebantur <span class="italic">Fro. 99.17–18</span>:<span class="italic"> om. ω</span></a></li><script type="text/javascript">document.getElementById('note_LCL116_266_57').style.display = "none";</script></ul></section></notes></section>