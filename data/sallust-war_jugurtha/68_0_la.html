<section class="div1 language" lang="la"><header><hgroup><h1>SALLUST</h1></hgroup></header><section class="div2">
</section>
<section class="div2">
<p>60. Eodem tempore apud Zamam magna vi certabatur. Ubi quisque legatus aut tribunus curabat, eo acerrume niti, neque alius in alio magis quam in sese<a class="footnoteLink" href="#note_LCL116_300_85" id="target_note_LCL116_300_85"><sup>85</sup></a> spem habere; pariterque oppidani agere; oppugnare aut parare omnibus locis, avidius alteri alteros sauciare quam semet tegere; <span class="br"></span><span class="lineNumber">2</span><span class="br"></span>clamor permixtus hortatione, laetitia, gemitu, item strepitus armorum ad caelum ferri; tela utrimque volare. <span class="br"></span><span class="lineNumber">3</span><span class="br"></span>Sed illi qui moenia defensabant, ubi hostes paulum modo pugnam remiserant, intenti proelium equestre prospectabant. <span class="br"></span><span class="lineNumber">4</span><span class="br"></span>Eos, uti quaeque Iugurthae res erant, laetos modo, modo pavidos animadvorteres, ac, sicuti audiri a suis aut cerni possent, monere alii, alii hortari, aut manu significare aut niti corporibus, et ea huc et illuc, quasi vitabundi aut iacientes tela, agitare.</p>
<p><span class="br"></span><span class="lineNumber">5</span><span class="br"></span>Quod ubi Mario cognitum est—nam is in ea parte curabat—consulto lenius agere ac diffidentiam rei simulare, pati Numidas sine tumultu regis proelium visere. <span class="br"></span><span class="lineNumber">6</span><span class="br"></span>Ita illis studio suorum adstrictis repente magna vi murum adgreditur. Et iam scalis egressi milites prope summa ceperant, quom oppidani concurrunt, lapides, ignem, alia praeterea tela ingerunt. <span class="br"></span><span class="lineNumber">7</span><span class="br"></span>Nostri primo resistere; deinde, ubi unae atque alterae scalae conminutae, qui supersteterant adflicti sunt, ceteri quoquo modo potuere, pauci integri, magna pars volneribus confecti abeunt. <span class="br"></span><span class="lineNumber">8</span><span class="br"></span>Denique utrimque proelium nox diremit.</p>
</section><notes><section class="footnotes"><ul><li class="note" id="note_LCL116_300_85"><a class="footnoteCrossrefLink" href="#target_note_LCL116_300_85" title="Click to highlight in text"><sup class="lineRef">85</sup>sese <span class="italic">XK</span><sup>2</sup>:<span class="italic"> </span>se <span class="italic">Y</span></a></li><script type="text/javascript">document.getElementById('note_LCL116_300_85').style.display = "none";</script></ul></section></notes></section>