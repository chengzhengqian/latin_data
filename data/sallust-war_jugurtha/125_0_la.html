<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
ibique sibi Sullam traderet. Quom talem virum in potestatem habuisset, tum fore uti iussu senatus aut populi foedus fieret; neque hominem nobilem, non sua ignavia, sed ob rem publicam in hostium potestate relictum iri.</p>
</section>
<section class="div2">
<p>113. Haec Maurus secum ipse diu volvens tandem promisit, ceterum dolo an vere cunctatus parum conperimus. Sed plerumque regiae voluntates ut vehementes sic mobiles, saepe ipsae sibi advorsae. <span class="br"></span><span class="lineNumber">2</span><span class="br"></span>Postea tempore et loco constituto in conloquium uti de pace veniretur, Bocchus Sullam modo, modo Iugurthae legatum appellare, benigne habere, idem ambobus polliceri. Illi pariter laeti ac spei bonae pleni esse.</p>
<p><span class="br"></span><span class="lineNumber">3</span><span class="br"></span>Sed nocte ea, quae proxuma fuit ante diem conloquio decretum, Maurus, adhibitis amicis ac statim inmutata voluntate remotis ceteris, dicitur secum ipse multum agitavisse, voltu [corporis] &lt;et oculis&gt;<a class="footnoteLink" href="#note_LCL116_414_176" id="target_note_LCL116_414_176"><sup>176</sup></a> pariter atque animo varius; quae scilicet [ita]<a class="footnoteLink" href="#note_LCL116_414_177" id="target_note_LCL116_414_177"><sup>177</sup></a> tacente ipso occulta pectoris patefecisse. <span class="br"></span><span class="lineNumber">4</span><span class="br"></span>Tamen postremo Sullam adcersi iubet et ex illius sententia Numidae insidias tendit.</p>
<p><span class="br"></span><span class="lineNumber">5</span><span class="br"></span>Deinde ubi dies advenit et ei nuntiatum est Iugurtham haud procul abesse, cum paucis amicis et quaestore nostro quasi obvius honoris causa procedit in tumulum facillumum visu insidiantibus. <span class="br"></span><span class="lineNumber">6</span><span class="br"></span>Eodem Numida cum plerisque 



</p></section><notes><section class="footnotes"><ul><li class="note" id="note_LCL116_414_176"><a class="footnoteCrossrefLink" href="#target_note_LCL116_414_176" title="Click to highlight in text"><sup class="lineRef">176</sup>vultu corporis (vultu colore motu corporis <span class="italic">Fς</span>) <span class="italic">XδHD</span>: vultu et oculis <span class="italic">Serv. Aen.</span> 7.251</a></li><script type="text/javascript">document.getElementById('note_LCL116_414_176').style.display = "none";</script><li class="note" id="note_LCL116_414_177"><a class="footnoteCrossrefLink" href="#target_note_LCL116_414_177" title="Click to highlight in text"><sup class="lineRef">177</sup><span class="italic">om. ς</span></a></li><script type="text/javascript">document.getElementById('note_LCL116_414_177').style.display = "none";</script></ul></section></notes></section>