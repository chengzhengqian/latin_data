<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
Quid agam? <span class="br"></span><span class="lineNumber">15</span><span class="br"></span>Aut quo potissumum infelix adcedam? Generis praesidia omnia extincta sunt. Pater, uti necesse erat, naturae concessit. Fratri, quem minume decuit, propinquos per scelus vitam eripuit. Adfinis, amicos, propinquos ceteros meos alium alia clades oppressit; capti ab Iugurtha pars in crucem acti, pars bestiis obiecti sunt, pauci, quibus relicta est anima, clausi in tenebris cum maerore et<a class="footnoteLink" href="#note_LCL116_196_17" id="target_note_LCL116_196_17"><sup>17</sup></a> luctu morte graviorem vitam exigunt. <span class="br"></span><span class="lineNumber">16</span><span class="br"></span>Si omnia quae aut amisi aut ex necessariis advorsa facta sunt incolumia manerent, tamen, si quid ex inproviso mali adcidisset, vos inplorarem, patres conscripti, quibus pro magnitudine imperi ius et iniurias omnis curae esse decet. <span class="br"></span><span class="lineNumber">17</span><span class="br"></span>Nunc vero exul patria, domo, solus atque omnium honestarum rerum egens, quo adcedam aut quos appellem? Nationesne an reges, qui omnes familiae nostrae ob vostram amicitiam infesti sunt? An quoquam mihi adire licet, ubi non maiorum meorum hostilia monumenta pluruma sint? Aut quisquam nostri misereri potest, qui aliquando vobis hostis fuit? <span class="br"></span><span class="lineNumber">18</span><span class="br"></span>Postremo Masinissa nos ita instituit, patres conscripti, ne quem coleremus nisi populum Romanum, ne societates, ne<a class="footnoteLink" href="#note_LCL116_196_18" id="target_note_LCL116_196_18"><sup>18</sup></a> foedera nova acciperemus: abunde magna praesidia nobis in vostra amicitia fore; si huic imperio fortuna mutaretur, una occidundum nobis esse.</p>
<p><span class="br"></span><span class="lineNumber">19</span><span class="br"></span>â€œVirtute ac dis volentibus magni estis et opulenti, omnia



</p></section><notes><section class="footnotes"><ul><li class="note" id="note_LCL116_196_17"><a class="footnoteCrossrefLink" href="#target_note_LCL116_196_17" title="Click to highlight in text"><sup class="lineRef">17</sup>atque <span class="italic">V</span></a></li><script type="text/javascript">document.getElementById('note_LCL116_196_17').style.display = "none";</script><li class="note" id="note_LCL116_196_18"><a class="footnoteCrossrefLink" href="#target_note_LCL116_196_18" title="Click to highlight in text"><sup class="lineRef">18</sup>neu <span class="italic">V</span></a></li><script type="text/javascript">document.getElementById('note_LCL116_196_18').style.display = "none";</script></ul></section></notes></section>