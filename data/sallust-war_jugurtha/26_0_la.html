<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
oppidum circumsedit, vineis turribusque et machinis omnium generum expugnare adgreditur, maxume festinans tempus legatorum antecapere, quos ante proelium factum ab Adherbale Romam missos audiverat.</p>
<p><span class="br"></span><span class="lineNumber">4</span><span class="br"></span>Sed postquam senatus de bello eorum accepit, tres adulescentes in Africam legantur qui ambos reges adeant, senatus populique Romani verbis nuntient velle et censere eos ab armis discedere, &lt;de controvorsiis suis iure potius quam bello disceptare&gt;;<a class="footnoteLink" href="#note_LCL116_216_29" id="target_note_LCL116_216_29"><sup>29</sup></a> ita seque illisque dignum esse.</p>
</section>
<section class="div2">
<p>22. Legati in Africam maturantes veniunt, eo magis quod Romae, dum proficisci parant, de proelio facto et oppugnatione Cirtae audiebatur; sed is rumor clemens erat. <span class="br"></span><span class="lineNumber">2</span><span class="br"></span>Quorum Iugurtha accepta oratione respondit sibi neque maius quicquam neque carius auctoritate senatus esse; ab adulescentia ita se enisum ut ab optumo quoque probaretur; virtute, non malitia P. Scipioni summo viro placuisse; ob easdem artis a Micipsa, non penuria liberorum in regnum adoptatum esse. <span class="br"></span><span class="lineNumber">3</span><span class="br"></span>Ceterum quo plura bene atque strenue fecisset, eo animum suom iniuriam minus tolerare. <span class="br"></span><span class="lineNumber">4</span><span class="br"></span>Adherbalem dolis vitae suae insidiatum; quod ubi conperisset, sceleri eius obviam isse. Populum Romanum



</p></section><notes><section class="footnotes"><ul><li class="note" id="note_LCL116_216_29"><a class="footnoteCrossrefLink" href="#target_note_LCL116_216_29" title="Click to highlight in text"><sup class="lineRef">29</sup><span class="italic">ς</span>:<span class="italic"> om. ω</span></a></li><script type="text/javascript">document.getElementById('note_LCL116_216_29').style.display = "none";</script></ul></section></notes></section>