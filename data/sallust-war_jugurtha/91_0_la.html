<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
laetus decreverat, quia neque plebi militia volenti putabatur et Marius aut belli usum aut studia volgi amissurus. Sed ea res frustra sperata; tanta lubido cum Mario eundi plerosque invaserat. <span class="br"></span><span class="lineNumber">4</span><span class="br"></span>Sese quisque praeda locupletem fore, victorem domum rediturum, alia huiusce modi animis trahebant, et eos non paulum oratione sua Marius adrexerat. <span class="br"></span><span class="lineNumber">5</span><span class="br"></span>Nam postquam omnibus quae postulaverat decretis milites scribere volt, hortandi causa, simul et nobilitatem uti consueverat exagitandi, contionem populi advocavit. Deinde hoc modo disseruit.</p>
</section>
<section class="div2">
<p>85. â€œScio ego, Quirites, plerosque non isdem artibus imperium a<span class="italic"> </span>vobis petere et postquam adepti sunt gerere; primo industrios, supplices, modicos esse, dein per ignaviam et superbiam aetatem agere. Sed mihi contra ea videtur; <span class="br"></span><span class="lineNumber">2</span><span class="br"></span>nam quo pluris est univorsa res publica quam consulatus aut praetura, eo maiore cura illam administrari quam haec peti debere. <span class="br"></span><span class="lineNumber">3</span><span class="br"></span>Neque me fallit, quantum cum maxumo beneficio vostro negoti sustineam. Bellum parare simul et aerario parcere, cogere ad militiam eos quos nolis offendere, domi forisque omnia curare et ea agere inter invidos, occursantis, factiosos, opinione, Quirites, asperius est. <span class="br"></span><span class="lineNumber">4</span><span class="br"></span>Ad hoc alii si deliquere, vetus nobilitas, maiorum fortia facta, cognatorum et adfinium opes, multae clientelae, omnia 
</p></section><notes></notes></section>