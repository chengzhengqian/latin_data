<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
neque auro parare queas; officio et fide pariuntur. <span class="br"></span><span class="lineNumber">5</span><span class="br"></span>Quis autem amicior quam frater fratri, aut quem alienum fidum invenies, si tuis hostis fueris? <span class="br"></span><span class="lineNumber">6</span><span class="br"></span>Equidem ego vobis regnum trado firmum, si boni eritis, sin mali, inbecillum. Nam concordia parvae res crescunt, discordia maxumae dilabuntur.</p>
<p><span class="br"></span><span class="lineNumber">7</span><span class="br"></span>“Ceterum ante hos te, Iugurtha, qui aetate et sapientia prior es, ne aliter quid eveniat providere decet. Nam in omni certamine qui opulentior est, etiam si accipit iniuriam, tamen, quia plus potest, facere videtur. <span class="br"></span><span class="lineNumber">8</span><span class="br"></span>Vos autem, Adherbal et Hiempsal, colite, observate talem hunc virum, imitamini virtutem et enitimini ne ego meliores liberos sumpsisse videar quam genuisse.”</p>
</section>
<section class="div2">
<p>11. Ad ea Iugurtha, tametsi regem ficta locutum intellegebat et ipse longe aliter animo agitabat, tamen pro tempore benigne respondit. <span class="br"></span><span class="lineNumber">2</span><span class="br"></span>Micipsa paucis post diebus moritur. Postquam illi more regio iusta magnifice fecerant, reguli in unum convenerunt, ut inter se de cunctis negotiis disceptarent. <span class="br"></span><span class="lineNumber">3</span><span class="br"></span>Sed Hiempsal, qui minumus ex illis erat, natura ferox et iam antea ignobilitatem Iugurthae, quia materno genere inpar erat, despiciens, dextra Adherbalem adsedit, ne medius ex tribus, quod apud Numidas honori ducitur, Iugurtha foret. <span class="br"></span><span class="lineNumber">4</span><span class="br"></span>Dein tamen ut aetati concederet fatigatus a fratre, vix in partem alteram transductus est.</p>
<p><span class="br"></span><span class="lineNumber">5</span><span class="br"></span>Ibi quom multa de administrando imperio dissererent, 


</p></section><notes></notes></section>