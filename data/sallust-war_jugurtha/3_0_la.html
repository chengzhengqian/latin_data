<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
inportunum est, quom praesertim omnes rerum mutationes caedem, fugam, aliaque hostilia portendant. <span class="br"></span><span class="lineNumber">3</span><span class="br"></span>Frustra autem niti neque aliud se fatigando nisi odium quaerere, extremae dementiae est—nisi forte quem inhonesta et perniciosa lubido tenet potentiae paucorum decus atque libertatem suam gratificari.</p>
</section>
<section class="div2">
<p>4. Ceterum ex aliis negotiis quae ingenio exercentur, in primis magno usui est memoria rerum gestarum. <span class="br"></span><span class="lineNumber">2</span><span class="br"></span>Quoius de virtute quia multi dixere, praetereundum puto, simul ne per insolentiam quis existumet memet studium meum laudando extollere. <span class="br"></span><span class="lineNumber">3</span><span class="br"></span>Atque ego credo fore qui, quia decrevi procul a re publica aetatem agere, tanto tamque utili labori meo nomen inertiae inponant, certe quibus maxuma industria videtur salutare plebem et conviviis gratiam quaerere. <span class="br"></span><span class="lineNumber">4</span><span class="br"></span>Qui si reputaverint et quibus ego temporibus magistratus adeptus sim, [et]<a class="footnoteLink" href="#note_LCL116_170_6" id="target_note_LCL116_170_6"><sup>6</sup></a> quales viri idem adsequi nequiverint, et postea quae genera hominum in senatum pervenerint, profecto existumabunt me magis merito 




</p></section><notes><section class="footnotes"><ul><li class="note" id="note_LCL116_170_6"><a class="footnoteCrossrefLink" href="#target_note_LCL116_170_6" title="Click to highlight in text"><sup class="lineRef">6</sup><span class="italic">om. ς, del. Elberling</span></a></li><script type="text/javascript">document.getElementById('note_LCL116_170_6').style.display = "none";</script></ul></section></notes></section>