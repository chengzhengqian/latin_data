<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
Ligurum cum duabus turmis Thracum et paucis gregariis militibus transiere ad regem, et centurio primi pili tertiae legionis per munitionem, quam uti defenderet acceperat, locum hostibus introeundi dedit, eaque Numidae cuncti inrupere. <span class="br"></span><span class="lineNumber">7</span><span class="br"></span>Nostri foeda fuga, plerique abiectis armis, proxumum collem occupaverunt. <span class="br"></span><span class="lineNumber">8</span><span class="br"></span>Nox atque praeda castrorum hostis quominus victoria uterentur remorata sunt. <span class="br"></span><span class="lineNumber">9</span><span class="br"></span>Deinde Iugurtha postero die cum Aulo in conloquio verba facit: tametsi ipsum cum exercitu fame et ferro clausum ten&lt;er&gt;et,<a class="footnoteLink" href="#note_LCL116_254_49" id="target_note_LCL116_254_49"><sup>49</sup></a> tamen se memorem humanarum rerum, si secum foedus faceret, incolumis omnis sub iugum missurum. Praeterea uti diebus decem Numidia decederet. <span class="br"></span><span class="lineNumber">10</span><span class="br"></span>Quae quamquam gravia et flagiti plena erant, tamen quia mortis metu mutabantur, sicuti regi lubuerat pax convenit.</p>
</section>
<section class="div2">
<p>39. Sed ubi ea Romae conperta sunt, metus atque maeror civitatem invasere. Pars dolere pro gloria imperi, pars insolita rerum bellicarum timere libertati, Aulo omnes infesti, ac maxume qui bello saepe praeclari fuerant,<a class="footnoteLink" href="#note_LCL116_254_50" id="target_note_LCL116_254_50"><sup>50</sup></a> quod armatus dedecore potius quam manu salutem quaesiverat. <span class="br"></span><span class="lineNumber">2</span><span class="br"></span>Ob ea consul Albinus, ex delicto fratris invidiam ac deinde periculum timens, senatum de foedere consulebat;





</p></section><notes><section class="footnotes"><ul><li class="note" id="note_LCL116_254_49"><a class="footnoteCrossrefLink" href="#target_note_LCL116_254_49" title="Click to highlight in text"><sup class="lineRef">49</sup><span class="italic">ς</span>:<span class="italic"> </span>tenet<span class="italic"> ω</span></a></li><script type="text/javascript">document.getElementById('note_LCL116_254_49').style.display = "none";</script><li class="note" id="note_LCL116_254_50"><a class="footnoteCrossrefLink" href="#target_note_LCL116_254_50" title="Click to highlight in text"><sup class="lineRef">50</sup><span class="italic">BN</span><sup>2</sup><span class="italic">K</span><sup>2</sup><span class="italic">HF</span>: fuerint <span class="italic">αCδD</span></a></li><script type="text/javascript">document.getElementById('note_LCL116_254_50').style.display = "none";</script></ul></section></notes></section>