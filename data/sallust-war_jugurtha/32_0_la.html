<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
decreto nuntiari iubet; ita infectis rebus illi domum discedunt.</p>
<p><span class="br"></span><span class="lineNumber">4</span><span class="br"></span>Interim Calpurnius, parato exercitu, legat sibi homines nobilis, factiosos, quorum auctoritate quae deliquisset munita fore sperabat. In quis fuit Scaurus, quoius de natura et habitu supra memoravimus. <span class="br"></span><span class="lineNumber">5</span><span class="br"></span>Nam in consule nostro multae bonaeque artes animi et corporis erant, quas omnis avaritia praepediebat; patiens laborum, acri ingenio, satis providens, belli haud ignarus, firmissumus contra pericula et invidias.<a class="footnoteLink" href="#note_LCL116_228_35" id="target_note_LCL116_228_35"><sup>35</sup></a> <span class="br"></span><span class="lineNumber">6</span><span class="br"></span>Sed legiones per Italiam Regium atque inde Siciliam, porro ex Sicilia in Africam transvectae. <span class="br"></span><span class="lineNumber">7</span><span class="br"></span>Igitur Calpurnius initio, paratis conmeatibus, acriter Numidiam ingressus est, multosque mortalis et urbis aliquot pugnando cepit.</p>
</section>
<section class="div2">
<p>29. Sed ubi Iugurtha per legatos pecunia temptare bellique quod administrabat asperitatem ostendere coepit, animus aeger avaritia facile convorsus est. <span class="br"></span><span class="lineNumber">2</span><span class="br"></span>Ceterum socius et administer omnium consiliorum adsumitur Scaurus, qui tametsi a principio, plerisque ex factione eius corruptis, acerrume regem inpugnaverat, tamen magnitudine pecuniae a bono honestoque in pravom abstractus est. <span class="br"></span><span class="lineNumber">3</span><span class="br"></span>Sed Iugurtha primum tantummodo belli moram redimebat, existumans sese aliquid interim Romae pretio aut gratia effecturum. Postea vero quam participem negoti Scaurum 




</p></section><notes><section class="footnotes"><ul><li class="note" id="note_LCL116_228_35"><a class="footnoteCrossrefLink" href="#target_note_LCL116_228_35" title="Click to highlight in text"><sup class="lineRef">35</sup><span class="italic">Î±N, Fro. 99.8</span>: insidias <span class="italic">A</span><sup>2</sup><span class="italic"> rell.</span></a></li><script type="text/javascript">document.getElementById('note_LCL116_228_35').style.display = "none";</script></ul></section></notes></section>