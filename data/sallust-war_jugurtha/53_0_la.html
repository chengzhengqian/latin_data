<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
experimentis cognitum erat genus Numidarum infidum, ingenio mobili, novarum rerum avidum esse. <span class="br"></span><span class="lineNumber">4</span><span class="br"></span>Itaque legatos alium ab alio divorsos adgreditur ac paulatim temptando, postquam opportunos sibi cognovit, multa pollicendo persuadet uti Iugurtham maxume vivom, sin id parum procedat, necatum sibi traderent. Ceterum palam quae ex voluntate forent regi nuntiari<a class="footnoteLink" href="#note_LCL116_270_61" id="target_note_LCL116_270_61"><sup>61</sup></a> iubet.</p>
<p><span class="br"></span><span class="lineNumber">5</span><span class="br"></span>Deinde ipse paucis diebus intento atque infesto exercitu in Numidiam procedit, ubi contra belli faciem tuguria plena hominum, pecora cultoresque in agris erant. Ex oppidis et mapalibus praefecti regis obvii procedebant parati frumentum dare, conmeatum portare, postremo omnia quae imperarentur facere. <span class="br"></span><span class="lineNumber">6</span><span class="br"></span>Neque Metellus idcirco minus, sed pariter ac si hostes adessent, munito agmine incedere, late explorare omnia, illa deditionis signa ostentui credere et insidiis locum temptari. <span class="br"></span><span class="lineNumber">7</span><span class="br"></span>Itaque ipse cum expeditis cohortibus, item funditorum et sagittariorum delecta manu apud primos erat; in postremo C. Marius legatus cum equitibus curabat, in utrumque latus auxiliarios equites tribunis legionum et praefectis cohortium dispertiverat, ut cum eis permixti velites, quocumque adcederent equitatus hostium, propulsarent. <span class="br"></span><span class="lineNumber">8</span><span class="br"></span>Nam in Iugurtha tantus dolus tantaque peritia locorum et militiae 




</p></section><notes><section class="footnotes"><ul><li class="note" id="note_LCL116_270_61"><a class="footnoteCrossrefLink" href="#target_note_LCL116_270_61" title="Click to highlight in text"><sup class="lineRef">61</sup>nuntiare<span class="italic"> PÎ³</span></a></li><script type="text/javascript">document.getElementById('note_LCL116_270_61').style.display = "none";</script></ul></section></notes></section>