<section class="div1 language" lang="la"><header><hgroup><h1>SALLUST</h1></hgroup></header><section class="div2">
</section>
<section class="div2">
<p>61. Metellus postquam videt frustra inceptum, neque oppidum capi neque Iugurtham nisi<a class="footnoteLink" href="#note_LCL116_302_86" id="target_note_LCL116_302_86"><sup>86</sup></a><span class="italic"> </span>ex insidiis aut suo loco pugnam facere et iam aestatem exactam esse, ab Zama discedit et in eis urbibus quae ad<a class="footnoteLink" href="#note_LCL116_302_87" id="target_note_LCL116_302_87"><sup>87</sup></a> se defecerant satisque munitae loco aut moenibus erant praesidia inponit. <span class="br"></span><span class="lineNumber">2</span><span class="br"></span>Ceterum exercitum in provinciam, quae proxuma est Numidiae, hiemandi gratia conlocat. <span class="br"></span><span class="lineNumber">3</span><span class="br"></span>Neque id tempus ex aliorum more quieti aut luxuriae concedit, sed, quoniam armis bellum parum procedebat, insidias regi per amicos tendere et eorum perfidia pro armis uti parat.</p>
<p><span class="br"></span><span class="lineNumber">4</span><span class="br"></span>Igitur Bomilcarem, qui Romae cum Iugurtha fuerat et inde vadibus datis [clam]<a class="footnoteLink" href="#note_LCL116_302_88" id="target_note_LCL116_302_88"><sup>88</sup></a> de Massivae nece iudicium fugerat, quod ei per maxumam amicitiam maxuma copia fallundi erat, multis pollicitationibus adgreditur. <span class="br"></span><span class="lineNumber">5</span><span class="br"></span>Ac primo efficit uti ad se conloquendi gratia occultus veniat, deinde fide data, si Iugurtham vivom aut necatum sibi tradidisset, fore ut illi senatus inpunitatem et sua omnia concederet, facile Numidae persuadet, quom ingenio infido tum metuenti ne, si<a class="footnoteLink" href="#note_LCL116_302_89" id="target_note_LCL116_302_89"><sup>89</sup></a><span class="italic"> </span>pax cum Romanis fieret, ipse per condiciones ad supplicium traderetur.</p>
</section>
<section class="div2">
<p>62. Is, ubi primum opportunum fuit, Iugurtham anxium ac miserantem fortunas suas adcedit. Monet atque 





</p></section><notes><section class="footnotes"><ul><li class="note" id="note_LCL116_302_86"><a class="footnoteCrossrefLink" href="#target_note_LCL116_302_86" title="Click to highlight in text"><sup class="lineRef">86</sup>A<sup>2</sup>K<sup>2</sup>: ni <span class="italic">F</span>:<span class="italic"> </span>niti <span class="italic">αδH</span><sup>1</sup>D:<span class="italic"> </span>niti nisi <span class="italic">βH</span><sup>2</sup></a></li><script type="text/javascript">document.getElementById('note_LCL116_302_86').style.display = "none";</script><li class="note" id="note_LCL116_302_87"><a class="footnoteCrossrefLink" href="#target_note_LCL116_302_87" title="Click to highlight in text"><sup class="lineRef">87</sup><span class="italic">P</span><sup>2</sup><span class="italic">N</span><sup>2</sup><span class="italic"> H</span><sup>1</sup><span class="italic">F</span><sup>1</sup>, <span class="italic">Arus.</span> <span class="italic">GL 7.466.20, 485.23</span>: ab <span class="italic">rell.</span></a></li><script type="text/javascript">document.getElementById('note_LCL116_302_87').style.display = "none";</script><li class="note" id="note_LCL116_302_88"><a class="footnoteCrossrefLink" href="#target_note_LCL116_302_88" title="Click to highlight in text"><sup class="lineRef">88</sup><span class="italic">om. PA</span><sup>1</sup>: <span class="italic">secl. Dietsch (inrepsit ex 35.9?)</span></a></li><script type="text/javascript">document.getElementById('note_LCL116_302_88').style.display = "none";</script><li class="note" id="note_LCL116_302_89"><a class="footnoteCrossrefLink" href="#target_note_LCL116_302_89" title="Click to highlight in text"><sup class="lineRef">89</sup>ne si <span class="italic">B</span><sup>2</sup><span class="italic">NK</span><sup>2</sup>: nisi <span class="italic">αK</span><sup>1</sup><span class="italic">D</span><sup>2</sup>: si <span class="italic">A</span><sup>2</sup><span class="italic">βγ</span></a></li><script type="text/javascript">document.getElementById('note_LCL116_302_89').style.display = "none";</script></ul></section></notes></section>