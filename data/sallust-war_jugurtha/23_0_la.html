<section class="div1 language" lang="la"><header><hgroup><h1>SALLUST</h1></hgroup></header><section class="div2">
</section>
<section class="div2">
<p>19. Postea Phoenices, alii multitudinis domi minuendae gratia, pars imperi cupidine, sollicitata plebe et aliis novarum rerum avidis, Hipponem, Hadrumetum, Leptim aliasque urbis in ora marituma condidere, eaeque brevi multum auctae, pars originibus suis praesidio, aliae decori fuere. <span class="br"></span><span class="lineNumber">2</span><span class="br"></span>Nam de Carthagine silere melius puto quam parum dicere, quoniam alio properare tempus monet.</p>
<p><span class="br"></span><span class="lineNumber">3</span><span class="br"></span>Igitur ad Catabathmon, qui locus Aegyptum ab Africa dividit, secundo mari prima Cyrene est, colonia Theraeon, ac deinceps duae Syrtes interque eas Leptis; deinde Philaenon arae, quem locum Aegyptum vorsus finem imperi habuere Carthaginienses; post aliae Punicae urbes. <span class="br"></span><span class="lineNumber">4</span><span class="br"></span>Cetera loca usque ad Mauretaniam Numidae tenent, proxumi<a class="footnoteLink" href="#note_LCL116_210_27" id="target_note_LCL116_210_27"><sup>27</sup></a> Hispaniam<a class="footnoteLink" href="#note_LCL116_210_28" id="target_note_LCL116_210_28"><sup>28</sup></a> Mauri sunt. <span class="br"></span><span class="lineNumber">5</span><span class="br"></span>Super Numidiam Gaetulos accepimus partim in tuguriis, alios incultius vagos agitare, post eos Aethiopas esse, <span class="br"></span><span class="lineNumber">6</span><span class="br"></span>dehinc loca exusta solis ardoribus.</p>
<p><span class="br"></span><span class="lineNumber">7</span><span class="br"></span>Igitur bello Iugurthino pleraque ex Punicis oppida et 








</p></section><notes><section class="footnotes"><ul><li class="note" id="note_LCL116_210_27"><a class="footnoteCrossrefLink" href="#target_note_LCL116_210_27" title="Click to highlight in text"><sup class="lineRef">27</sup>proximi <span class="italic">Pl, Arus. GL 7.</span>498.18: -ime <span class="italic">rell.</span></a></li><script type="text/javascript">document.getElementById('note_LCL116_210_27').style.display = "none";</script><li class="note" id="note_LCL116_210_28"><a class="footnoteCrossrefLink" href="#target_note_LCL116_210_28" title="Click to highlight in text"><sup class="lineRef">28</sup>Hispanias <span class="italic">Pl</span>:<span class="italic"> </span>Hispania <span class="italic">Arus. l.c.</span>:<span class="italic"> </span>Hispaniam<span class="italic"> rell.</span></a></li><script type="text/javascript">document.getElementById('note_LCL116_210_28').style.display = "none";</script></ul></section></notes></section>