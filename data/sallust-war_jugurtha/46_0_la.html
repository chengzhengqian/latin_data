<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 et tamen interim exercitui supplementum scribere, ab sociis et nomine Latino auxilia arcessere, denique omnibus modis festinare.</p>
<p><span class="br"></span><span class="lineNumber">3</span><span class="br"></span>Senatus, ita uti par fuerat, decernit suo atque populi iniussu nullum potuisse foedus fieri. <span class="br"></span><span class="lineNumber">4</span><span class="br"></span>Consul, inpeditus a tribunis plebis ne quas paraverat copias secum portaret, paucis diebus in Africam proficiscitur; nam omnis exercitus, uti convenerat, Numidia deductus in provincia hiemabat. <span class="br"></span><span class="lineNumber">5</span><span class="br"></span>Postquam eo venit, quamquam persequi Iugurtham et mederi fraternae invidiae animo ardebat, cognitis militibus, quos praeter fugam soluto imperio licentia atque lascivia corruperat, ex copia rerum statuit sibi nihil agitandum.</p>
</section>
<section class="div2">
<p>40. Interim Romae C. Mamilius Limetanus tribunus plebis rogationem ad populum promulgat, uti quaereretur in eos quorum consilio Iugurtha senati decreta neglegisset,<a class="footnoteLink" href="#note_LCL116_256_51" id="target_note_LCL116_256_51"><sup>51</sup></a> quique ab eo in legationibus aut imperiis pecunias accepissent, qui elephantos quique perfugas tradidissent, item qui de pace aut bello cum hostibus pactiones fecissent. <span class="br"></span><span class="lineNumber">2</span><span class="br"></span>Huic rogationi partim conscii sibi, alii ex partium invidia pericula metuentes, quoniam aperte resistere non poterant quin illa et alia talia placere sibi faterentur, occulte





</p></section><notes><section class="footnotes"><ul><li class="note" id="note_LCL116_256_51"><a class="footnoteCrossrefLink" href="#target_note_LCL116_256_51" title="Click to highlight in text"><sup class="lineRef">51</sup><span class="italic">Î²</span>: neglexisset <span class="italic">rell. </span>(<span class="italic">cf. Cat. 51.24</span>)</a></li><script type="text/javascript">document.getElementById('note_LCL116_256_51').style.display = "none";</script></ul></section></notes></section>