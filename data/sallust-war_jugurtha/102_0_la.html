<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
Idem proxuma facit, dein tertia multo ante lucis adventum pervenit in locum tumulosum ab Capsa non amplius duum milium intervallo, ibique quam occultissume potest cum omnibus copiis opperitur. <span class="br"></span><span class="lineNumber">4</span><span class="br"></span>Sed ubi dies coepit et Numidae nihil hostile metuentes multi oppido egressi, repente omnem equitatum et cum eis velocissumos pedites cursu tendere ad Capsam et portas obsidere iubet. Deinde ipse intentus propere sequi neque milites praedari sinere. <span class="br"></span><span class="lineNumber">5</span><span class="br"></span>Quae postquam oppidani cognovere, res trepidae, metus ingens, malum inprovisum, ad hoc pars civium extra moenia in hostium potestate coegere uti deditionem facerent. <span class="br"></span><span class="lineNumber">6</span><span class="br"></span>Ceterum oppidum incensum, Numidae puberes interfecti, alii omnes venundati, praeda militibus divisa. <span class="br"></span><span class="lineNumber">7</span><span class="br"></span>Id facinus contra ius belli non avaritia neque scelere consulis admissum, sed quia locus Iugurthae opportunus, nobis aditu difficilis, genus hominum mobile, infidum, ante neque beneficio neque metu coercitum.</p>
</section>
<section class="div2">
<p>92. Postquam tantam rem peregit<a class="footnoteLink" href="#note_LCL116_368_130" id="target_note_LCL116_368_130"><sup>130</sup></a> Marius sine ullo suorum incommodo, magnus et clarus antea, maior atque clarior haberi coepit. <span class="br"></span><span class="lineNumber">2</span><span class="br"></span>Omnia non bene consulta in virtutem trahebantur; milites, modesto imperio habiti simul et locupletes, ad caelum ferre; Numidae magis quam mortalem timere; postremo omnes, socii atque hostes, credere 


</p></section><notes><section class="footnotes"><ul><li class="note" id="note_LCL116_368_130"><a class="footnoteCrossrefLink" href="#target_note_LCL116_368_130" title="Click to highlight in text"><sup class="lineRef">130</sup>peregit <span class="italic">A</span><sup>2</sup><span class="italic">β</span>: gessit <span class="italic">post</span> Marius <span class="italic">H</span>: peregit<span class="italic"> vel </span>effecit<span class="italic"> ς sed post </span>incommodo:<span class="italic"> om. αδε</span></a></li><script type="text/javascript">document.getElementById('note_LCL116_368_130').style.display = "none";</script></ul></section></notes></section>