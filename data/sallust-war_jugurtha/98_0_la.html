<section class="div1 language" lang="la"><header><hgroup><h1>SALLUST</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Igitur Marius, cum aliquanto maiore numero quam decretum erat in Africam profectus, paucis diebus Uticam advehitur. <span class="br"></span><span class="lineNumber">5</span><span class="br"></span>Exercitus ei traditur a P. Rutilio legato. Nam Metellus conspectum Mari fugerat, ne videret ea quae audita animus tolerare nequiverat.</p>
</section>
<section class="div2">
<p>87. Sed consul expletis legionibus cohortibusque auxiliariis in agrum fertilem et praeda onustum proficiscitur, omnia ibi capta militibus donat, dein castella et oppida natura et viris parum munita adgreditur, proelia multa, ceterum levia, alia<a class="footnoteLink" href="#note_LCL116_360_126" id="target_note_LCL116_360_126"><sup>126</sup></a> aliis locis facere. <span class="br"></span><span class="lineNumber">2</span><span class="br"></span>Interim novi milites sine metu pugnae adesse, videre fugientis capi aut occidi, fortissumum quemque tutissumum, armis libertatem patriam parentisque et alia omnia tegi, gloriam atque divitias quaeri. <span class="br"></span><span class="lineNumber">3</span><span class="br"></span>Sic brevi spatio novi veteresque coaluere, et virtus omnium aequalis facta.</p>
<p><span class="br"></span><span class="lineNumber">4</span><span class="br"></span>At reges ubi de adventu Mari cognoverunt, divorsi in locos difficilis abeunt. Ita Iugurthae placuerat speranti mox effusos hostis invadi posse, Romanos sicuti plerosque remoto metu laxius licentiusque futuros.</p>
</section>
<section class="div2">
<p>88. Metellus interea Romam profectus contra spem suam laetissumis animis accipitur,<a class="footnoteLink" href="#note_LCL116_360_127" id="target_note_LCL116_360_127"><sup>127</sup></a> plebi patribusque, postquam invidia decesserat, iuxta carus.</p>
</section><notes><section class="footnotes"><ul><li class="note" id="note_LCL116_360_126"><a class="footnoteCrossrefLink" href="#target_note_LCL116_360_126" title="Click to highlight in text"><sup class="lineRef">126</sup>alia levia <span class="italic">ω</span>: <span class="italic">transp. Ciacconius</span></a></li><script type="text/javascript">document.getElementById('note_LCL116_360_126').style.display = "none";</script><li class="note" id="note_LCL116_360_127"><a class="footnoteCrossrefLink" href="#target_note_LCL116_360_127" title="Click to highlight in text"><sup class="lineRef">127</sup><span class="italic">αB</span><sup>2</sup><span class="italic">C</span><sup>1</sup><span class="italic">N</span>:<span class="italic"> </span>excipitur <span class="italic">A</span><sup>2</sup><span class="italic">B</span><sup>1</sup><span class="italic">C</span><sup>2</sup><span class="italic">γ.</span></a></li><script type="text/javascript">document.getElementById('note_LCL116_360_127').style.display = "none";</script></ul></section></notes></section>