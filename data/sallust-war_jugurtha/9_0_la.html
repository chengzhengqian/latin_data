<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
pariter cum filiis heredem instituit. <span class="br"></span><span class="lineNumber">4</span><span class="br"></span>Sed ipse paucos post annos morbo atque aetate confectus quom sibi finem vitae adesse intellegeret, coram amicis et cognatis itemque Adherbale et Hiempsale filiis dicitur huiusce modi verba cum Iugurtha habuisse.</p>
</section>
<section class="div2">
<p>10. “Parvom ego, Iugurtha, te, amisso patre, sine spe, sine opibus in regnum meum accepi, existumans non minus me tibi quam [liberis]<a class="footnoteLink" href="#note_LCL116_182_10" id="target_note_LCL116_182_10"><sup>10</sup></a><span class="italic"> </span>si genuissem ob beneficia carum fore. Neque ea res falsum me habuit. <span class="br"></span><span class="lineNumber">2</span><span class="br"></span>Nam, ut alia magna et egregia tua omittam, novissume rediens Numantia meque regnumque meum gloria honoravisti tuaque virtute nobis Romanos ex amicis amicissumos fecisti; in Hispania nomen familiae renovatum est. Postremo, quod difficillumum inter mortalis est, gloria invidiam vicisti.</p>
<p><span class="br"></span><span class="lineNumber">3</span><span class="br"></span>“Nunc, quoniam mihi natura finem vitae facit, per hanc dexteram, per regni fidem moneo obtestorque te uti hos, qui tibi genere propinqui, beneficio meo fratres sunt, caros habeas neu malis alienos adiungere quam sanguine coniunctos retinere. <span class="br"></span><span class="lineNumber">4</span><span class="br"></span>Non exercitus neque thesauri praesidia regni sunt, verum amici, quos neque armis cogere 



</p></section><notes><section class="footnotes"><ul><li class="note" id="note_LCL116_182_10"><a class="footnoteCrossrefLink" href="#target_note_LCL116_182_10" title="Click to highlight in text"><sup class="lineRef">10</sup><span class="italic">del. Palmer</span></a></li><script type="text/javascript">document.getElementById('note_LCL116_182_10').style.display = "none";</script></ul></section></notes></section>