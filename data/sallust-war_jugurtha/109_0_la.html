<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>Quem ubi cunctari accepit et dubium belli atque pacis rationes trahere, rursus uti antea proxumos eius donis corrupit, ipsique Mauro pollicetur Numidiae partem tertiam, si aut Romani Africa expulsi aut integris suis finibus bellum conpositum foret. <span class="br"></span><span class="lineNumber">3</span><span class="br"></span>Eo praemio inlectus Bocchus cum magna multitudine Iugurtham adcedit. Ita amborum exercitu coniuncto, Marium iam in hiberna proficiscentem vix decuma parte die relicua invadunt, rati noctem, quae iam aderat, et victis sibi munimento fore et, si vicissent nullo inpedimento, quia locorum scientes erant, contra Romanis utrumque casum in tenebris difficiliorem fore. <span class="br"></span><span class="lineNumber">4</span><span class="br"></span>Igitur simul consul ex multis de hostium adventu cognovit et ipsi hostes aderant, et priusquam exercitus aut instrui aut sarcinas conligere, denique antequam signum aut imperium ullum accipere quivit, equites Mauri atque Gaetuli, non acie neque ullo more proeli sed catervatim, uti quosque fors conglobaverat, in nostros incurrunt.</p>
<p><span class="br"></span><span class="lineNumber">5</span><span class="br"></span>Qui omnes, trepidi inproviso metu ac tamen virtutis memores, aut arma capiebant aut capientis alios ab hostibus defensabant; pars equos escendere,<a class="footnoteLink" href="#note_LCL116_382_141" id="target_note_LCL116_382_141"><sup>141</sup></a> obviam ire hostibus; pugna latrocinio magis quam proelio similis fieri; sine signis, sine ordinibus equites peditesque permixti cedere alius, alius<a class="footnoteLink" href="#note_LCL116_382_142" id="target_note_LCL116_382_142"><sup>142</sup></a> obtruncari, multi<a class="footnoteLink" href="#note_LCL116_382_143" id="target_note_LCL116_382_143"><sup>143</sup></a> contra advorsos 




</p></section><notes><section class="footnotes"><ul><li class="note" id="note_LCL116_382_141"><a class="footnoteCrossrefLink" href="#target_note_LCL116_382_141" title="Click to highlight in text"><sup class="lineRef">141</sup><span class="italic">N</span><sup>1</sup>, <span class="italic">Arus.</span> <span class="italic">GL 7.472.12</span>: ascendere (scandere, <span class="italic">A</span><sup>1</sup><span class="italic">) rell.</span></a></li><script type="text/javascript">document.getElementById('note_LCL116_382_141').style.display = "none";</script><li class="note" id="note_LCL116_382_142"><a class="footnoteCrossrefLink" href="#target_note_LCL116_382_142" title="Click to highlight in text"><sup class="lineRef">142</sup><span class="italic">corr. Jordan</span>: alios alios <span class="italic">Ï‰</span>: alii alii <span class="italic">Linker</span></a></li><script type="text/javascript">document.getElementById('note_LCL116_382_142').style.display = "none";</script><li class="note" id="note_LCL116_382_143"><a class="footnoteCrossrefLink" href="#target_note_LCL116_382_143" title="Click to highlight in text"><sup class="lineRef">143</sup>multi <span class="italic">A</span><sup>2</sup>: multa <span class="italic">A</span><sup>1</sup><span class="italic">N</span>: multos <span class="italic">rell.</span></a></li><script type="text/javascript">document.getElementById('note_LCL116_382_143').style.display = "none";</script></ul></section></notes></section>