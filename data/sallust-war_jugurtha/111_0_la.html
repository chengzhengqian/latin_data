<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 neque tamen suos longius abire sinunt, sed utroque colle multitudine circumdato effusi consedere.</p>
<p><span class="br"></span><span class="lineNumber">6</span><span class="br"></span>Dein, crebris ignibus factis, plerumque noctis barbari more suo laetari, exultare, strepere vocibus; et ipsi duces feroces, quia non fugerant,<a class="footnoteLink" href="#note_LCL116_386_146" id="target_note_LCL116_386_146"><sup>146</sup></a> pro victoribus agere. <span class="br"></span><span class="lineNumber">7</span><span class="br"></span>Sed ea cuncta Romanis ex tenebris et editioribus locis facilia visu magnoque hortamento erant.</p>
</section>
<section class="div2">
<p>99. Plurumum vero Marius inperitia hostium confirmatus, quam maxumum silentium haberi iubet, ne signa quidem, uti per vigilias solebant, canere. Deinde, ubi lux adventabat, defessis iam hostibus ac paulo ante somno captis, de inproviso vigiles,<a class="footnoteLink" href="#note_LCL116_386_147" id="target_note_LCL116_386_147"><sup>147</sup></a> item cohortium, turmarum, legionum tubicines simul omnis signa canere, milites clamorem tollere atque portis erumpere iubet. <span class="br"></span><span class="lineNumber">2</span><span class="br"></span>Mauri atque Gaetuli, ignoto et horribili sonitu repente exciti, neque fugere neque arma capere neque omnino facere aut providere <span class="br"></span><span class="lineNumber">3</span><span class="br"></span>quicquam poterant; ita cunctos strepitu, clamore, nullo subveniente, nostris instantibus, tumultu, formido [terrore]<a class="footnoteLink" href="#note_LCL116_386_148" id="target_note_LCL116_386_148"><sup>148</sup></a> quasi vecordia ceperat. Denique omnes fusi fugatique, arma et signa militaria pleraque capta, pluresque eo proelio quam omnibus superioribus interempti. Nam somno et metu insolito inpedita fuga.</p>
</section><notes><section class="footnotes"><ul><li class="note" id="note_LCL116_386_146"><a class="footnoteCrossrefLink" href="#target_note_LCL116_386_146" title="Click to highlight in text"><sup class="lineRef">146</sup><span class="italic">A</span><sup>2</sup><span class="italic">C</span><sup>2</sup>: fugere aut <span class="italic">ω</span></a></li><script type="text/javascript">document.getElementById('note_LCL116_386_146').style.display = "none";</script><li class="note" id="note_LCL116_386_147"><a class="footnoteCrossrefLink" href="#target_note_LCL116_386_147" title="Click to highlight in text"><sup class="lineRef">147</sup><span class="italic">corr. Cortius</span>:<span class="italic"> </span>vectigales <span class="italic">ω</span></a></li><script type="text/javascript">document.getElementById('note_LCL116_386_147').style.display = "none";</script><li class="note" id="note_LCL116_386_148"><a class="footnoteCrossrefLink" href="#target_note_LCL116_386_148" title="Click to highlight in text"><sup class="lineRef">148</sup>formidine terrore (terror <span class="italic">A</span><sup>2</sup>) <span class="italic">Xδ</span>: terrore formidine (formido <span class="italic">ς</span>) <span class="italic">γ</span>: terrore <span class="italic">secl. Dietsch </span>(<span class="italic">cf. 72.2 </span>formidine quasi vecordia)</a></li><script type="text/javascript">document.getElementById('note_LCL116_386_148').style.display = "none";</script></ul></section></notes></section>