<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 secunda et oboedientia sunt; quo facilius sociorum iniurias curare licet. <span class="br"></span><span class="lineNumber">20</span><span class="br"></span>Tantum illud vereor, ne quos privata amicitia Iugurthae parum cognita transvorsos agat. Quos ego audio maxuma ope niti, ambire, fatigare vos singulos ne quid de absente incognita causa statuatis: fingere me verba et fugam simulare, quoi licuerit in regno manere. <span class="br"></span><span class="lineNumber">21</span><span class="br"></span>Quod utinam illum, quoius inpio facinore in has miserias proiectus sum, eadem haec simulantem videam et aliquando aut apud vos aut apud deos inmortalis rerum humanarum cura oriatur; ne ille, qui nunc sceleribus suis ferox atque praeclarus est, omnibus malis excruciatus inpietatis in parentem nostrum, fratris mei necis mearumque miseriarum gravis poenas reddat.</p>
<p><span class="br"></span><span class="lineNumber">22</span><span class="br"></span>â€œIam iam frater, animo meo carissume, quamquam tibi inmaturo et unde minume decuit vita erepta est, tamen laetandum magis quam dolendum puto casum tuom. <span class="br"></span><span class="lineNumber">23</span><span class="br"></span>Non enim regnum sed fugam, exsilium, egestatem et omnis has quae me premunt aerumnas, cum anima simul amisisti. At ego infelix, in tanta mala praecipitatus ex patrio regno, rerum humanarum spectaculum praebeo, incertus quid agam, tuasne iniurias persequar ipse auxili egens an regno consulam, quoius vitae necisque potestas ex opibus alienis pendet. <span class="br"></span><span class="lineNumber">24</span><span class="br"></span>Utinam emori fortunis meis honestus exitus esset, 



</p></section><notes></notes></section>