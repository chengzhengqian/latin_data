<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
stirpe Masinissae sit Iugurthamque ob scelera invidia cum metu urgeat, regnum Numidiae ab senatu petat. <span class="br"></span><span class="lineNumber">3</span><span class="br"></span>Avidus consul belli gerundi movere quam senescere omnia malebat. Ipsi provincia Numidia, Minucio Macedonia evenerat. <span class="br"></span><span class="lineNumber">4</span><span class="br"></span>Quae postquam Massiva agitare coepit neque Iugurthae in amicis satis praesidi est, quod eorum alium conscientia, alium mala fama et timor inpediebat, Bomilcari proxumo ac maxume fido sibi imperat, pretio, sicuti multa confecerat, insidiatores Massivae paret ac maxume occulte, sin id parum procedat, quovis modo Numidam interficiat.</p>
<p><span class="br"></span><span class="lineNumber">5</span><span class="br"></span>Bomilcar mature regis mandata exequitur et per homines talis negoti artifices itinera egressusque eius, postremo loca atque tempora cuncta explorat. Deinde, ubi res postulabat, insidias tendit. <span class="br"></span><span class="lineNumber">6</span><span class="br"></span>Igitur unus ex eo numero qui ad caedem parati erant paulo inconsultius Massivam adgreditur; illum obtruncat, sed ipse deprehensus, multis hortantibus et in primis Albino consule, indicium profitetur. <span class="br"></span><span class="lineNumber">7</span><span class="br"></span>Fit reus magis ex aequo bonoque quam ex iure gentium Bomilcar, comes eius qui Romam fide publica venerat.</p>
<p><span class="br"></span><span class="lineNumber">8</span><span class="br"></span>At Iugurtha manufestus tanti sceleris non prius omisit contra verum niti, quam animadvortit supra gratiam atque pecuniam suam invidiam facti esse. <span class="br"></span><span class="lineNumber">9</span><span class="br"></span>Igitur quamquam 




</p></section><notes></notes></section>