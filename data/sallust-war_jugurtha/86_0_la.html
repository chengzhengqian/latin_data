<section class="div1 language" lang="la"><header><hgroup><h1>SALLUST</h1></hgroup></header><section class="div2">
</section>
<section class="div2">
<p>79. Sed quoniam in eas regiones per Leptitanorum negotia venimus, non indignum videtur egregium atque mirabile facinus duorum Carthaginiensium memorare; eam rem nos locus admonuit.</p>
<p><span class="br"></span><span class="lineNumber">2</span><span class="br"></span>Qua tempestate Carthaginienses pleraque Africa<a class="footnoteLink" href="#note_LCL116_336_114" id="target_note_LCL116_336_114"><sup>114</sup></a> imperitabant, Cyrenenses quoque magni atque opulenti fuere. <span class="br"></span><span class="lineNumber">3</span><span class="br"></span>Ager in medio harenosus, una specie; neque flumen neque mons erat qui finis eorum discerneret. Quae res eos in magno diuturnoque bello inter se habuit. <span class="br"></span><span class="lineNumber">4</span><span class="br"></span>Postquam utrimque legiones, item classes saepe fusae fugataeque, et alteri alteros aliquantum adtriverant, veriti ne mox victos victoresque defessos alius adgrederetur, per indutias sponsionem faciunt uti certo die legati domo proficiscerentur: quo in loco inter se obvii fuissent, is communis utriusque populi finis haberetur. <span class="br"></span><span class="lineNumber">5</span><span class="br"></span>Igitur Carthagine duo fratres missi, quibus nomen Philaenis erat, maturavere iter pergere. Cyrenenses tardius iere. Id socordiane an casu adciderit parum cognovi. <span class="br"></span><span class="lineNumber">6</span><span class="br"></span>Ceterum solet in illis locis tempestas haud secus atque in mari retinere. Nam ubi per loca aequalia et nuda gignentium ventus coortus harenam humo excitavit, ea magna vi agitata ora oculosque inplere solet; ita prospectu inpedito morari iter. <span class="br"></span><span class="lineNumber">7</span><span class="br"></span>Postquam Cyrenenses aliquanto posteriores se esse vident et ob rem corruptam domi poenas metuont, criminari Carthaginiensis ante tempus domo digressos, conturbare rem, denique 

</p></section><notes><section class="footnotes"><ul><li class="note" id="note_LCL116_336_114"><a class="footnoteCrossrefLink" href="#target_note_LCL116_336_114" title="Click to highlight in text"><sup class="lineRef">114</sup>pleraque Africa <span class="italic">A</span><sup>1</sup><span class="italic">, Arus.</span> <span class="italic">GL 7.481.22â€“3</span>: pleraeque Africae <span class="italic">rell.</span></a></li><script type="text/javascript">document.getElementById('note_LCL116_336_114').style.display = "none";</script></ul></section></notes></section>