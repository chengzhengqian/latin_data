<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
praeclarior, tanto horum socordia flagitiosior. <span class="br"></span><span class="lineNumber">23</span><span class="br"></span>Et profecto ita se res habet: maiorum gloria posteris quasi lumen est, neque bona neque mala eorum in occulto patitur. <span class="br"></span><span class="lineNumber">24</span><span class="br"></span>Huiusce rei ego inopiam fateor,<a class="footnoteLink" href="#note_LCL116_352_121" id="target_note_LCL116_352_121"><sup>121</sup></a> Quirites, verum, id quod multo praeclarius est, meamet facta mihi dicere licet. <span class="br"></span><span class="lineNumber">25</span><span class="br"></span>Nunc videte quam iniqui sint. Quod ex aliena virtute sibi adrogant, id mihi ex mea non concedunt, scilicet quia imagines non habeo et quia mihi nova nobilitas est, quam certe peperisse melius est quam acceptam corrupisse.</p>
<p><span class="br"></span><span class="lineNumber">26</span><span class="br"></span>“Equidem ego non ignoro, si iam mihi respondere velint, abunde illis facundam et conpositam orationem fore. Sed in maxumo vostro beneficio quom omnibus locis meque<a class="footnoteLink" href="#note_LCL116_352_122" id="target_note_LCL116_352_122"><sup>122</sup></a> vosque maledictis lacerent, non placuit reticere, ne quis modestiam in conscientiam duceret. <span class="br"></span><span class="lineNumber">27</span><span class="br"></span>Nam me quidem ex animi mei sententia nulla oratio laedere potest. Quippe vera necesse est bene praedicent, falsa vita moresque mei superant. <span class="br"></span><span class="lineNumber">28</span><span class="br"></span>Sed quoniam vostra consilia accusantur, qui mihi summum honorem et maxumum negotium inposuistis, etiam atque etiam reputate num eorum paenitendum sit. <span class="br"></span><span class="lineNumber">29</span><span class="br"></span>Non possum fidei causa imagines neque triumphos aut consulatus maiorum meorum ostentare, at, si res postulet, hastas, vexillum, phaleras, alia militaria dona, praeterea cicatrices advorso corpore. <span class="br"></span><span class="lineNumber">30</span><span class="br"></span>Hae sunt meae imagines, haec nobilitas, non hereditate relicta, ut 



</p></section><notes><section class="footnotes"><ul><li class="note" id="note_LCL116_352_121"><a class="footnoteCrossrefLink" href="#target_note_LCL116_352_121" title="Click to highlight in text"><sup class="lineRef">121</sup>fateor <span class="italic">V</span>:<span class="italic"> </span>patior <span class="italic">ω</span></a></li><script type="text/javascript">document.getElementById('note_LCL116_352_121').style.display = "none";</script><li class="note" id="note_LCL116_352_122"><a class="footnoteCrossrefLink" href="#target_note_LCL116_352_122" title="Click to highlight in text"><sup class="lineRef">122</sup><span class="italic">V</span>:<span class="italic"> </span>me <span class="italic">ω</span></a></li><script type="text/javascript">document.getElementById('note_LCL116_352_122').style.display = "none";</script></ul></section></notes></section>