<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 in dies mutare, modo advorsum hostis, interdum in solitudines pergere, saepe in fuga ac post paulo in armis spem habere, dubitare virtuti an fidei popularium minus crederet; ita quocumque intenderat res advorsae erant.</p>
<p><span class="br"></span><span class="lineNumber">2</span><span class="br"></span>Sed inter eas moras repente sese Metellus cum exercitu ostendit. Numidae ab Iugurtha pro tempore parati instructique, dein proelium incipitur. <span class="br"></span><span class="lineNumber">3</span><span class="br"></span>Qua in parte rex pugnae adfuit, ibi aliquamdiu certatum, ceteri eius omnes milites primo congressu pulsi fugatique. Romani signorum et armorum aliquanto numero, hostium paucorum potiti; nam ferme Numidas<a class="footnoteLink" href="#note_LCL116_328_108" id="target_note_LCL116_328_108"><sup>108</sup></a> in omnibus proeliis magis pedes quam arma tutata<a class="footnoteLink" href="#note_LCL116_328_109" id="target_note_LCL116_328_109"><sup>109</sup></a> sunt.</p>
</section>
<section class="div2">
<p>75. Ea fuga Iugurtha inpensius modo rebus suis diffidens, cum perfugis et parte equitatus in solitudines, dein Thalam pervenit, in oppidum magnum atque opulentum, ubi plerique thesauri filiorumque eius multus pueritiae cultus erat. <span class="br"></span><span class="lineNumber">2</span><span class="br"></span>Quae postquam Metello conperta sunt, quamquam inter Thalam flumenque proxumum in spatio milium quinquaginta loca arida atque vasta esse cognoverat, tamen spe patrandi belli, si eius oppidi potitus foret, omnis asperitates supervadere ac naturam etiam vincere adgreditur. <span class="br"></span><span class="lineNumber">3</span><span class="br"></span>Igitur omnia iumenta sarcinis levari iubet nisi frumento dierum decem, ceterum utris modo et alia aquae idonea portari. <span class="br"></span><span class="lineNumber">4</span><span class="br"></span>Praeterea conquirit ex agris quam plurumum potest domiti pecoris; eo inponit vasa quoiusque 




</p></section><notes><section class="footnotes"><ul><li class="note" id="note_LCL116_328_108"><a class="footnoteCrossrefLink" href="#target_note_LCL116_328_108" title="Click to highlight in text"><sup class="lineRef">108</sup><span class="italic">A</span><sup>1</sup><span class="italic">B</span><sup>2</sup><span class="italic">HD</span><sup>2</sup><span class="italic">F</span><sup>2</sup>: Numidis <span class="italic">PA</span><sup>2</sup><span class="italic">βε</span></a></li><script type="text/javascript">document.getElementById('note_LCL116_328_108').style.display = "none";</script><li class="note" id="note_LCL116_328_109"><a class="footnoteCrossrefLink" href="#target_note_LCL116_328_109" title="Click to highlight in text"><sup class="lineRef">109</sup><span class="italic">βHF</span><sup>2</sup><span class="italic"> </span>(<span class="italic">cf. 52.4</span>): tuta <span class="italic">αδε</span></a></li><script type="text/javascript">document.getElementById('note_LCL116_328_109').style.display = "none";</script></ul></section></notes></section>