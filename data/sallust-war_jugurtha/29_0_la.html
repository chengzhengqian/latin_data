<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
amicitiae fidem, si ulla apud vos memoria remanet avi mei Masinissae.”</p>
</section>
<section class="div2">
<p>25. His litteris recitatis fuere qui exercitum in Africam mittundum censerent et quam primum Adherbali subveniundum; de Iugurtha interim uti consuleretur, quoniam legatis non paruisset. <span class="br"></span><span class="lineNumber">2</span><span class="br"></span>Sed ab isdem illis regis fautoribus summa ope enisum est ne tale decretum fieret. <span class="br"></span><span class="lineNumber">3</span><span class="br"></span>Ita bonum publicum, ut in plerisque negotiis solet, privata gratia devictum. <span class="br"></span><span class="lineNumber">4</span><span class="br"></span>Legantur tamen in Africam maiores natu nobiles, amplis honoribus usi. In quis fuit M. Scaurus de quo supra memoravimus, consularis et tum senatus princeps.</p>
<p><span class="br"></span><span class="lineNumber">5</span><span class="br"></span>Ei, quod res in invidia erat, simul et ab Numidis obsecrati, triduo navem ascendere. Dein brevi Uticam adpulsi litteras ad Iugurtham mittunt: quam ocissume ad provinciam adcedat seque ad eum ab senatu missos. <span class="br"></span><span class="lineNumber">6</span><span class="br"></span>Ille ubi accepit homines claros, quorum auctoritatem Romae pollere audiverat, contra inceptum suom venisse, primo conmotus metu atque lubidine divorsus agitabatur. <span class="br"></span><span class="lineNumber">7</span><span class="br"></span>Timebat iram senatus, ni paruisset legatis; porro animus cupidine caecus ad inceptum scelus rapiebatur. <span class="br"></span><span class="lineNumber">8</span><span class="br"></span>Vicit tamen in avido ingenio pravom consilium. <span class="br"></span><span class="lineNumber">9</span><span class="br"></span>Igitur exercitu circumdato summa vi Cirtam inrumpere nititur, maxume sperans diducta<a class="footnoteLink" href="#note_LCL116_222_31" id="target_note_LCL116_222_31"><sup>31</sup></a> manu hostium aut vi aut dolis sese casum victoriae 






</p></section><notes><section class="footnotes"><ul><li class="note" id="note_LCL116_222_31"><a class="footnoteCrossrefLink" href="#target_note_LCL116_222_31" title="Click to highlight in text"><sup class="lineRef">31</sup><span class="italic">N</span><sup>1</sup><span class="italic">ε</span>:<span class="italic"> </span>deducta <span class="italic">H</span>:<span class="italic"> </span>ducta <span class="italic">X</span></a></li><script type="text/javascript">document.getElementById('note_LCL116_222_31').style.display = "none";</script></ul></section></notes></section>