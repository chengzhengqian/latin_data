<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
victores velint; proinde sibi regnoque suo consuleret, neu florentis res suas cum Iugurthae perditis misceret.</p>
<p><span class="br"></span><span class="lineNumber">2</span><span class="br"></span>Ad ea rex satis placide verba facit: sese pacem cupere, sed Iugurthae fortunarum misereri; si eadem illi copia fieret, omnia conventura. <span class="br"></span><span class="lineNumber">3</span><span class="br"></span>Rursus imperator contra postulata Bocchi nuntios mittit; ille probare partim, alia abnuere. Eo modo saepe ab utroque missis remissisque nuntiis, tempus procedere, et ex Metelli voluntate bellum intactum trahi.</p>
</section>
<section class="div2">
<p>84. At Marius, ut supra diximus, cupientissuma plebe consul factus, postquam ei provinciam Numidiam populus iussit, antea iam infestus nobilitati, tum vero multus atque ferox instare, singulos modo, modo univorsos laedere, dictitare sese consulatum ex victis illis spolia cepisse, alia praeterea magnifica pro se et illis dolentia. <span class="br"></span><span class="lineNumber">2</span><span class="br"></span>Interim quae bello opus erant prima habere, postulare legionibus supplementum, auxilia a populis et regibus arcessere, praeterea ex Latio sociisque<a class="footnoteLink" href="#note_LCL116_344_117" id="target_note_LCL116_344_117"><sup>117</sup></a> fortissumum quemque, plerosque militiae, paucos fama cognitos, adcire et ambiundo cogere homines emeritis stipendiis secum proficisci.</p>
<p><span class="br"></span><span class="lineNumber">3</span><span class="br"></span>Neque illi senatus, quamquam advorsus erat, de ullo negotio abnuere audebat. Ceterum supplementum etiam 


</p></section><notes><section class="footnotes"><ul><li class="note" id="note_LCL116_344_117"><a class="footnoteCrossrefLink" href="#target_note_LCL116_344_117" title="Click to highlight in text"><sup class="lineRef">117</sup>sociisque <span class="italic">post </span>regibus <span class="italic">Ï‰</span>:<span class="italic"> Wirz transp.</span> sociisque <span class="italic">post</span> Latio</a></li><script type="text/javascript">document.getElementById('note_LCL116_344_117').style.display = "none";</script></ul></section></notes></section>