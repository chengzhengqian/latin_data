<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
ilico ad Sullam nuntiatum mittit paratum sese facere quae populus Romanus vellet: conloquio diem, locum, tempus ipse deligeret, neu Iugurthae legatum pertimesceret;<a class="footnoteLink" href="#note_LCL116_408_174" id="target_note_LCL116_408_174"><sup>174</sup></a> consulto sese omnia cum illo integra habere, quo res communis licentius gereretur; nam ab insidiis eius aliter caveri nequivisse.</p>
<p><span class="br"></span><span class="lineNumber">3</span><span class="br"></span>Sed ego conperior Bocchum magis Punica fide quam ob ea quae praedicabat simul Romanum et Numidam spe pacis adtinuisse multumque cum animo suo volvere solitum, Iugurtham Romanis an illi Sullam traderet; lubidinem advorsum nos, metum pro nobis suasisse.</p>
</section>
<section class="div2">
<p>109. Igitur Sulla respondit pauca se coram Aspare locuturum, cetera occulte aut nullo aut quam paucissumis praesentibus; simul edocet quae sibi responderentur. <span class="br"></span><span class="lineNumber">2</span><span class="br"></span>Postquam sicuti voluerat congressi, dicit se missum a consule venisse quaesitum ab eo pacem an bellum agitaturus foret. <span class="br"></span><span class="lineNumber">3</span><span class="br"></span>Tum rex, uti praeceptum fuerat, post diem decumum redire iubet: ac nihil etiam nunc decrevisse, sed illo die responsurum. Deinde ambo in sua castra digressi. <span class="br"></span><span class="lineNumber">4</span><span class="br"></span>Sed ubi plerumque noctis processit, Sulla a Boccho occulte adcersitur; ab utroque tantummodo fidi interpretes adhibentur, praeterea Dabar internuntius, sanctus vir et ex sententia ambobus. Ac statim rex sic incipit.</p>
</section>
<section class="div2">
<p>110. “Numquam ego ratus sum fore uti rex maxumus 





</p></section><notes><section class="footnotes"><ul><li class="note" id="note_LCL116_408_174"><a class="footnoteCrossrefLink" href="#target_note_LCL116_408_174" title="Click to highlight in text"><sup class="lineRef">174</sup>neu . . . pertimesceret <span class="italic">post </span>interga habere <span class="italic">ω</span>: <span class="italic">transp. Hitzig</span></a></li><script type="text/javascript">document.getElementById('note_LCL116_408_174').style.display = "none";</script></ul></section></notes></section>