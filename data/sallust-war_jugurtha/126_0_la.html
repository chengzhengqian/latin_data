<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
necessariis suis inermis, uti dictum erat, adcedit ac statim signo dato undique simul ex insidiis invaditur. <span class="br"></span><span class="lineNumber">7</span><span class="br"></span>Ceteri obtruncati, Iugurtha Sullae vinctus traditur, et ab eo ad Marium deductus est.</p>
</section>
<section class="div2">
<p>114. Per idem tempus advorsum Gallos ab ducibus nostris, Q. Caepione et Cn. Mallio, male pugnatum. <span class="br"></span><span class="lineNumber">2</span><span class="br"></span>Quo metu Italia omnis contremuit. Illique et inde usque ad nostram memoriam Romani sic habuere, alia omnia virtuti suae prona esse, cum Gallis pro salute, non pro gloria certari. <span class="br"></span><span class="lineNumber">3</span><span class="br"></span>Sed postquam bellum in Numidia confectum et Iugurtham Romam vinctum adduci nuntiatum est, Marius consul absens factus est et ei decreta provincia Gallia, isque Kalendis Ianuariis magna gloria consul triumphavit. <span class="br"></span><span class="lineNumber">4</span><span class="br"></span>Et ea tempestate spes atque opes civitatis in illo sitae.</p>
</section>
<notes></notes></section>