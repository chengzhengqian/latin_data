<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 seu admonitus ab aliis amicis quos incorruptos Iugurtha reliquerat, ex omni copia necessariorum quinque<a class="footnoteLink" href="#note_LCL116_398_163" id="target_note_LCL116_398_163"><sup>163</sup></a> delegit, quorum et fides cognita et ingenia validissuma erant. <span class="br"></span><span class="lineNumber">3</span><span class="br"></span>Eos ad Marium ac deinde, si placeat, Romam legatos ire iubet; agundarum rerum et quocumque modo belli conponundi licentiam ipsis<a class="footnoteLink" href="#note_LCL116_398_164" id="target_note_LCL116_398_164"><sup>164</sup></a> permittit. <span class="br"></span><span class="lineNumber">4</span><span class="br"></span>Illi mature ad hiberna Romanorum proficiscuntur; deinde in itinere a Gaetulis latronibus circumventi spoliatique, pavidi, sine decore ad Sullam perfugiunt, quem consul in expeditionem proficiscens pro praetore reliquerat. <span class="br"></span><span class="lineNumber">5</span><span class="br"></span>Eos ille non pro vanis hostibus, uti meriti erant, sed adcurate ac liberaliter habuit. Qua re barbari et famam Romanorum avaritae falsam et Sullam ob munificentiam in sese amicum rati. <span class="br"></span><span class="lineNumber">6</span><span class="br"></span>Nam etiam tum largitio multis ignota erat; munificus nemo putabatur nisi pariter volens, dona omnia in benignitate habebantur. <span class="br"></span><span class="lineNumber">7</span><span class="br"></span>Igitur quaestori mandata Bocchi patefaciunt; simul ab eo petunt uti fautor consultorque sibi adsit; copias, fidem, magnitudinem regis sui et alia quae aut utilia aut benevolentiae<a class="footnoteLink" href="#note_LCL116_398_165" id="target_note_LCL116_398_165"><sup>165</sup></a> esse credebant oratione extollunt. Dein Sulla omnia pollicito, docti quo modo apud Marium, item apud senatum verba facerent, circiter dies quadraginta ibidem opperiuntur.</p>
</section><notes><section class="footnotes"><ul><li class="note" id="note_LCL116_398_163"><a class="footnoteCrossrefLink" href="#target_note_LCL116_398_163" title="Click to highlight in text"><sup class="lineRef">163</sup>quinque . . . consultum et ratam (<span class="italic">112.3</span>)<span class="italic"> om. codices mutili</span></a></li><script type="text/javascript">document.getElementById('note_LCL116_398_163').style.display = "none";</script><li class="note" id="note_LCL116_398_164"><a class="footnoteCrossrefLink" href="#target_note_LCL116_398_164" title="Click to highlight in text"><sup class="lineRef">164</sup><span class="italic">b</span><sup>2</sup><span class="italic">FRHQ</span>: illis <span class="italic">sCnD</span>: <span class="italic">del. Gruter</span></a></li><script type="text/javascript">document.getElementById('note_LCL116_398_164').style.display = "none";</script><li class="note" id="note_LCL116_398_165"><a class="footnoteCrossrefLink" href="#target_note_LCL116_398_165" title="Click to highlight in text"><sup class="lineRef">165</sup><span class="italic">QD</span><sup>1</sup>: benevolentia <span class="italic">FRHD</span><sup>2</sup>: benevolentiam <span class="italic">Csn</span></a></li><script type="text/javascript">document.getElementById('note_LCL116_398_165').style.display = "none";</script></ul></section></notes></section>