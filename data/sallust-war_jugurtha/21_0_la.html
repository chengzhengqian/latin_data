<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 interpretatum nobis est, utique rem sese habere cultores eius terrae putant, quam paucissumis dicam. Ceterum fides eius rei penes auctores erit.</p>
</section>
<section class="div2">
<p>18. Africam initio habuere Gaetuli et Libyes, asperi incultique, quis cibus erat caro ferina atque humi pabulum uti pecoribus. <span class="br"></span><span class="lineNumber">2</span><span class="br"></span>Ei neque moribus neque lege aut imperio quoiusquam regebantur; vagi, palantes, quas nox coegerat sedes habebant.</p>
<p><span class="br"></span><span class="lineNumber">3</span><span class="br"></span>Sed postquam in Hispania Hercules, sicuti Afri putant, interiit, exercitus eius, conpositus ex variis gentibus, amisso duce ac passim multis sibi quisque imperium petentibus, brevi dilabitur. <span class="br"></span><span class="lineNumber">4</span><span class="br"></span>Ex eo numero Medi, Persae et Armenii, navibus in Africam transvecti, <span class="br"></span><span class="lineNumber">5</span><span class="br"></span>proxumos nostro mari locos occupavere, sed Persae intra Oceanum magis; eique alveos navium invorsos pro tuguriis habuere, quia neque materia in agris neque ab Hispanis emundi aut mutandi copia erat; <span class="br"></span><span class="lineNumber">6</span><span class="br"></span>mare magnum et ignara lingua conmercio prohibebant. <span class="br"></span><span class="lineNumber">7</span><span class="br"></span>Ei paulatim per conubia Gaetulos secum miscuere, et, quia saepe temptantes agros alia, 



</p></section><notes></notes></section>