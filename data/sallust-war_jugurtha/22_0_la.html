<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
deinde alia loca petiverant, semet ipsi Nomadas<a class="footnoteLink" href="#note_LCL116_208_24" id="target_note_LCL116_208_24"><sup>24</sup></a> appellavere. <span class="br"></span><span class="lineNumber">8</span><span class="br"></span>Ceterum adhuc aedificia Numidarum agrestium, quae mapalia illi vocant, oblonga incurvis lateribus tecta, quasi navium carinae sunt.</p>
<p><span class="br"></span><span class="lineNumber">9</span><span class="br"></span>Medis autem et Armeniis adcessere Libyes—nam ei propius mare Africum agitabant, Gaetuli sub sole magis, haud procul ab ardoribus—eique mature oppida habuere; nam freto divisi ab Hispania mutare res inter se instituerant. <span class="br"></span><span class="lineNumber">10</span><span class="br"></span>Nomen eorum paulatim Libyes corrupere, barbara lingua Mauros pro Medis appellantes.</p>
<p><span class="br"></span><span class="lineNumber">11</span><span class="br"></span>Sed res Persarum brevi adolevit, ac postea nomine Numidae, propter multitudinem a parentibus digressi, possedere ea loca quae proxuma<a class="footnoteLink" href="#note_LCL116_208_25" id="target_note_LCL116_208_25"><sup>25</sup></a> Carthaginem<a class="footnoteLink" href="#note_LCL116_208_26" id="target_note_LCL116_208_26"><sup>26</sup></a> Numidia appellatur. <span class="br"></span><span class="lineNumber">12</span><span class="br"></span>Deinde utrique alteris freti finitumos armis aut metu sub imperium suom coegere, nomen gloriamque sibi addidere, magis ei qui ad nostrum mare processerant, quia Libyes quam Gaetuli minus bellicosi. Denique Africae pars inferior pleraque ab Numidis possessa est, victi omnes in gentem nomenque imperantium concessere.</p>
</section><notes><section class="footnotes"><ul><li class="note" id="note_LCL116_208_24"><a class="footnoteCrossrefLink" href="#target_note_LCL116_208_24" title="Click to highlight in text"><sup class="lineRef">24</sup>α: numidas <span class="italic">P</span><sup>2</sup><span class="italic">A</span><sup>2</sup><span class="italic"> rell.</span></a></li><script type="text/javascript">document.getElementById('note_LCL116_208_24').style.display = "none";</script><li class="note" id="note_LCL116_208_25"><a class="footnoteCrossrefLink" href="#target_note_LCL116_208_25" title="Click to highlight in text"><sup class="lineRef">25</sup>proxima <span class="italic">Arus.</span> <span class="italic">GL 7.498.17</span>, Diom. GL 1.410.9–10: -ime <span class="italic">ω</span></a></li><script type="text/javascript">document.getElementById('note_LCL116_208_25').style.display = "none";</script><li class="note" id="note_LCL116_208_26"><a class="footnoteCrossrefLink" href="#target_note_LCL116_208_26" title="Click to highlight in text"><sup class="lineRef">26</sup>Carthagine <span class="italic">Arus. l.c., -ini Diom. l.c.</span></a></li><script type="text/javascript">document.getElementById('note_LCL116_208_26').style.display = "none";</script></ul></section></notes></section>