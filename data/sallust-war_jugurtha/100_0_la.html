<section class="div1 language" lang="la"><header><hgroup><h1>SALLUST</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Erat inter ingentis solitudines oppidum magnum atque valens nomine Capsa, quoius conditor Hercules Libys memorabatur. Eius cives apud Iugurtham inmunes, levi imperio et ob ea fidelissumi habebantur, muniti advorsum hostis non moenibus modo et armis atque viris, verum etiam multo magis locorum asperitate. <span class="br"></span><span class="lineNumber">5</span><span class="br"></span>Nam praeter oppido propinqua alia omnia vasta, inculta, egentia aquae, infesta serpentibus, quarum vis sicuti omnium ferarum inopia cibi acrior. Ad hoc natura serpentium ipsa perniciosa siti magis quam alia re adcenditur. <span class="br"></span><span class="lineNumber">6</span><span class="br"></span>Eius potiundi Marium maxuma cupido invaserat, quom propter usum belli, tum quia res aspera videbatur et Metellus oppidum Thalam magna gloria ceperat, haud dissimiliter situm munitumque, nisi quod apud Thalam non longe a moenibus aliquot fontes erant, Capsenses una modo atque ea intra oppidum iugi aqua, cetera pluvia utebantur. <span class="br"></span><span class="lineNumber">7</span><span class="br"></span>Id ibique<a class="footnoteLink" href="#note_LCL116_364_129" id="target_note_LCL116_364_129"><sup>129</sup></a> et in omni Africa, quae procul a mari incultius agebat, eo facilius tolerabatur quia Numidae plerumque lacte et ferina carne vescebantur et neque salem neque alia inritamenta gulae quaerebant; cibus illis advorsum famem atque sitim, non lubidini neque luxuriae erat.</p>
</section>
<section class="div2">
<p>90. Igitur consul, omnibus exploratis, credo dis fretus






</p></section><notes><section class="footnotes"><ul><li class="note" id="note_LCL116_364_129"><a class="footnoteCrossrefLink" href="#target_note_LCL116_364_129" title="Click to highlight in text"><sup class="lineRef">129</sup>A<sup>2</sup>βK<sup>2</sup>H<sup>2</sup>D<sup>2</sup>: ubique <span class="italic">αY</span></a></li><script type="text/javascript">document.getElementById('note_LCL116_364_129').style.display = "none";</script></ul></section></notes></section>