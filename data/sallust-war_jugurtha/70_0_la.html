<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
lacrumans obtestatur uti aliquando sibi liberisque et genti Numidarum optume meritae provideat: omnibus proeliis sese victos, agrum vastatum, multos mortalis captos, occisos, regni opes conminutas esse; satis saepe iam et virtutem militum et fortunam temptatam; caveat ne illo cunctante Numidae sibi consulant. <span class="br"></span><span class="lineNumber">2</span><span class="br"></span>His atque talibus aliis ad deditionem regis animum inpellit. <span class="br"></span><span class="lineNumber">3</span><span class="br"></span>Mittuntur ad imperatorem legati qui Iugurtham imperata facturum dicerent ac sine ulla pactione sese regnumque suom in illius fidem tradere. <span class="br"></span><span class="lineNumber">4</span><span class="br"></span>Metellus propere cunctos senatorii ordinis ex hibernis adcersi iubet, eorum et aliorum quos idoneos ducebat consilium habet. <span class="br"></span><span class="lineNumber">5</span><span class="br"></span>Ita more maiorum ex consili decreto per legatos Iugurthae imperat argenti pondo ducenta milia, elephantos omnis, equorum et armorum aliquantum. <span class="br"></span><span class="lineNumber">6</span><span class="br"></span>Quae postquam sine mora facta sunt, iubet omnis perfugas vinctos adduci. <span class="br"></span><span class="lineNumber">7</span><span class="br"></span>Eorum magna pars, uti iussum erat, adducti; pauci, quom primum deditio coepit, ad regem Bocchum in Mauretaniam abierant.</p>
<p><span class="br"></span><span class="lineNumber">8</span><span class="br"></span>Igitur Iugurtha, ubi armis virisque et pecunia spoliatus est, quom<a class="footnoteLink" href="#note_LCL116_304_90" id="target_note_LCL116_304_90"><sup>90</sup></a><span class="italic"> </span>ipse ad imperandum Tisidium vocaretur, rursus




</p></section><notes><section class="footnotes"><ul><li class="note" id="note_LCL116_304_90"><a class="footnoteCrossrefLink" href="#target_note_LCL116_304_90" title="Click to highlight in text"><sup class="lineRef">90</sup>cum <span class="italic">D</span><sup>2</sup><span class="italic">F</span><sup>2</sup><span class="italic">, Serv. Ecl.</span> 8.71: dum <span class="italic">PβKH</span>:<span class="italic"> </span>tum <span class="italic">ANε</span></a></li><script type="text/javascript">document.getElementById('note_LCL116_304_90').style.display = "none";</script></ul></section></notes></section>