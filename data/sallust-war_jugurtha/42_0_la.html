<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
in priore actione ex amicis quinquaginta vades dederat, regno magis quam vadibus consulens clam in Numidiam Bomilcarem dimittit, veritus ne relicuos popularis metus invaderet parendi sibi, si de illo supplicium sumptum foret. Et ipse paucis diebus eodem profectus est, iussus a senatu Italia decedere. <span class="br"></span><span class="lineNumber">10</span><span class="br"></span>Sed postquam Roma egressus est, fertur saepe eo tacitus respiciens postremo dixisse, “Urbem<a class="footnoteLink" href="#note_LCL116_248_45" id="target_note_LCL116_248_45"><sup>45</sup></a> venalem et mature perituram, si emptorem invenerit!”</p>
</section>
<section class="div2">
<p>36. Interim Albinus renovato bello conmeatum, stipendium aliaque, quae militibus usui forent, maturat in Africam portare; ac statim ipse profectus, uti ante comitia, quod tempus haud longe aberat, armis aut deditione aut quovis modo bellum conficeret. <span class="br"></span><span class="lineNumber">2</span><span class="br"></span>At contra Iugurtha trahere omnia et alias, deinde alias morae causas facere, polliceri deditionem ac deinde metum simulare, cedere instanti et paulo post, ne sui diffiderent, instare; ita belli modo, modo pacis mora consulem ludificare.</p>
<p><span class="br"></span><span class="lineNumber">3</span><span class="br"></span>Ac fuere qui tum Albinum haud ignarum consili regis 



</p></section><notes><section class="footnotes"><ul><li class="note" id="note_LCL116_248_45"><a class="footnoteCrossrefLink" href="#target_note_LCL116_248_45" title="Click to highlight in text"><sup class="lineRef">45</sup>o urbem <span class="italic">AH</span><sup>2</sup><span class="italic">F</span><sup>2</sup>, <span class="italic">Liv. Per.</span> 64, <span class="italic">Aug. Ep. 1</span>38.16, <span class="italic">Oros. Hist.</span> 5.15.5</a></li><script type="text/javascript">document.getElementById('note_LCL116_248_45').style.display = "none";</script></ul></section></notes></section>