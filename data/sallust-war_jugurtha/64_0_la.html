<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
ager vastabatur. <span class="br"></span><span class="lineNumber">6</span><span class="br"></span>Duobus locis haud longe inter se castra faciebant. <span class="br"></span><span class="lineNumber">7</span><span class="br"></span>Ubi vi opus erat, cuncti aderant. Ceterum, quo fuga atque formido latius cresceret, divorsi agebant.</p>
<p><span class="br"></span><span class="lineNumber">8</span><span class="br"></span>Eo tempore Iugurtha per collis sequi, tempus aut locum pugnae quaerere qua venturum hostem audierat; pabulum et aquarum fontis, quorum penuria erat, conrumpere; modo se Metello, interdum Mario ostendere; postremos in agmine temptare ac statim in collis regredi; rursus aliis, post aliis minitari, neque proelium facere neque otium pati, tantummodo hostem ab incepto retinere.</p>
</section>
<section class="div2">
<p>56. Romanus imperator ubi se dolis fatigari videt neque ab hoste copiam pugnandi fieri, urbem magnam et in ea parte qua sita erat arcem regni, nomine Zamam, statuit oppugnare, ratus, id quod negotium poscebat, Iugurtham laborantibus suis auxilio venturum ibique proelium fore. <span class="br"></span><span class="lineNumber">2</span><span class="br"></span>At ille quae parabantur a perfugis edoctus, magnis itineribus Metellum antevenit; oppidanos hortatur moenia defendant, additis auxilio perfugis, quod genus ex copiis regis, quia fallere nequibat, firmissumum erat. Praeterea pollicetur in tempore semet cum exercitu adfore. <span class="br"></span><span class="lineNumber">3</span><span class="br"></span>Ita conpositis rebus, in loca quam maxume occulta discedit, ac post paulo cognoscit Marium ex itinere frumentatum 



</p></section><notes></notes></section>