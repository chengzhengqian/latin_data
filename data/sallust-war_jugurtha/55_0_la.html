<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
potest copias omnium generum parat ac per tramites occultos exercitum Metelli antevenit.</p>
<p><span class="br"></span><span class="lineNumber">3</span><span class="br"></span>Erat in ea parte Numidiae quam Adherbal in divisione possederat, flumen oriens a meridie nomine Muthul, a quo aberat mons ferme milia passuum †viginti† tractu pari, vastus ab natura et humano cultu. Sed ex eo medio quasi collis oriebatur in inmensum pertingens, vestitus oleastro ac murtetis aliisque generibus arborum quae humi arido atque harenoso gignuntur. <span class="br"></span><span class="lineNumber">4</span><span class="br"></span>Media autem planities deserta penuria aquae praeter flumini propinqua loca; ea consita arbustis pecore atque cultoribus frequentabantur.</p>
</section>
<section class="div2">
<p>49. Igitur in eo colle, quem transvorso itinere porrectum docuimus, Iugurtha extenuata suorum acie consedit; elephantis et parti copiarum pedestrium Bomilcarem praefecit eumque edocet quae ageret. Ipse propior montem cum omni equitatu et peditibus delectis suos conlocat. <span class="br"></span><span class="lineNumber">2</span><span class="br"></span>Dein singulas turmas et manipulos circumiens monet atque obtestatur uti memores pristinae virtutis et victoriae sese regnumque suom ab Romanorum avaritia defendant; cum eis certamen fore, quos antea victos sub iugum miserint; ducem illis, non animum mutatum; quae ab imperatore decuerint omnia suis provisa, locum superiorem, ut 







</p></section><notes></notes></section>