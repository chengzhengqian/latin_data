<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
finis Carthaginiensium, quos novissume habuerant, populus Romanus per magistratus administrabat; Gaetulorum magna pars et Numidae usque ad flumen Muluccham sub Iugurtha erant; Mauris omnibus rex Bocchus imperitabat, praeter nomen cetera ignarus populi Romani itemque nobis neque bello neque pace antea cognitus.</p>
<p><span class="br"></span><span class="lineNumber">8</span><span class="br"></span>De Africa et eius incolis ad necessitudinem rei satis dictum.</p>
</section>
<section class="div2">
<p>20. Postquam diviso regno legati Africa decessere et Iugurtha contra timorem animi praemia sceleris adeptum sese videt, certum esse ratus, quod ex amicis apud Numantiam acceperat, omnia Romae venalia esse, simul et illorum pollicitationibus adcensus quos paulo ante muneribus expleverat, in regnum Adherbalis animum intendit. <span class="br"></span><span class="lineNumber">2</span><span class="br"></span>Ipse acer, bellicosus, at is quem petebat quietus, inbellis, placido ingenio, opportunus iniuriae, metuens magis quam metuendus. <span class="br"></span><span class="lineNumber">3</span><span class="br"></span>Igitur ex inproviso finis eius cum magna manu invadit, multos mortalis cum pecore atque alia praeda capit, aedificia incendit, pleraque loca hostiliter cum equitatu adcedit; <span class="br"></span><span class="lineNumber">4</span><span class="br"></span>deinde cum omni multitudine in regnum suom convortit, existumans Adherbalem dolore permotum iniurias suas manu vindicaturum eamque rem belli causam fore. <span class="br"></span><span class="lineNumber">5</span><span class="br"></span>At ille, quod neque se parem armis existumabat et amicitia populi Romani magis quam Numidis





</p></section><notes></notes></section>