<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
cum liberis tuis regnique participem fecisti, is potissumum stirpis tuae extinctor sit?</p>
<p>“Numquamne ergo familia nostra quieta erit? Semperne in sanguine, ferro, fuga vorsabitur? <span class="br"></span><span class="lineNumber">10</span><span class="br"></span>Dum Carthaginienses incolumes fuere, iure omnia saeva patiebamur: hostes ab latere, vos amici procul, spes omnis in armis erat. Postquam illa pestis ex Africa eiecta est, laeti pacem agitabamus, quippe quis hostis nullus erat, nisi forte quem vos iussissetis. <span class="br"></span><span class="lineNumber">11</span><span class="br"></span>Ecce autem ex inproviso Iugurtha, intoleranda audacia, scelere atque superbia sese<a class="footnoteLink" href="#note_LCL116_194_15" id="target_note_LCL116_194_15"><sup>15</sup></a><span class="italic"> </span>ecferens, fratre meo atque eodem propinquo suo interfecto, primum regnum eius sceleris sui praedam fecit; post, ubi me isdem dolis nequit<a class="footnoteLink" href="#note_LCL116_194_16" id="target_note_LCL116_194_16"><sup>16</sup></a> capere, nihil minus quam vim aut bellum expectantem in imperio vostro, sicut videtis extorrem patria, domo, inopem et coopertum miseriis effecit ut ubivis tutius quam in meo regno essem.</p>
<p><span class="br"></span><span class="lineNumber">12</span><span class="br"></span>“Ego sic existumabam, patres conscripti, uti praedicantem audiveram patrem meum, qui vostram amicitiam diligenter colerent, eos multum laborem suscipere, ceterum ex omnibus maxume tutos esse. <span class="br"></span><span class="lineNumber">13</span><span class="br"></span>Quod in familia nostra fuit, praestitit uti in omnibus bellis adesset vobis; nos uti per otium tuti simus, in vostra manu est, patres conscripti. <span class="br"></span><span class="lineNumber">14</span><span class="br"></span>Pater nos duos fratres reliquit, tertium Iugurtham beneficiis suis ratus est coniunctum nobis fore. Alter eorum necatus est, alterius ipse ego manus inpias vix effugi. 




</p></section><notes><section class="footnotes"><ul><li class="note" id="note_LCL116_194_15"><a class="footnoteCrossrefLink" href="#target_note_LCL116_194_15" title="Click to highlight in text"><sup class="lineRef">15</sup>se <span class="italic">VBC</span><sup>2</sup>: <span class="italic">om. P</span></a></li><script type="text/javascript">document.getElementById('note_LCL116_194_15').style.display = "none";</script><li class="note" id="note_LCL116_194_16"><a class="footnoteCrossrefLink" href="#target_note_LCL116_194_16" title="Click to highlight in text"><sup class="lineRef">16</sup>non quit <span class="italic">VP</span><sup>2</sup></a></li><script type="text/javascript">document.getElementById('note_LCL116_194_16').style.display = "none";</script></ul></section></notes></section>