<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
Romani armis obsessus teneor, neque mihi Micipsae patris mei beneficia neque vostra decreta auxiliantur; ferro an fame acrius urgear incertus sum.</p>
<p><span class="br"></span><span class="lineNumber">4</span><span class="br"></span>“Plura de Iugurtha scribere dehortatur me fortuna mea, et iam antea expertus sum parum fidei miseris esse; <span class="br"></span><span class="lineNumber">5</span><span class="br"></span>nisi tamen intellego illum supra quam ego sum petere neque simul amicitiam vostram et regnum meum sperare. Utrum gravius existumet nemini occultum est. <span class="br"></span><span class="lineNumber">6</span><span class="br"></span>Nam initio occidit Hiempsalem fratrem meum, deinde patrio regno me expulit. Quae sane fuerint nostrae iniuriae, nihil ad vos. <span class="br"></span><span class="lineNumber">7</span><span class="br"></span>Verum nunc vostrum regnum armis tenet; me, quem vos imperatorem Numidis posuistis, clausum obsidet; legatorum verba quanti fecerit, pericula mea declarant. <span class="br"></span><span class="lineNumber">8, 9</span><span class="br"></span>Quid est relicuom, nisi vis vostra, quo moveri possit? Nam ego quidem vellem et haec quae scribo et illa quae antea in senatu questus sum vana forent potius quam miseria mea fidem verbis faceret.</p>
<p><span class="br"></span><span class="lineNumber">10</span><span class="br"></span>“Sed quoniam eo natus sum, ut Iugurthae scelerum ostentui essem, non iam mortem neque aerumnas, tantummodo inimici imperium et cruciatus corporis deprecor. Regno Numidiae, quod vostrum est, uti lubet consulite; me manibus inpiis eripite, per maiestatem imperi, per 




</p></section><notes></notes></section>