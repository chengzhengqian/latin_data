<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
neu iure<a class="footnoteLink" href="#note_LCL116_200_19" id="target_note_LCL116_200_19"><sup>19</sup></a> contemptus viderer si defessus malis iniuriae concessissem. Nunc neque vivere lubet neque mori licet sine dedecore.</p>
<p><span class="br"></span><span class="lineNumber">25</span><span class="br"></span>“Patres conscripti, per vos, per liberos atque parentis vostros, per maiestatem populi Romani, subvenite mihi misero, ite obviam iniuriae, nolite pati regnum Numidiae, quod vostrum est, per scelus et sanguinem familiae nostrae tabescere.”</p>
</section>
<section class="div2">
<p>15. Postquam rex finem loquendi fecit, legati Iugurthae, largitione magis quam causa freti, paucis respondent: Hiempsalem ob saevitiam suam ab Numidis interfectum, Adherbalem ultro bellum inferentem, postquam superatus sit, queri quod iniuriam facere nequivisset; Iugurtham ab senatu petere ne se alium putarent ac Numantiae cognitus esset, neu verba inimici ante facta sua ponerent.</p>
<p><span class="br"></span><span class="lineNumber">2</span><span class="br"></span>Deinde utrique curia egrediuntur. Senatus statim consulitur. Fautores legatorum, praeterea senatus magna pars gratia depravata Adherbalis dicta contemnere, Iugurthae virtutem extollere laudibus; gratia, voce, denique omnibus modis pro alieno scelere et flagitio, sua quasi pro gloria, nitebantur. <span class="br"></span><span class="lineNumber">3</span><span class="br"></span>At contra pauci, quibus bonum et aequom divitiis carius erat, subveniundum Adherbali et Hiempsalis mortem severe vindicandam censebant; <span class="br"></span><span class="lineNumber">4</span><span class="br"></span>sed ex omnibus 

</p></section><notes><section class="footnotes"><ul><li class="note" id="note_LCL116_200_19"><a class="footnoteCrossrefLink" href="#target_note_LCL116_200_19" title="Click to highlight in text"><sup class="lineRef">19</sup>neu iure <span class="italic">VAl, P</span><sup>1</sup><span class="italic"> ut vid.</span>:<span class="italic"> </span>ne iure <span class="italic">B</span><sup>1</sup>: ne vivere <span class="italic">rell.</span></a></li><script type="text/javascript">document.getElementById('note_LCL116_200_19').style.display = "none";</script></ul></section></notes></section>