<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 gloriae militaris, statuit eum obiectare periculis et eo modo fortunam temptare. <span class="br"></span><span class="lineNumber">2</span><span class="br"></span>Igitur bello Numantino Micipsa quom populo Romano equitum atque peditum auxilia mitteret, sperans vel ostentando virtutem vel hostium saevitia facile eum occasurum, praefecit Numidis quos in Hispaniam mittebat.</p>
<p><span class="br"></span><span class="lineNumber">3, 4</span><span class="br"></span>Sed ea res longe aliter ac ratus erat evenit. Nam Iugurtha, ut erat inpigro atque acri ingenio, ubi naturam P. Scipionis, qui tum Romanis imperator erat, et morem hostium cognovit, multo labore multaque cura, praeterea modestissume parendo et saepe obviam eundo periculis in tantam claritudinem brevi pervenerat, ut nostris vehementer carus, Numantinis maxumo terrori esset. <span class="br"></span><span class="lineNumber">5</span><span class="br"></span>Ac sane, quod difficillumum in primis est, et proelio strenuos erat et bonus consilio, quorum alterum ex providentia timorem, alterum ex audacia temeritatem adferre plerumque solet. <span class="br"></span><span class="lineNumber">6</span><span class="br"></span>Igitur imperator omnis fere res asperas per Iugurtham agere, in amicis habere, magis magisque eum in dies amplecti, quippe quoius neque consilium neque inceptum ullum frustra erat. <span class="br"></span><span class="lineNumber">7</span><span class="br"></span>Huc adcedebat munificentia animi et ingeni sollertia, quis rebus sibi multos ex Romanis familiari amicitia coniunxerat.</p>
</section>
<section class="div2">
<p>8. Ea tempestate in exercitu nostro fuere complures novi atque nobiles quibus divitiae bono honestoque potiores erant, factiosi domi, potentes apud socios, clari magis quam honesti, qui Iugurthae non mediocrem animum pollicitando adcendebant, si Micipsa rex occidisset, 



</p></section><notes></notes></section>