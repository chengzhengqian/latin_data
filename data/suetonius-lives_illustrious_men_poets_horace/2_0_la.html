<section class="div1 language" lang="la"><header><hgroup><h1>Lives of Illustrious Men</h1></hgroup></header><p class="noindent noindent">

mensa ad hanc regiam, et nos in epistulis scribendis iuvabit.” Ac ne recusanti quidem aut suscensuit quicquam aut amicitiam suam ingerere desiit. Exstant epistulae, e quibus argumenti gratia pauca subieci: “Sume tibi aliquid iuris apud me, tamquam si convictor mihi fueris; recte enim et non temere feceris, quoniam id usus mihi tecum esse volui, si per valitudinem tuam fieri possit.” Et rursus: “Tui qualem habeam memoriam, poteris ex Septimio quoque nostro audire; nam incidit ut illo coram fieret a me tui mentio. Neque enim si tu superbus amicitiam nostram sprevisti, ideo nos quoque ἀνθυπερηφανoῦμεν.”<a class="footnoteLink" href="#note_LCL038_468_53" id="target_note_LCL038_468_53"><sup>53</sup></a> Praeterea saepe eum inter alios iocos “purissimum penem”<a class="footnoteLink" href="#note_LCL038_468_54" id="target_note_LCL038_468_54"><sup>54</sup></a> et “homuncionem lepidissimum” appellat, unaque et altera liberalitate locupletavit. Scripta quidem eius usque adeo probavit mansuraque perpetuo<a class="footnoteLink" href="#note_LCL038_468_55" id="target_note_LCL038_468_55"><sup>55</sup></a> opinatus est, ut non modo Saeculare carmen componendum iniunxerit sed et Vindelicam victoriam Tiberii Drusique, privignorum suorum, eumque coegerit propter hoc tribus Carminum libris ex longo intervallo quartum addere; post Sermones vero quosdam lectos nullam sui mentionem habitam ita sit questus: “Irasci me tibi scito, quod non in plerisque eius modi scriptis mecum potissimum loquaris; an vereris ne apud posteros infame tibi sit, quod videaris familiaris nobis





</p><notes><section class="footnotes"><ul><li class="note" id="note_LCL038_468_53"><a class="footnoteCrossrefLink" href="#target_note_LCL038_468_53" title="Click to highlight in text"><sup class="lineRef">53</sup><span class="italic">Casaubon.</span></a></li><script type="text/javascript">document.getElementById('note_LCL038_468_53').style.display = "none";</script><li class="note" id="note_LCL038_468_54"><a class="footnoteCrossrefLink" href="#target_note_LCL038_468_54" title="Click to highlight in text"><sup class="lineRef">54</sup>penem, <span class="italic">Muretus</span>; pene, <span class="italic">mss.</span></a></li><script type="text/javascript">document.getElementById('note_LCL038_468_54').style.display = "none";</script><li class="note" id="note_LCL038_468_55"><a class="footnoteCrossrefLink" href="#target_note_LCL038_468_55" title="Click to highlight in text"><sup class="lineRef">55</sup>perpetuo, <span class="italic">V</span>; <span class="italic">the other mss. have</span> perpetua.</a></li><script type="text/javascript">document.getElementById('note_LCL038_468_55').style.display = "none";</script><li class="note" id="note_LCL038_468_33"><a class="footnoteCrossrefLink" href="#target_note_LCL038_468_33" title="Click to highlight in text"><sup class="lineRef">33</sup>It seems probable that there is a word-play on the double sense of <span class="italic">rex,</span> “king” and “wealthy patron,” since Augustus would hardly use <span class="italic">regiam</span> literally of his table. The meaning would then be “let the parasite change tables (and patrons).”</a></li><script type="text/javascript">document.getElementById('note_LCL038_468_33').style.display = "none";</script><li class="note" id="note_LCL038_468_34"><a class="footnoteCrossrefLink" href="#target_note_LCL038_468_34" title="Click to highlight in text"><sup class="lineRef">34</sup>See Th. Birt, Müller’s <span class="italic">Handbuch,</span> I<sup>3</sup>. 3. 166.</a></li><script type="text/javascript">document.getElementById('note_LCL038_468_34').style.display = "none";</script></ul></section></notes></section>