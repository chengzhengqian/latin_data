<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>obligaret necessarioque ad mangonicos quaestus sustinendae dignitatis causa descenderit; propter quod vulgo mulio vocabatur. Convictus quoque dicitur ducenta sestertia expressisse iuveni, cui<a class="footnoteLink" href="#note_LCL038_274_9" id="target_note_LCL038_274_9"><sup>9</sup></a> latum clavum adversus patris voluntatem impetrarat, eoque nomine graviter increpitus.</p>
<span class="br"></span><span class="lineNumber">4</span><span class="br"></span>
<p>Peregrinatione Achaica inter comites Neronis cum cantante eo aut discederet saepius aut praesens obdormisceret, gravissimam contraxit offensam, prohibitusque non contubernio modo sed etiam publica salutatione secessit in parvam ac deviam civitatem, quoad latenti etiamque extrema metuenti provincia cum exercitu oblata est.</p>
<span class="br"></span><span class="lineNumber">5</span><span class="br"></span>
<p>Percrebruerat Oriente toto vetus et constans opinio esse in fatis ut eo tempore Iudaea profecti rerum potirentur. Id de imperatore Romano, quantum postea eventu paruit, praedictum Iudaei ad se trahentes rebellarunt caesoque praeposito legatum insuper Syriae consularem suppetias ferentem rapta aquila fugaverunt. Ad hunc motum comprimendum cum exercitu ampliore et non instrenuo duce, cui tamen tuto tanta res committeretur, opus esset, ipse potissimum delectus est ut et industriae expertae nec metuendus ullo modo ob humilitatem generis ac <span class="br"></span><span class="lineNumber">6</span><span class="br"></span>
nominis. Additis igitur ad copias duabus legionibus, octo alis, cohortibus decem, atque inter legatos maiore filio assumpto, ut primum provinciam attigit, proximas quoque</p>
</section><notes><section class="footnotes"><ul><li class="note" id="note_LCL038_274_9"><a class="footnoteCrossrefLink" href="#target_note_LCL038_274_9" title="Click to highlight in text"><sup class="lineRef">9</sup>cui, Ϛ (<span class="italic">Sabellicus</span>); qui, Ω.</a></li><script type="text/javascript">document.getElementById('note_LCL038_274_9').style.display = "none";</script><li class="note" id="note_LCL038_274_16"><a class="footnoteCrossrefLink" href="#target_note_LCL038_274_16" title="Click to highlight in text"><sup class="lineRef">16</sup><span class="italic">Mango</span> (cf. Gk. μάγγαvov, “charm”) was the term applied to a dealer in slaves, cattle, or wares, to which he tried to give an appearance of greater value than they actually possessed. The nickname applied to Vespasian implies that his trade was in mules.</a></li><script type="text/javascript">document.getElementById('note_LCL038_274_16').style.display = "none";</script><li class="note" id="note_LCL038_274_17"><a class="footnoteCrossrefLink" href="#target_note_LCL038_274_17" title="Click to highlight in text"><sup class="lineRef">17</sup>See <span class="italic">Nero,</span> xxii ff.</a></li><script type="text/javascript">document.getElementById('note_LCL038_274_17').style.display = "none";</script><li class="note" id="note_LCL038_274_18"><a class="footnoteCrossrefLink" href="#target_note_LCL038_274_18" title="Click to highlight in text"><sup class="lineRef">18</sup>Probably of auxiliaries.</a></li><script type="text/javascript">document.getElementById('note_LCL038_274_18').style.display = "none";</script></ul></section></notes></section>