<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
</section>
<section class="div2">
<p>VI. Nec tamen quicquam ante temptavit, promptissimis atque etiam instantibus suis, quam sollicitatus quorundam <span class="br"></span><span class="lineNumber">2</span><span class="br"></span>
et ignotorum et absentium fortuito favore. Moesiaci exercitus bina e tribus legionibus milia missa auxilio Othoni, postquam ingressis iter nuntiatum est victum eum ac vim vitae suae attulisse, nihilo setius Aquileiam usque perseveraverunt, quasi rumori minus crederent. Ibi per occasionem ac licentiam omni rapinarum genere grassati, cum timerent ne sibi reversis reddenda ratio ac subeunda poena esset, consilium inierunt eligendi creandique imperatoris; neque enim deteriores esse aut Hispaniensi exercitu qui Galbam, aut praetoriano qui Othonem, aut Germaniciano <span class="br"></span><span class="lineNumber">3</span><span class="br"></span>
qui Vitellium fecissent. Propositis itaque nominibus legatorum consularium, quot ubique tunc erant, cum ceteros alium alia de causa improbarent et quidam e legione tertia, quae sub exitu Neronis translata ex Syria in Moesiam fuerat, Vespasianum laudibus ferrent, assensere cuncti nomenque eius vexillis omnibus sine mora inscripserunt. Et tunc quidem compressa res est revocatis ad officium numeris parumper. Ceterum divulgato facto Tiberius Alexander praefectus Aegypti primus in verba Vespasiani legiones adegit Kal. Iul., qui principatus dies in posterum observatus est; Iudaicus deinde exercitus V. Idus Iul. apud ipsum iuravit.</p>
<span class="br"></span><span class="lineNumber">4</span><span class="br"></span>
<p>Plurimum coeptis contulerunt iactatum exemplar epistulae</p>
</section><notes><section class="footnotes"><ul><li class="note" id="note_LCL038_280_21"><a class="footnoteCrossrefLink" href="#target_note_LCL038_280_21" title="Click to highlight in text"><sup class="lineRef">21</sup>July 11; according to Tac. <span class="italic">Hist.</span> 2. 79, it was the fifth day before the Nones, July 3.</a></li><script type="text/javascript">document.getElementById('note_LCL038_280_21').style.display = "none";</script></ul></section></notes></section>