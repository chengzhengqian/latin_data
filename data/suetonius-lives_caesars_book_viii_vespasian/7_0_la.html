<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2"><p class="noindent">
humanam intulit mensaeque subiecit. Cenante rursus bos arator decusso iugo triclinium irrupit ac fugatis ministris quasi repente defessus procidit ad ipsos accumbentis pedes cervicemque summisit. Arbor quoque cupressus in agro avito sine ulla vi tempestatis evulsa radicitus atque prostrata insequenti die viridior ac firmior resurrexit.</p>
<span class="br"></span><span class="lineNumber">5</span><span class="br"></span>
<p>At in Achaia somniavit initium sibi suisque felicitatis futurum, simul ac dens Neroni exemptus esset; evenitque ut sequenti die progressus in atrium medicus dentem ei ostenderet tantumque quod exemptum.</p>
<span class="br"></span><span class="lineNumber">6</span><span class="br"></span>
<p>Apud Iudaeam Carmeli dei oraculum consulentem ita confirmavere sortes, ut quidquid cogitaret volveretque animo quamlibet magnum, id esse proventurum pollicerentur; et unus ex nobilibus captivis Iosephus, cum coiceretur in vincula, constantissime asseveravit fore ut ab <span class="br"></span><span class="lineNumber">7</span><span class="br"></span>
eodem brevi solveretur, verum iam imperatore. Nuntiabantur et ex urbe praesagia: Neronem diebus ultimis monitum per quietem, ut tensam Iovis Optimi Maximi e sacrario in domum Vespasiani et inde in Circum deduceret; ac non multo post comitia secundi consulatus ineunte Galba statuam Divi Iuli ad Orientem sponte conversam, acieque Betriacensi, prius quam committeretur, duas aquilas in conspectu omnium conflixisse victaque altera supervenisse tertiam ab solis exortu ac victricem abegisse.</p>
</section><notes><section class="footnotes"><ul><li class="note" id="note_LCL038_278_19"><a class="footnoteCrossrefLink" href="#target_note_LCL038_278_19" title="Click to highlight in text"><sup class="lineRef">19</sup>The hand was typical of power, and <span class="italic">manus</span> is often used in the sense of <span class="italic">potestas.</span></a></li><script type="text/javascript">document.getElementById('note_LCL038_278_19').style.display = "none";</script><li class="note" id="note_LCL038_278_20"><a class="footnoteCrossrefLink" href="#target_note_LCL038_278_20" title="Click to highlight in text"><sup class="lineRef">20</sup>Of Neroâ€™s lodging.</a></li><script type="text/javascript">document.getElementById('note_LCL038_278_20').style.display = "none";</script></ul></section></notes></section>