<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<span class="br"></span><span class="lineNumber">3</span><span class="br"></span>
<p>TEΛΩNH∑ANTI. Postea faenus apud Helvetios exercuit ibique diem obiit superstitibus uxore Vespasia Polla et duobus ex ea liberis, quorum maior Sabinus ad praefecturam urbis, minor Vespasianus ad principatum usque processit. Polla Nursiae honesto genere orta patrem habuit Vespasium Pollionem, ter tribunum militum praefectumque castrorum, fratrem senatorem praetoriae dignitatis. Locus etiam ad sextum miliarium a Nursia Spoletium euntibus in monte summo appellatur Vespasiae, ubi Vespasiorum complura monumenta exstant, magnum <span class="br"></span><span class="lineNumber">4</span><span class="br"></span>
indicium splendoris familiae et vetustatis. Non negaverim iactatum a quibusdam Petronis patrem e regione Transpadana fuisse mancipem operarum, quae ex Umbria in Sabinos ad culturam agrorum quotannis commeare soleant; subsedisse autem in oppido Reatino uxore ibidem ducta. Ipse ne vestigium quidem de hoc, quamvis satis curiose inquirerem, inveni.</p>
</section>
<section class="div2">
<p>II. Vespasianus natus est in Sabinis<a class="footnoteLink" href="#note_LCL038_268_1" id="target_note_LCL038_268_1"><sup>1</sup></a> ultra Reate vico modico, cui nomen est Falacrinae,<a class="footnoteLink" href="#note_LCL038_268_2" id="target_note_LCL038_268_2"><sup>2</sup></a> XV. Kal. Decb. vesperi, Q.<a class="footnoteLink" href="#note_LCL038_268_3" id="target_note_LCL038_268_3"><sup>3</sup></a> Sulpicio Camerino C. Poppaeo Sabino coss., quinquennio ante quam Augustus excederet; educatus sub paterna avia Tertulla in praediis Cosanis. Quare princeps quoque et locum incunabulorum assidue frequentavit,</p>
</section><notes><section class="footnotes"><ul><li class="note" id="note_LCL038_268_1"><a class="footnoteCrossrefLink" href="#target_note_LCL038_268_1" title="Click to highlight in text"><sup class="lineRef">1</sup>Sabinis, Ϛ; Samnis, Ω.</a></li><script type="text/javascript">document.getElementById('note_LCL038_268_1').style.display = "none";</script><li class="note" id="note_LCL038_268_2"><a class="footnoteCrossrefLink" href="#target_note_LCL038_268_2" title="Click to highlight in text"><sup class="lineRef">2</sup>Falacrinae] Phalacrinae (-ne), Ω.</a></li><script type="text/javascript">document.getElementById('note_LCL038_268_2').style.display = "none";</script><li class="note" id="note_LCL038_268_3"><a class="footnoteCrossrefLink" href="#target_note_LCL038_268_3" title="Click to highlight in text"><sup class="lineRef">3</sup>vesperiq(ue), Ω; <span class="italic">corrected in</span> Ϛ.</a></li><script type="text/javascript">document.getElementById('note_LCL038_268_3').style.display = "none";</script></ul></section></notes></section>