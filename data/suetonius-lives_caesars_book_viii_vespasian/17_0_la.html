<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>ut macellarios adiuvaret. Dabat sicut Saturnalibus viris apophoreta, ita per Kal. Mart. feminis.</p>
<p>Et tamen ne sic quidem pristina cupiditatis infamia <span class="br"></span><span class="lineNumber">2</span><span class="br"></span>
caruit. Alexandrini Cybiosacten<a class="footnoteLink" href="#note_LCL038_298_19" id="target_note_LCL038_298_19"><sup>19</sup></a> eum vocare perseveraverunt, cognomine unius e regibus suis turpissimarum sordium. Sed et in funere Favor archimimus personam eius ferens imitansque, ut est mos, facta ac dicta vivi, interrogatis palam procuratoribus, quanti funus et pompa constaret, ut audit sestertium centiens, exclamavit, centum sibi sestertia darent ac se vel in Tiberim proicerent.</p>
</section>
<section class="div2">
<p>XX. Statura fuit quadrata, compactis firmisque membris, vultu veluti nitentis; de quo quidam urbanorum non infacete, siquidem petenti, ut et in se aliquid diceret: “Dicam,” inquit, “cum ventrem exonerare desieris.” Valitudine prosperrima usus est, quamvis ad tuendam eam nihil amplius quam fauces ceteraque membra sibimet ad numerum in sphaeristerio defricaret inediamque unius diei per singulos menses interponeret.</p>
</section>
<section class="div2">
<p>XXI. Ordinem vitae hunc fere tenuit. In principatu maturius semper ac de nocte vigilabat; dein perlectis epistulis officiorumque omnium breviariis, amicos admittebat, ac dum salutabatur, et calciabat ipse se et amiciebat; postque decisa quaecumque obvenissent negotia gestationi et inde</p>
</section><notes><section class="footnotes"><ul><li class="note" id="note_LCL038_298_19"><a class="footnoteCrossrefLink" href="#target_note_LCL038_298_19" title="Click to highlight in text"><sup class="lineRef">19</sup>Cybiosacten, <span class="italic">Torrentius from Strabo,</span> 17. 796; cybiotanten, Ω.</a></li><script type="text/javascript">document.getElementById('note_LCL038_298_19').style.display = "none";</script><li class="note" id="note_LCL038_298_45"><a class="footnoteCrossrefLink" href="#target_note_LCL038_298_45" title="Click to highlight in text"><sup class="lineRef">45</sup>See note on <span class="italic">Calig.</span> lv. 2.</a></li><script type="text/javascript">document.getElementById('note_LCL038_298_45').style.display = "none";</script><li class="note" id="note_LCL038_298_46"><a class="footnoteCrossrefLink" href="#target_note_LCL038_298_46" title="Click to highlight in text"><sup class="lineRef">46</sup>The Matronalia or feast of married women; see Hor. <span class="italic">Odes,</span> 3. 8, 1.</a></li><script type="text/javascript">document.getElementById('note_LCL038_298_46').style.display = "none";</script><li class="note" id="note_LCL038_298_47"><a class="footnoteCrossrefLink" href="#target_note_LCL038_298_47" title="Click to highlight in text"><sup class="lineRef">47</sup>A transliterated Greek word, κυβιoσάκτης, meaning “dealer in square pieces (κύβoι) of salt fish.”</a></li><script type="text/javascript">document.getElementById('note_LCL038_298_47').style.display = "none";</script></ul></section></notes></section>