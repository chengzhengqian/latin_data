<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>metu quidem ac periculo mortis extremo abstinuit iocis. Nam cum inter cetera prodigia Mausoleum derepente patuisset et stella crinita in caelo apparuisset, alterum ad Iuniam Calvinam e gente Augusti pertinere dicebat, alterum ad Parthorum regem qui capillatus esset; prima quoque morbi accessione: “Vae,” inquit, “puto deus fio.”</p>
</section>
<section class="div2">
<p>XXIV. Consulatu suo nono temptatus in Campania motiunculis levibus protinusque urbe repetita, Cutilias<a class="footnoteLink" href="#note_LCL038_304_29" id="target_note_LCL038_304_29"><sup>29</sup></a> ac Reatina rura, ubi aestivare quotannis solebat, petit. Hic cum super urgentem valitudinem creberrimo frigidae aquae usu etiam intestina vitiasset nec eo minus muneribus imperatoriis ex consuetudine fungeretur, ut etiam legationes audiret cubans, alvo repente usque ad defectionem soluta, imperatorem ait stantem mori oportere; dumque consurgit ac nititur, inter manus sublevantium extinctus est VIIII. Kal. Iul. annum agens aetatis sexagensimum ac nonum superque mensem ac diem septimum.</p>
</section>
<section class="div2">
<p>XXV. Convenit inter omnis, tam certum eum de sua suorumque genitura semper fuisse, ut post assiduas in se coniurationes ausus sit adfirmare senatui aut filios sibi successuros aut neminem. Dicitur etiam vidisse quondam per quietem stateram media parte vestibuli Palatinae domus positam examine aequo, cum in altera lance Claudius et Nero starent, in altera ipse ac filii. Nec res fefellit, quando



</p></section><notes><section class="footnotes"><ul><li class="note" id="note_LCL038_304_29"><a class="footnoteCrossrefLink" href="#target_note_LCL038_304_29" title="Click to highlight in text"><sup class="lineRef">29</sup>Cutilias, Ϛ (<span class="italic">Beroaldus</span>); Cutillas, Ω.</a></li><script type="text/javascript">document.getElementById('note_LCL038_304_29').style.display = "none";</script><li class="note" id="note_LCL038_304_53"><a class="footnoteCrossrefLink" href="#target_note_LCL038_304_53" title="Click to highlight in text"><sup class="lineRef">53</sup>Of Augustus; see <span class="italic">Aug.</span> c. 4.</a></li><script type="text/javascript">document.getElementById('note_LCL038_304_53').style.display = "none";</script><li class="note" id="note_LCL038_304_54"><a class="footnoteCrossrefLink" href="#target_note_LCL038_304_54" title="Click to highlight in text"><sup class="lineRef">54</sup>The connection between the <span class="italic">stella crinita</span> and the long hair of the Parthian king is obvious; it does not seem accidental that Calvina is conected with <span class="italic">calvus,</span> “bald,” though this word-play seems to have been overlooked.</a></li><script type="text/javascript">document.getElementById('note_LCL038_304_54').style.display = "none";</script></ul></section></notes></section>