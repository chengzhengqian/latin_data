<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>manente villa qualis fuerat olim, ne quid scilicet oculorum consuetudini deperiret; et aviae memoriam tanto opere dilexit, ut sollemnibus ac festis diebus pocillo quoque eius argenteo potare perseveraverit.</p>
<span class="br"></span><span class="lineNumber">2</span><span class="br"></span>
<p>Sumpta virili toga latum clavum, quanquam fratre adepto, diu aversatus est, nec ut tandem appeteret compelli nisi a matre potuit. Ea demum extudit magis convicio quam precibus vel auctoritate, dum eum identidem per contumeliam anteambulonem fratris appellat.</p>
<span class="br"></span><span class="lineNumber">3</span><span class="br"></span>
<p>Tribunatu<a class="footnoteLink" href="#note_LCL038_270_4" id="target_note_LCL038_270_4"><sup>4</sup></a> militum in Thracia meruit; quaestor Cretam et Cyrenas provinciam sorte cepit; aedilitatis ac mox praeturae candidatus, illam<a class="footnoteLink" href="#note_LCL038_270_5" id="target_note_LCL038_270_5"><sup>5</sup></a> non sine repulsa sextoque vix adeptus est loco, hanc<a class="footnoteLink" href="#note_LCL038_270_6" id="target_note_LCL038_270_6"><sup>6</sup></a> prima statim petitione et in primis. Praetor infensum<a class="footnoteLink" href="#note_LCL038_270_7" id="target_note_LCL038_270_7"><sup>7</sup></a> senatui Gaium ne quo non genere demereretur, ludos extraordinarios pro victoria eius Germanica depoposcit poenaeque coniuratorum addendum censuit, ut insepulti proicerentur. Egit et gratias ei apud amplissimum ordinem, quod se honore cenae dignatus esset.</p>
</section>
<section class="div2">
<p>III. Inter haec Flaviam Domitillam duxit uxorem, Statili Capellae equitis R. Sabratensis ex Africa delicatam olim</p>
</section><notes><section class="footnotes"><ul><li class="note" id="note_LCL038_270_4"><a class="footnoteCrossrefLink" href="#target_note_LCL038_270_4" title="Click to highlight in text"><sup class="lineRef">4</sup>tribunatu, <span class="italic">Lipsius</span>; tribunatum <span class="italic">mss</span>.; tribunus <span class="italic">Torrentius.</span></a></li><script type="text/javascript">document.getElementById('note_LCL038_270_4').style.display = "none";</script><li class="note" id="note_LCL038_270_5"><a class="footnoteCrossrefLink" href="#target_note_LCL038_270_5" title="Click to highlight in text"><sup class="lineRef">5</sup>illam, <span class="italic">Torrentius</span>; etiam, Ω.</a></li><script type="text/javascript">document.getElementById('note_LCL038_270_5').style.display = "none";</script><li class="note" id="note_LCL038_270_6"><a class="footnoteCrossrefLink" href="#target_note_LCL038_270_6" title="Click to highlight in text"><sup class="lineRef">6</sup>hanc, <span class="italic">Bentley, Duker</span>; ac, Ω.</a></li><script type="text/javascript">document.getElementById('note_LCL038_270_6').style.display = "none";</script><li class="note" id="note_LCL038_270_7"><a class="footnoteCrossrefLink" href="#target_note_LCL038_270_7" title="Click to highlight in text"><sup class="lineRef">7</sup>infensum, <span class="italic">Lipsius</span>; infensus (-os), <span class="italic">mss.</span></a></li><script type="text/javascript">document.getElementById('note_LCL038_270_7').style.display = "none";</script></ul></section></notes></section>