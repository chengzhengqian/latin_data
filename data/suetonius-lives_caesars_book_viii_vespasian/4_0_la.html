<section class="div1 language" lang="la"><header><hgroup><h1>Lives of The Caesars, VIII</h1></hgroup></header><section class="div2">
<p>Latinaeque condicionis, sed mox ingenuam et civem Rom. reciperatorio iudicio pronuntiatam, patre asserente Flavio Liberale Ferenti genito nec quicquam amplius quam quaestorio scriba. Ex hac liberos tulit Titum et Domitianum et Domitillam. Uxori ac filiae superstes fuit atque utramque adhuc privatus amisit. Post uxoris excessum Caenidem, Antoniae libertam et a manu, dilectam quondam sibi revocavit in contubernium habuitque etiam imperator paene iustae uxoris loco.</p>
</section>
<section class="div2">
<p>IV. Claudio principe Narcissi gratia legatus legionis in Germaniam missus est; inde in Britanniam translatus tricies cum hoste conflixit. Duas validissimas gentes superque viginti oppida et insulam Vectem Britanniae proximam in dicionem redegit partim Auli Plauti legati <span class="br"></span><span class="lineNumber">2</span><span class="br"></span>
consularis partim Claudi ipsius ductu. Quare triumphalia ornamenta et in brevi spatio duplex sacerdotium accepit, praeterea consulatum, quem gessit per duos novissimos anni menses. Medium tempus ad proconsulatum usque in otio secessuque egit, Agrippinam timens potentem adhuc apud filium et defuncti quoque Narcissi amici perosam.</p>
<span class="br"></span><span class="lineNumber">3</span><span class="br"></span>
<p>Exim<a class="footnoteLink" href="#note_LCL038_272_8" id="target_note_LCL038_272_8"><sup>8</sup></a> sortitus Africam integerrime nec sine magna dignatione administravit, nisi quod Hadrumeti seditione quadam rapa in eum iacta sunt. Rediit certe nihilo opulentior, ut qui prope labefactata iam fide omnia praedia fratri</p>
</section><notes><section class="footnotes"><ul><li class="note" id="note_LCL038_272_8"><a class="footnoteCrossrefLink" href="#target_note_LCL038_272_8" title="Click to highlight in text"><sup class="lineRef">8</sup>exim, <span class="italic">M; the other mss. have</span> exin.</a></li><script type="text/javascript">document.getElementById('note_LCL038_272_8').style.display = "none";</script><li class="note" id="note_LCL038_272_11"><a class="footnoteCrossrefLink" href="#target_note_LCL038_272_11" title="Click to highlight in text"><sup class="lineRef">11</sup>See note on <span class="italic">Aug.</span> xlvii.</a></li><script type="text/javascript">document.getElementById('note_LCL038_272_11').style.display = "none";</script><li class="note" id="note_LCL038_272_12"><a class="footnoteCrossrefLink" href="#target_note_LCL038_272_12" title="Click to highlight in text"><sup class="lineRef">12</sup>See <span class="italic">Claud.</span> xvii.</a></li><script type="text/javascript">document.getElementById('note_LCL038_272_12').style.display = "none";</script><li class="note" id="note_LCL038_272_13"><a class="footnoteCrossrefLink" href="#target_note_LCL038_272_13" title="Click to highlight in text"><sup class="lineRef">13</sup>The Isle of Wight.</a></li><script type="text/javascript">document.getElementById('note_LCL038_272_13').style.display = "none";</script><li class="note" id="note_LCL038_272_14"><a class="footnoteCrossrefLink" href="#target_note_LCL038_272_14" title="Click to highlight in text"><sup class="lineRef">14</sup>In <span class="sc">a.d.</span> 51.</a></li><script type="text/javascript">document.getElementById('note_LCL038_272_14').style.display = "none";</script><li class="note" id="note_LCL038_272_15"><a class="footnoteCrossrefLink" href="#target_note_LCL038_272_15" title="Click to highlight in text"><sup class="lineRef">15</sup>In <span class="sc">a.d.</span> 63.</a></li><script type="text/javascript">document.getElementById('note_LCL038_272_15').style.display = "none";</script></ul></section></notes></section>