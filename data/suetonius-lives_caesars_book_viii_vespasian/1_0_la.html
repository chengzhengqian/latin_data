<section class="div1 language" lang="la"><header><hgroup><h1>Lives of The Caesars, VIII</h1></hgroup></header>
<h1><span class="ac">Liber VIII<span class="linebreak"></span>Divus Vespasianus<span class="linebreak"></span>Divus Titus • Domitianus</span></h1>
<h1><span class="ac">Divus Vespasianus</span></h1>
<section class="div2">
<p>I. Rebellione trium principum et caede incertum diu et quasi vagum imperium suscepit firmavitque tandem gens Flavia, obscura illa quidem ac sine ullis maiorum imaginibus, sed tamen rei p. nequaquam paenitenda, constet licet Domitianum cupiditatis ac saevitiae merito poenas luisse.</p>
<span class="br"></span><span class="lineNumber">2</span><span class="br"></span>
<p>T. Flavius Petro, municeps Reatinus, bello civili Pompeianarum partium centurio an evocatus, profugit ex Pharsalica acie domumque se contulit, ubi deinde venia et missione impetrata coactiones argentarias factitavit. Huius filius, cognomine Sabinus, expers militiae—etsi quidam eum primipilarem, nonnulli, cum adhuc ordines duceret, sacramento solutum per causam valitudinis tradunt—publicum quadragesimae in Asia egit; manebantque imagines a civitatibus ei positae sub hoc titulo: KAΛΩ∑</p>
</section><notes><section class="footnotes"><ul><li class="note" id="note_LCL038_266_1"><a class="footnoteCrossrefLink" href="#target_note_LCL038_266_1" title="Click to highlight in text"><sup class="lineRef">1</sup>See note on <span class="italic">Galba, x. 3.</span></a></li><script type="text/javascript">document.getElementById('note_LCL038_266_1').style.display = "none";</script><li class="note" id="note_LCL038_266_2"><a class="footnoteCrossrefLink" href="#target_note_LCL038_266_2" title="Click to highlight in text"><sup class="lineRef">2</sup>A duty (<span class="italic">portorium</span>) of two and a half percent on imports and exports; cf. <span class="italic">Jul.</span> xliii. 1.</a></li><script type="text/javascript">document.getElementById('note_LCL038_266_2').style.display = "none";</script></ul></section></notes></section>