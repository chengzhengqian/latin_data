<section class="div1 language" lang="la"><header><hgroup><h1>The Two Maximini</h1></hgroup></header><section class="div2"><p class="noindent">
Thraciae vicino barbaris, barbaro etiam patre et matre genitus, quorum alter e Gothia, alter ex Alanis genitus <span class="br"></span><span class="lineNumber">6</span><span class="br"></span>esse perhibetur. et patri quidem nomen Micca, matri <span class="br"></span><span class="lineNumber">7</span><span class="br"></span>Ababa fuisse dicitur. sed haec nomina Maximinus primis temporibus ipse prodidit, postea vero, ubi ad imperium venit, occuli praecepit, ne utroque parente barbaro genitus imperator esse videretur.</p>
</section>
<section class="div2">
<p>II. Et in prima quidem pueritia fuit pastor, iuvenum etiam procer, et<a class="footnoteLink" href="#note_LCL140_316_1" id="target_note_LCL140_316_1"><sup>1</sup></a> qui latronibus insidiaretur et suos ab <span class="br"></span><span class="lineNumber">2</span><span class="br"></span>incursionibus vindicaret. prima stipendia equestria huic fuere. erat enim magnitudine corporis conspicuus, virtute inter omnes milites clarus, forma virili decorus, ferus moribus, asper, superbus, contemptor, saepe tamen iustus.</p>
<p>Innotescendi sub Severo imperatore prima haec fuit <span class="br"></span><span class="lineNumber">3, 4</span><span class="br"></span>causa: natali Getae, filii minoris, Severus militares dabat ludos propositis praemiis argenteis, id est <span class="br"></span><span class="lineNumber">5</span><span class="br"></span>armillis, torquibus et balteolis. hic adulescens et semibarbarus et vix adhuc Latinae linguae, prope Thracica imperatorem publice petiit, ut sibi daret licentiam contendendi cum iis qui iam non mediocri <span class="br"></span><span class="lineNumber">6</span><span class="br"></span>loco militarent. magnitudinem corporis Severus miratus primum eum cum lixis composuit, sed fortissimis quibusque, ne<a class="footnoteLink" href="#note_LCL140_316_2" id="target_note_LCL140_316_2"><sup>2</sup></a> disciplinam militarem conrumperet.


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_316_1"><a class="footnoteCrossrefLink" href="#target_note_LCL140_316_1" title="Click to highlight in text"><sup class="lineRef">1</sup><span class="italic">iuuenum etiam procer, et</span> Hohl (<span class="italic">Rh. Mus</span>., lxx., p. 477); <span class="italic">nonnum etiam procerte</span> P; <span class="italic">nonnumquam etiam</span> â€  <span class="italic">procerte</span> Peter.</a></li><script type="text/javascript">document.getElementById('note_LCL140_316_1').style.display = "none";</script><li class="note inline" id="note_LCL140_316_2"><a class="footnoteCrossrefLink" href="#target_note_LCL140_316_2" title="Click to highlight in text"><sup class="lineRef">2</sup><span class="italic">quibus nec</span> P.</a></li><script type="text/javascript">document.getElementById('note_LCL140_316_2').style.display = "none";</script></ul></section></notes></section>