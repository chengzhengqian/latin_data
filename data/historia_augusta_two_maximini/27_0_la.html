<section class="div1 language" lang="la"><header><hgroup><h1>The Two Maximini</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>nam usus est magistro Graeco litteratore Fabillo, cuius epigrammata Graeca multa et exstant, maxime <span class="br"></span><span class="lineNumber">4</span><span class="br"></span>in imaginibus ipsius pueri. qui versus Graecos fecit ex illis Latinis Vergilii, cum ipsum puerum describeret:</p>
<blockquote><p>
<span class="line">Qualis ubi Oceani perfusus lucifer unda</span><span class="linebreak"></span>
<span class="line">extulit os sacrum caelo tenebrasque resolvit,</span><span class="linebreak"></span>
<span class="line">talis erat iuvenis patrio sub nomine clarus.</span><span class="linebreak"></span>
</p></blockquote>
<span class="br"></span><span class="lineNumber">5</span><span class="br"></span><p class="noindent">grammatico Latino usus est Philemone, iuris perito Modestino, oratore Titiano, filio Titiani senioris, qui provinciarum libros pulcherrimos scripsit et qui dictus est simia temporis sui, quod cuncta esset imitatus. habuit et Graecum rhetorem Eugamium sui temporis clarum.</p>
<span class="br"></span><span class="lineNumber">6</span><span class="br"></span><p>Desponsa illi erat Iunia Fadilla, proneptis Antonini; quam postea accepit Toxotius, eiusdem familiae senator, qui periit post praeturam, cuius etiam poemata <span class="br"></span><span class="lineNumber">7</span><span class="br"></span>exstant. manserunt autem apud eam arrae regiae, quae tales (ut Iunius Cordus loquitur, qui harum
<span class="br"></span><span class="lineNumber"></span><span class="br"></span>
</p></section><notes></notes></section>