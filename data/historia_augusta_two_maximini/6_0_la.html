<section class="div1 language" lang="la"><header><hgroup><h1>The Two Maximini</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>eum in haec verba provexit: “Veteres milites tibi, Maximine mi carissime atque amantissime, idcirco non credidi quod veritus sum ne vitia eorum sub aliis <span class="br"></span><span class="lineNumber">7</span><span class="br"></span>inolescentia emendare non posses, habes tirones; ad tuos mores, ad tuam virtutem, ad tuum laborem eos fac militiam condiscere, ut mihi multos Maximinos rei publicae optabiles solus efficias.”</p>
</section>
<section class="div2">
<p>VI. Accepta igitur legione statim eam exercere <span class="br"></span><span class="lineNumber">2</span><span class="br"></span>coepit. quinta quaque die iubebat milites decurrere, inter<a class="footnoteLink" href="#note_LCL140_324_1" id="target_note_LCL140_324_1"><sup>1</sup></a> se simulacra bellorum agere. gladios, loricas, galeas, scuta, tunicas et omnia arma illorum cottidie 
circumspicere; calciamenta quin etiam ipse prospiciebat, <span class="br"></span><span class="lineNumber">3, 4</span><span class="br"></span>prorsus autem ut patrem militibus praeberet. sed cum eum quidam tribuni reprehenderent, dicentes, “Quid tantum laboras, cum eius loci iam sis, ut ducatum possis accipere?” ille dixisse fertur, “Ego <span class="br"></span><span class="lineNumber">5</span><span class="br"></span>vero, quo maior fuero, tanto plus laborabo.” exercebat cum militibus ipse luctamina, quinos, senos et septenos iam grandaevus ad terram prosternens. <span class="br"></span><span class="lineNumber">6</span><span class="br"></span>denique invidentibus cunctis, cum quidam tribunus superbior, magni corporis, virtutis notae atque ideo ferocior, ei dixisset, “Non magnam rem facis, si tribunus tuos milites vincis,” ille ait “Visne congrediamur?” <span class="br"></span><span class="lineNumber">7</span><span class="br"></span>cumque adversarius adnuisset, venientem contra se palma in pectus percussum supinum reiecit et continuo dixit, “Date alium, sed tribunum.”</p>
</section><notes><section class="footnotes"><ul><li class="note" id="note_LCL140_324_1"><a class="footnoteCrossrefLink" href="#target_note_LCL140_324_1" title="Click to highlight in text"><sup class="lineRef">1</sup><span class="italic">inter</span> Madvig; <span class="italic">in</span>, P, Peter.</a></li><script type="text/javascript">document.getElementById('note_LCL140_324_1').style.display = "none";</script></ul></section></notes></section>