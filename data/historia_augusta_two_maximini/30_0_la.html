<section class="div1 language" lang="la"><header><hgroup><h1>The Two Maximini</h1></hgroup></header><section class="div2"><p class="noindent">
imperatorem, ut videret, vel in pictura vel in veritate, <span class="br"></span><span class="lineNumber">7</span><span class="br"></span>qualis esset iunior Maximinus in purpura. fuit autem talis epistula: “Ego cum propter adfectum, quem pater filio debet, Maximinum meum imperatorem appellari permisi, tum etiam, ut populus Romanus et senatus ille antiquus iuraret se numquam pulchriorem <span class="br"></span><span class="lineNumber">8</span><span class="br"></span>imperatorem habuisse.” usus autem est idem adulescens et aurea lorica exemplo Ptolemaeorum, usus est et argentea, usus et clipeo gemmato inaurato et <span class="br"></span><span class="lineNumber">9</span><span class="br"></span>hasta inaurata. fecit et spathas argenteas, fecit etiam aureas et omnino quicquid eius pulchritudinem posset iuvare. fecit et galeas gemmatas, fecit et bucculas.</p>
<span class="br"></span><span class="lineNumber">10</span><span class="br"></span><p>Haec sunt quae de puero sciri et dici decuit. reliqua qui volet nosse de rebus Veneriis et amatoriis, quibus eum Cordus aspergit, eundem legat; nos enim hoc loco finem libri faciemus, ad alia, ut iubetur velut publico iure, properantes.</p>
</section>
<section class="div2">
<p>XXX. Omina sane imperii haec fuerunt: serpens dormienti caput circumdedit. posita ab eodem vitis intra annum ingentes uvas purpureas attulit et mirae <span class="br"></span><span class="lineNumber">2</span><span class="br"></span>magnitudinis facta est. scutum eius sub sole arsit. lanceola sic fissa est fulmine ut tota etiam per ferrum finderetur et duas partes faceret; quando dixerunt haruspices duos imperatores non diuturnos ex una domo
</p></section><notes></notes></section>