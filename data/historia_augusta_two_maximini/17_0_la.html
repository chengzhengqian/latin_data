<section class="div1 language" lang="la"><header><hgroup><h1>The Two Maximini</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>fuerint, persequendos. a nobis etiam Maximinus cum filio suo hostis est iudicatus.”</p>
</section>
<section class="div2">
<p>XVI. Senatus consultum autem hoc fuit: Cum ventum esset in Aedem Castorum die VI kal. Iuliarum, acceptas litteras Iunius Silanus consul ex Africa Gordiani <span class="br"></span><span class="lineNumber">2</span><span class="br"></span>imperatoris, patris patriae, proconsulis recitavit: “Invitum me, patres conscripti, iuvenes, quibus Africa tuenda commissa est, ad imperium vocarunt. sed intuitu vestri necessitatem libens sustineo. vestrum est aestimare quid velitis. nam ego usque ad senatus <span class="br"></span><span class="lineNumber">3</span><span class="br"></span>iudicium incertus et varius fluctuabo.” lectis litteris statim senatus adclamavit: “Gordiane Auguste, di te servent. felix imperes, tu nos liberasti. salvus imperes, tu nos liberasti. per te salva res publica. omnes <span class="br"></span><span class="lineNumber">4</span><span class="br"></span>tibi gratias agimus.” item consul rettulit: “Patres conscripti, de Maximinis quid placet?” responsum est: “Hostes, hostes. qui eos occiderit, praemium <span class="br"></span><span class="lineNumber">5</span><span class="br"></span>merebitur.” item consul dixit: “De amicis Maximini quid videtur?” adclamatum est: “Hostes, hostes. <span class="br"></span><span class="lineNumber">6</span><span class="br"></span>qui eos occiderit, praemium merebitur.” item adclamatum est: “Inimicus senatus in crucem tollatur. hostis senatus ubicumque feriatur. inimici senatus vivi exurantur. Gordiani Augusti, di vos servent. <span class="br"></span><span class="lineNumber">7</span><span class="br"></span>ambo feliciter agatis, ambo feliciter imperetis. nepoti Gordiani praeturam decernimus, nepoti Gordiani consulatum
<span class="br"></span><span class="lineNumber"></span><span class="br"></span>
</p></section><notes></notes></section>