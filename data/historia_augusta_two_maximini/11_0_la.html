<section class="div1 language" lang="la"><header><hgroup><h1>The Two Maximini</h1></hgroup></header><section class="div2"><p class="noindent">
genus factionis fuit tale: cum ponte iuncto in Germanos transire Maximinus vellet, placuerat ut contrarii cum eo transirent, pons postea solveretur, ille in barbarico circumventus occideretur, imperium</p>
<span class="br"></span><span class="lineNumber">3</span><span class="br"></span><p>Magnus arriperet. nam omnia bella coeperat agere, et quidem fortissime, statim ut factus est imperator, peritus utpote rei militaris, volens existimationem de se habitam tenere et ante omnes Alexandri gloriam, <span class="br"></span><span class="lineNumber">4</span><span class="br"></span>quem ipse occiderat, vincere. quare imperator etiam in exercitio cottidie milites detinebat eratque in armis ipse, manu<a class="footnoteLink" href="#note_LCL140_334_1" id="target_note_LCL140_334_1"><sup>1</sup></a> exercitui et corpore multa semper ostendens. <span class="br"></span><span class="lineNumber">5</span><span class="br"></span>et istam quidem factionem Maximinus ipse finxisse perhibetur, ut materiam crudelitatis augeret. <span class="br"></span><span class="lineNumber">6</span><span class="br"></span>denique sine iudicio, sine accusatione, sine delatore, sine defensore omnes interemit, omnium bona sustulit et plus quattuor milibus<a class="footnoteLink" href="#note_LCL140_334_2" id="target_note_LCL140_334_2"><sup>2</sup></a> hominum occisis se satiare non potuit.</p>
</section>
<section class="div2">
<p>XI. Fuit etiam sub eodem factio desciscentibus sagittariis Osrhoenis ab eodem ob amorem Alexandri et desiderium, quem a Maximino apud eos occisum <span class="br"></span><span class="lineNumber">2</span><span class="br"></span>esse constabat, nec aliud persuaderi potuerat. denique etiam ipsi Titum,<a class="footnoteLink" href="#note_LCL140_334_3" id="target_note_LCL140_334_3"><sup>3</sup></a> unum ex suis, sibi ducem atque imperatorem fecerunt, quem Maximinus privatum <span class="br"></span><span class="lineNumber">3</span><span class="br"></span>iam dimiserat. quem quidem et purpura circumdederunt, regio adparatu ornarunt et quasi sui milites



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_334_1"><a class="footnoteCrossrefLink" href="#target_note_LCL140_334_1" title="Click to highlight in text"><sup class="lineRef">1</sup><span class="italic">manu</span> Cas., Peter; <span class="italic">magnus</span> P.</a></li><script type="text/javascript">document.getElementById('note_LCL140_334_1').style.display = "none";</script><li class="note inline" id="note_LCL140_334_2"><a class="footnoteCrossrefLink" href="#target_note_LCL140_334_2" title="Click to highlight in text"><sup class="lineRef">2</sup><span class="italic">milibus</span> Jordan, Peter; <span class="italic">militibus</span> P.</a></li><script type="text/javascript">document.getElementById('note_LCL140_334_2').style.display = "none";</script><li class="note inline" id="note_LCL140_334_3"><a class="footnoteCrossrefLink" href="#target_note_LCL140_334_3" title="Click to highlight in text"><sup class="lineRef">3</sup><span class="italic">Titum</span> Salm., Peter; <span class="italic">ticum</span> P.</a></li><script type="text/javascript">document.getElementById('note_LCL140_334_3').style.display = "none";</script></ul></section></notes></section>