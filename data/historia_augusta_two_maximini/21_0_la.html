<section class="div1 language" lang="la"><header><hgroup><h1>The Two Maximini</h1></hgroup></header><section class="div2"><p class="noindent">
occisis praecipue<a class="footnoteLink" href="#note_LCL140_354_1" id="target_note_LCL140_354_1"><sup>1</sup></a> â€¦ per populum Gallicano et Maecenate. qui quidem populus a praetorianis laniatus est, cum Balbinus resistere seditionibus non satis posset, denique magna pars urbis incensa est.</p>
<span class="br"></span><span class="lineNumber">7</span><span class="br"></span><p>Et recreatus quidem imperator fuerat Maximinus audita morte Gordiani atque eius filii Capeliani <span class="br"></span><span class="lineNumber">8</span><span class="br"></span>victoria. verum ubi aliud senatus consultum accepit, quo Maximum et Balbinus et Gordianus imperatores appellati sunt, intellexit senatus odia esse perpetua et se vere hostem omnium iudicio haberi.</p>
</section>
<section class="div2">
<p>XXI. acrior denique Italiam ingressus est. ubi cum comperisset Maximum contra se missum, vehementius <span class="br"></span><span class="lineNumber">2</span><span class="br"></span>saeviens quadrato agmine Emonam venit. sed provincialium omnium consilium hoc fuit, ut sublatis omnibus quae victum praebere possent intra civitates se reciperent, ut Maximinus cum exercitu fame <span class="br"></span><span class="lineNumber">3</span><span class="br"></span>urgueretur. denique ubi primum castra in campo posuit neque quicquam commeatuum repperit, incensus contra eum exercitus suus, quod fame in Italia laboraret, in qua post Alpes recreari se posse credebat, murmurare primum coepit, deinde etiam aliqua libere <span class="br"></span><span class="lineNumber">4</span><span class="br"></span>dicere. haec cum vellet vindicare, multum exarsit exercitus sed<a class="footnoteLink" href="#note_LCL140_354_2" id="target_note_LCL140_354_2"><sup>2</sup></a> odium tacitum in tempus distulit, quod <span class="br"></span><span class="lineNumber">5</span><span class="br"></span>loco suo statim prodidit. plerique sane dicunt ipsam Emonam vacuam et desertam inventam esse a Maximino, stulte laetante quod quasi sibi civitas tota cessisset.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL140_354_1"><a class="footnoteCrossrefLink" href="#target_note_LCL140_354_1" title="Click to highlight in text"><sup class="lineRef">1</sup>Peter suggests as a reading to fill the lacuna: <span class="italic">praecipue &lt;duobus praetorianis a Gallicano et Maecenate et instigantibus contra praetorianos&gt; [per] populum</span>; cf. <span class="italic">Gord</span>., xxii. 8.</a></li><script type="text/javascript">document.getElementById('note_LCL140_354_1').style.display = "none";</script><li class="note inline" id="note_LCL140_354_2"><a class="footnoteCrossrefLink" href="#target_note_LCL140_354_2" title="Click to highlight in text"><sup class="lineRef">2</sup><span class="italic">sed</span> Peter; <span class="italic">et</span> P.</a></li><script type="text/javascript">document.getElementById('note_LCL140_354_2').style.display = "none";</script></ul></section></notes></section>