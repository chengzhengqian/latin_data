<section class="div1 language" lang="la"><header><hgroup><h1>The Two Maximini</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span>tunc Maximinus sedecim lixas uno sudore devicit sedecim acceptis praemiis minusculis non militaribus</p>
</section>
<section class="div2">
<p>III. iussusque militare. tertia forte die cum processisset Severus ad campum, in turba exultantem more barbarico Maximinum vidit iussitque statim tribuno, ut <span class="br"></span><span class="lineNumber">2</span><span class="br"></span>eum coerceret ac Romana disciplina<a class="footnoteLink" href="#note_LCL140_318_1" id="target_note_LCL140_318_1"><sup>1</sup></a> imbueret. tunc ille, ubi de se intellexit imperatorem locutum, suspicatus barbarus et notum se esse principi et inter multos conspicuum, ad pedes imperatoris equitantis accessit. <span class="br"></span><span class="lineNumber">3</span><span class="br"></span>tum volens Severus explorare quantus in currendo esset, equum admisit multis circuitionibus, et cum senex imperator laborasset, neque ille a currendo per multa spatia desisset, ait ei: “Quid vis, Thracisce? num quid delectat luctari post cursum?” tum “Quantum <span class="br"></span><span class="lineNumber">4</span><span class="br"></span>libet,” inquit, “Imperator.” post hoc ex equo Severus descendit et recentissimos quosque ac fortissimos <span class="br"></span><span class="lineNumber">5</span><span class="br"></span>milites ei comparari iussit. tum ille more solito septem fortissimos uno sudore vicit solusque omnium a Severo post argentea praemia torque aureo donatus est iussusque inter stipatores corporis semper in aula <span class="br"></span><span class="lineNumber">6</span><span class="br"></span>consistere. hinc igitur factus conspicuus inter milites clarus, amari a tribunis, a conmilitonibus suspici, impetrare ab imperatore quod vellet, locis etiam militiae a Severo adiutus, cum esset peradulescens, longitudine

</p></section><notes><section class="footnotes"><ul><li class="note" id="note_LCL140_318_1"><a class="footnoteCrossrefLink" href="#target_note_LCL140_318_1" title="Click to highlight in text"><sup class="lineRef">1</sup><span class="italic">ac Romana disciplina</span> Baehrens, Lessing; <span class="italic">ac Romanam disciplinam</span> P, Peter<sup>1</sup>.</a></li><script type="text/javascript">document.getElementById('note_LCL140_318_1').style.display = "none";</script></ul></section></notes></section>