<section class="div1 language" lang="la"><header><hgroup><h1>Lucilius</h1></hgroup></header><section class="div2">
<span class="label">82</span>
<p>Donatus, ad Ter., <span class="italic">Phorm.,</span> I, 2, 73: ‘Qui’ utinam est, ut Lucilius in II—</p>
<p class="lineGroup">
<span class="line">“Qui te, Nomentane, malum di—” ad cetera</span><span class="linebreak"></span>
<span class="line indent2">pergit.</span><span class="linebreak"></span>
</p>
<span class="label">83</span>
<p>Porphyrio, ad Hor., <span class="italic">S.,</span> I, 7, 23: ‘Cohortem’ comites dicit Bruti, qui in consilio eius erant. Sic et Lucilius ait—</p>
<p class="lineGroup">
<span class="line">ut praetoris cohors et Nostius dixit aruspex.</span><span class="linebreak"></span>
</p>
<span class="label">84–6</span>
<p>Cicero, <span class="italic">de Orat.,</span> III, 43, 171: Conlocationis est componere et struere verba sic ut neve asper eorum concursus neve hiulcus sit, sed quodam modo coagmentatus et levis. In quo lepide soceri mei persona lusit is qui elegantissime id facere potuit, Lucilius—</p>
<p class="lineGroup">
<span class="line">“Quam lepide lexis conpostae ut tesserulae omnes</span><span class="linebreak"></span>
<span class="line">arte pavimento atque emblemate vermiculato!</span><span class="linebreak"></span>
</p>
<p>quae cum dixisset in Albucium inludens, ne a me quidem abstinuit—</p>
<p class="lineGroup">
<span class="line">“Crassum habeo generum, ne rhetoricoterus tu seis.</span><span class="linebreak"></span>
</p>
<p>Cp. Cic, <span class="italic">Or.,</span> 44, 149; <span class="italic">Brut.,</span> 79, 274; Non., 188, 20; Plin. XXXVI, 185; Quintil., IX, 4, 113.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note text" id="note_LCL329_28_82"><sup class="lineRef">82</sup>qui . . . di C 244–6 (di <span class="italic">post</span> qui B) qui te mons montane mali—tum ad e. <span class="italic">q. s.</span> Leo qui te montane malum ad cetera pergit <span class="italic">Donat.</span>
</li><li class="note text" id="note_LCL329_28_83"><sup class="lineRef">83</sup>
<span class="italic">trib. lib. XI B, lib. XIV M</span>
</li></ul></section></notes></section>