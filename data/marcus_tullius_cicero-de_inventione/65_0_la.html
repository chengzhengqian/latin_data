<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

primum comprehensio quae utrum concesseris debet tollere, si vera est, nunquam reprehendetur; sin falsa, duobus modis, aut conversione aut alterius partis infirmatione; conversione,<a class="footnoteLink" href="#note_LCL386_130_1" id="target_note_LCL386_130_1"><sup>1</sup></a> hoc modo:</p>
<blockquote><p>
<span class="line">Nam si veretur, quid eum accuses qui est probus?</span><span class="linebreak"></span>
<span class="line">Sin inverecundum animi ingenium possidet,</span><span class="linebreak"></span>
<span class="line">Quid autem accuses qui id parvi auditum aestimet?</span><span class="linebreak"></span>
</p></blockquote>
<p class="indent">Hic, sive vereri dixeris sive non vereri, concedendum hoc putat ut neges esse accusandum. Quod conversione sic reprehendetur: “Immo vero accusandus est. Nam si veretur, accuses; non enim parvi auditum aestimabit. Sin inverecundum animi ingenium possidet, tamen accuses; non enim probus est.” <span class="br"></span><span class="lineNumber">84</span><span class="br"></span>Alterius autem partis infirmatione hoc modo reprehendetur: “Verum si veretur, accusatione tua correctus ab errato recedet.”</p>
<p>Enumeratio vitiosa intellegitur si aut praeteritum quiddam dicimus quod velimus concedere, aut infirmum aliquid adnumeratum quod aut contra dici possit, aut causa non sit quare non honeste possimus concedere. Praeteritur quiddam in eiusmodi enumerationibus: “Quoniam habes istum equum, aut emeris oportet aut hereditate possideas aut munere acceperis aut domi tibi natus sit aut, si eorum nihil est, surripueris necesse est: si<a class="footnoteLink" href="#note_LCL386_130_2" id="target_note_LCL386_130_2"><sup>2</sup></a> neque emisti neque hereditate venit neque donatus est neque domi natus <span class="br"></span><span class="lineNumber">85</span><span class="br"></span>est, necesse est ergo surripueris.” Hoc commode





</p></section><notes><section class="footnotes"><ul><li class="note" id="note_LCL386_130_1"><a class="footnoteCrossrefLink" href="#target_note_LCL386_130_1" title="Click to highlight in text"><sup class="lineRef">1</sup>conversione <span class="italic">bracketed by Linsmayer, Ströbel.</span></a></li><script type="text/javascript">document.getElementById('note_LCL386_130_1').style.display = "none";</script><li class="note" id="note_LCL386_130_2"><a class="footnoteCrossrefLink" href="#target_note_LCL386_130_2" title="Click to highlight in text"><sup class="lineRef">2</sup>si <span class="italic">M:</span> sed <span class="italic">J.</span></a></li><script type="text/javascript">document.getElementById('note_LCL386_130_2').style.display = "none";</script></ul></section></notes></section>