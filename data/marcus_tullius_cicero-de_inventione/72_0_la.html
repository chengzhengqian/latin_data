<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aliquem volet laudare, de felicitate eius, non de virtute dicat; aut si rem cum re ita comparabit, ut alteram se non putet laudare, nisi alteram vituperarit; aut si alteram ita laudet, ut alterius non faciat</p>
<span class="br"></span><span class="lineNumber">95</span><span class="br"></span><p>mentionem; aut si, cum de certa re quaeretur, de communi instituetur oratio, ut si quis, cum aliqui deliberent, bellum gerant an non, pacem laudet omnino, non illud bellum inutile esse demonstret; aut si ratio alicuius rei reddetur falsa, hoc modo: “Pecunia bonum est, propterea quod ea maxime vitam beatam efficit;” aut infirma, ut Plautus:</p>
<blockquote><p>
<span class="line">Amicum castigare ob meritam noxiam,</span><span class="linebreak"></span>
<span class="line">Immune est facinus; verum in aetate utile</span><span class="linebreak"></span>
<span class="line">Et conducibile; nam ego amicum hodie meum</span><span class="linebreak"></span>
<span class="line">Concastigabo pro commerita noxia;</span><span class="linebreak"></span>
</p></blockquote>
<p>aut eadem, hoc modo: “Malum est avaritia; multos enim magnis incommodis affecit pecuniae cupiditas;” aut parum idonea, hoc modo: “Maximum bonum est amicitia; plurimae enim delectationes sunt in amicitia.”</p>
<span class="br"></span><span class="lineNumber">96</span><span class="br"></span><p>LI. Quartus modus erit reprehensionis per quem contra firmam argumentationem aeque firma aut firmior ponitur. Hoc genus in deliberationibus maxime versabitur, cum aliquid quod contra dicatur, aequum esse concedimus, sedid quod nos defendimus, necessarium esse demonstramus; aut cum id quod illi defendant, utile esse fatemur, quod nos dicamus, honestum esse demonstramus.</p>
</section><notes></notes></section>