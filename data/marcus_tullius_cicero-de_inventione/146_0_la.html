<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

comparatio, ut in eo qui, cum lex aperiri portas noctu vetaret, aperuit quodam in bello et auxilia quaedam in oppidum recepit, ne ab hostibus opprimerentur, si <span class="br"></span><span class="lineNumber">124</span><span class="br"></span>foris essent, quod prope muros hostes castra haberent; tum relatio criminis, ut in eo milite qui, cum communis lex omnium hominem occidere vetaret, tribunum militum,<a class="footnoteLink" href="#note_LCL386_292_1" id="target_note_LCL386_292_1"><sup>1</sup></a> qui vim sibi afferre conaretur, occidit; tum remotio criminis, ut in eo qui, cum lex quibus diebus in legationem proficisceretur praestituerat, quia sumptum quaestor non dedit, profectus non est; tum concessio per purgationem et per imprudentiam, ut in vituli immolatione, et per vim, ut in nave rostrata, et per casum, ut in Eurotae magnitudine. Quare aut ita sententia inducetur, ut unum quiddam voluisse scriptor demonstretur; aut sic, ut in eiusmodi re et tempore hoc voluisse doceatur.</p>
<span class="br"></span><span class="lineNumber">125</span><span class="br"></span><p>XLIII. Ergo is qui scriptum defendet his locis plerumque omnibus, maiore autem parte semper poterit uti: primum scriptoris collaudatione et loco communi, nihil eos qui iudicent nisi id quod scriptum<a class="footnoteLink" href="#note_LCL386_292_2" id="target_note_LCL386_292_2"><sup>2</sup></a> spectare oportere; et hoc eo magis, si legitimum scriptum proferetur, id est, aut lex ipsa aut aliquid ex lege; postea, quod vehementissimum est, facti aut intentionis adversariorum cum ipso scripto






</p></section><notes><section class="footnotes"><ul><li class="note" id="note_LCL386_292_1"><a class="footnoteCrossrefLink" href="#target_note_LCL386_292_1" title="Click to highlight in text"><sup class="lineRef">1</sup><span class="italic">After</span> militum <span class="italic">the MSS. have</span> suum: <span class="italic">bracketed by Friedrich.</span></a></li><script type="text/javascript">document.getElementById('note_LCL386_292_1').style.display = "none";</script><li class="note" id="note_LCL386_292_2"><a class="footnoteCrossrefLink" href="#target_note_LCL386_292_2" title="Click to highlight in text"><sup class="lineRef">2</sup><span class="italic">After</span> scriptum <span class="italic">SP</span><a class="footnoteLink" href="#note_LCL386_292_1" id="target_note_LCL386_292_1"><sup>2</sup></a> <span class="italic">Ri insert</span> est: <span class="italic">J</span> sit.</a></li><script type="text/javascript">document.getElementById('note_LCL386_292_2').style.display = "none";</script></ul></section></notes></section>