<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
derogetur. Atque in hoc loco mihi caput illud videtur esse, ut quaeramus quid sit illud quod si adipisci aut effugere velimus, aliqua res nobis sit necessaria, hoc est quae sit adiunctio, ut proinde, uti quaeque res erit, elaboremus et gravissimam quamque causam vehementissime necessariam iudicemus.</p>
<span class="br"></span><span class="lineNumber">176</span><span class="br"></span><p>Affectio est quaedam ex temporc aut ex negotiorum eventu aut administratione aut hominum studio commutatio rerum, ut non tales, quales ante habitae sint aut plerumque haberi soleant, habendae videantur esse; ut ad hostes transire turpe videatur esse, at non illo animo quo Ulixes transiit; et pecuniam in mare deicere inutile, at non eo consilio quo Aristippus fecit. Sunt igitur res quaedam ex tempore et ex consilio, non ex sua natura considerandae; quibus in omnibus, quid tempora petant, quid personis dignum sit, considerandum est et non quid, sed quo quidque animo, quicum, quo tempore, quamdiu fiat, attendendum est. His ex partibus ad sententiam dicendam locos sumi oportere arbitramur.</p>
<span class="br"></span><span class="lineNumber">177</span><span class="br"></span><p>LIX. Laudes autem et vituperationes ex eis locis sumentur qui loci personis sunt attributi, de quibus ante dictum est. Sin distributius tractare qui volet,



</p></section><notes></notes></section>