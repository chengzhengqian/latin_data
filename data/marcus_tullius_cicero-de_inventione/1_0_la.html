<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">M. Tulli Ciceronis Rhetorici Libri Duo Qui Vocantur de Î™nventione</span></h1>
<section class="div2">
<h2><span class="ac">Liber Primus</span></h2>
<span class="br"></span><span class="lineNumber">1</span><span class="br"></span><p>I. <span class="sc">Saepe</span> et multum hoc mecum cogitavi, bonine an mali plus attulerit hominibus et civitatibus copia dicendi ac summum eloquentiae studium. Nam cum et nostrae rei publicae detrimenta considero et maximarum civitatum veteres animo calamitates colligo, non minimam video per disertissimos homines invectam partem incommodorum; cum autem res ab nostra memoria propter vetustatem remotas ex litterarum monumentis repetere instituo, multas urbes constitutas, plurima bella restincta, firmissimas societates, sanctissimas amicitias intellego cum animi ratione tum facilius eloquentia comparatas. Ac me quidem diu cogitantem ratio ipsa in hanc potissimum sententiam ducit, ut existimem sapientiam sine eloquentia parum prodesse civitatibus, eloquentiam vero sine sapientia nimium obesse plerumque, prodesse nunquam. Quare si quis omissis rectissimis atque
</p></section><notes></notes></section>