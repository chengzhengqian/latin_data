<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nomine ipsius negoti, sed ex consilio eius qui fecerit et causa et tempore considerari oportere; quid mali futurum sit aut ex iniuria aut scelere alicuius, nisi tanta et tam perspicua audacia ab eo ad cuius famam aut ad parentes aut ad liberos pertineret aut ad aliquam rem quam caram esse omnibus aut necesse est aut oportet esse, vindicata.</p>
<p>XXIX. Remotio criminis est cum eius intentio facti quod ab adversario infertur in alium aut in aliud demovetur. Id fit bipertito: nam tum <span class="br"></span><span class="lineNumber">87</span><span class="br"></span>causa, tum res ipsa removetur. Causae remotionis hoc nobis exemplo sit: Rhodii quosdam legarunt Athenas. Legatis quaestores sumptum, quem oportebat dari, non dederunt. Legati profecti non sunt. Accusantur. Intentio est: “Proficisci oportuit.” Depulsio est: “Non oportuit.” Quaestio est: Oportueritne? Ratio est: “Sumptus enim, qui de publico daro solet, is ab quaestore non est datus.” Infirmatio est: “Vos tamen id, quod publice vobis erat negoti datum, conficere oportebat.” Iudicatio est: Cum eis qui legati erant sumptus qui debebatur de publico non daretur, oportueritne eos conficere nihilo minus legationem?</p>
<p>Hoc in genere primum, sicut in ceteris, si quid aut ex coniecturali aut ex alia constitutione sumi possit, videri oportebit. Deinde pleraque et ex comparatione

</p></section><notes></notes></section>