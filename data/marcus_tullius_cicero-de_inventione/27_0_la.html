<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">27</span><span class="br"></span><p>XIX. Narratio est rerum gestarum aut ut gestarum expositio. Narrationum genera tria sunt: unum genus est in quo ipsa causa et omnis ratio controversiae continetur; alterum, in quo digressio aliqua extra causam aut criminationis aut similitudinis aut delectationis non alienae ab eo negotio quo de agitur aut amplificationis causa interponitur. Tertium genus est remotum a civilibus causis quod delectationis causa non inutili cum exercitatione dicitur et scribitur. Eius partes sunt duae, quarum altera in negotiis, altera in personis maxime versatur. Ea quae in negotiorum expositione posita est tres habet partes: fabulam, historiam, argumentum. Fabula est in qua nec verae nec veri similes res continentur, cuiusmodi est:</p>
<blockquote><p>
<span class="line">Angues ingentes alites, iuncti iugo . . .</span><span class="linebreak"></span>
</p></blockquote>
<p>Historia est gesta res, ab aetatis nostrae memoria remota; quod genus:</p>
<blockquote><p>
<span class="line">Appius indixit Karthaginiensibus bellum.</span><span class="linebreak"></span>
</p></blockquote>
<p>Argumentum est ficta res, quae tamen fieri potuit. Huiusmodi apud Terentium:</p>
<blockquote><p>
<span class="line">Nam is postquam excessit ex ephebis . . .</span><span class="linebreak"></span>
</p></blockquote>
<p>Illa autem narratio quae versatur in personis eiusmodi



</p></section><notes></notes></section>