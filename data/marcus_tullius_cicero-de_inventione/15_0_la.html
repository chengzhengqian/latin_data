<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>XI. Haec ergo constitutio, quam generalem nominamus, partes videtur nobis duas habere, iuridicialem et negotialem. Iuridicialis est in qua aequi et recti natura aut praemi aut poenae ratio quaeritur; negotialis, in qua, quid iuris ex civili more et aequitate sit, consideratur; cui diligentiae praeesse apud nos
<span class="br"></span><span class="lineNumber">15</span><span class="br"></span>iure consulti existimantur. Ac iuridicialis quidem ipsa<a class="footnoteLink" href="#note_LCL386_30_1" id="target_note_LCL386_30_1"><sup>1</sup></a> in duas tribuitur partes, absolutam et assumptivam. Absoluta est quae ipsa in se continct iuris et iniuriae quaestionem; assumptiva, quae ipsa ex se nihil dat firmi ad recusationem, foris autem aliquid defensionis assumit. Eius partes sunt quattuor, concessio, remotio criminis, relatio criminis, comparatio. Concessio est cum reus non id quod factum est defendit, sed ut ignoscatur postulat. Haec in duas partes dividitur, purgationem et deprecationem. Purgatio est cum factum conceditur, culpa removetur. Haec partes habet tres, imprudentiam, casum, necessitatem. Deprecatio est cum et peccasse et consulto peccasse reus se confitetur et tamen ut ignoscatur postulat; quod genus perraro potest accidere. Remotio criminis est cum id crimen quod infertur ab se et ab sua culpa et potestate<a class="footnoteLink" href="#note_LCL386_30_2" id="target_note_LCL386_30_2"><sup>2</sup></a> in alium reus removere conatur. Id dupliciter fieri poterit, si aut causa aut factum in alium transferetur. Causa transfertur, cum aliena dicitur





</p></section><notes><section class="footnotes"><ul><li class="note" id="note_LCL386_30_1"><a class="footnoteCrossrefLink" href="#target_note_LCL386_30_1" title="Click to highlight in text"><sup class="lineRef">1</sup>ipsa <span class="italic">P</span><a class="footnoteLink" href="#note_LCL386_30_2" id="target_note_LCL386_30_2"><sup>2</sup></a><span class="italic">J Victorinus</span> ipsa et <span class="italic">M</span> et ipsa <span class="italic">i.</span></a></li><script type="text/javascript">document.getElementById('note_LCL386_30_1').style.display = "none";</script><li class="note" id="note_LCL386_30_2"><a class="footnoteCrossrefLink" href="#target_note_LCL386_30_2" title="Click to highlight in text"><sup class="lineRef">2</sup>culpa vi et potestate <span class="italic">P</span><sup>2</sup><span class="italic">J. Victorinus, Cassiodorus, omit</span> vi <span class="italic">from the text: Kayser brackets</span> vi et potestate.</a></li><script type="text/javascript">document.getElementById('note_LCL386_30_2').style.display = "none";</script></ul></section></notes></section>