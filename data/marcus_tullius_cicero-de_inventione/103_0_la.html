<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

singillatim de una quaque explicare et alias aliter haec in utramque partem causae solent convenire.</p>
<p>XIV. Quare considerare haec quae exposuimus oportebit. Facilius autem ad inventionem animus incidet, si gesti negoti et suam et adversarii narrationem saepe ct diligenter pertractabit et quod quaeque pars suspicionis habebit eliciens considerabit quare, quo consilio, qua spe perficiendi quidque factum sit; hoc cur modo potius quam illo; cur ab hoc potius quam ab illo; cur nullo adiutore aut cur hoc; cur nemo sit conscius aut cur sit aut cur hic sit; cur hoc ante factum sit; cur hoc ante factum non sit;<a class="footnoteLink" href="#note_LCL386_206_1" id="target_note_LCL386_206_1"><sup>1</sup></a> cur hoc in ipso negotio, cur hoc post negotium, an factum de industria an rem ipsam consecutum sit; constetne oratio aut cum re aut ipsa secum; hoc huiusne rei sit signum an illius, an et huius et illius et utrius potius; quid factum sit, quod non oportuerit, aut non factum, <span class="br"></span><span class="lineNumber">46</span><span class="br"></span>quod oportuerit. Cum animus hac intentione omnes totius negoti partes considerabit, tum illi ipsi in medium coacervati loci procedent, de quibus ante dictum est; et tum ex singulis, tum ex coniunctis argumenta certa nascentur, quorum argumentorum pars probabili, pars necessario in genere versabitur. Accedunt autem saepe ad coniecturam quaestiones, testimonia, rumores, quae contra omnia uterque




</p></section><notes><section class="footnotes"><ul><li class="note" id="note_LCL386_206_1"><a class="footnoteCrossrefLink" href="#target_note_LCL386_206_1" title="Click to highlight in text"><sup class="lineRef">1</sup>cur hoc ante factum non sit <span class="italic">omitted by M, bracketed by Kayser.</span></a></li><script type="text/javascript">document.getElementById('note_LCL386_206_1').style.display = "none";</script></ul></section></notes></section>