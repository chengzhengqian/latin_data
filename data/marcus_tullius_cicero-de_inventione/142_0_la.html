<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
cum de gratia referenda deliberetur; et, se pretium non pro facto, sed honorem ita ut factitatum sit pro beneficio postulare.</p>
<p>Ac de constitutionibus quidem satis dictum est; nunc de eis controversiis quae in scripto versantur dicendum videtur.</p>
<span class="br"></span><span class="lineNumber">116</span><span class="br"></span><p>XL. In scripto versatur controversia cum ex scriptionis ratione aliquid dubii nascitur. Id fit ex ambiguo, ex scripto et sententia, ex contrariis legibus, ex ratiocinatione, ex definitione.</p>
<p>Ex ambiguo autem nascitur controversia cum quid senserit scriptor obscurum est, quod scriptum duas pluresve res significat, ad hunc modum: Paterfamilias, cum filium heredem faceret, vasorum argenteorum pondo centum<a class="footnoteLink" href="#note_LCL386_284_1" id="target_note_LCL386_284_1"><sup>1</sup></a> uxori suae sic legavit: heres meus uxori meae vasorum argenteorum pondo centum, quae volet, dato. Post mortem eius vasa magnifica et pretiose caelata petit a filio mater. Ille se, quae ipse vellet, debere dicit.</p>
<p>Primum, si fieri poterit, demonstrandum est non esse ambigue scriptum, propterea quod omnes in consuetudine sermonis sic uti solent eo verbo uno pluribusve in eam sententiam in quam is qui dicet <span class="br"></span><span class="lineNumber">117</span><span class="br"></span>accipiendum esse demonstrabit. Deinde ex superiore et ex inferiore scriptura docendum id quod quaeratur fieri perspicuum. Quare si ipsa separatim ex se verba considerentur, omnia aut pleraque ambigua visum iri; quae autem ex omni considerata scriptura perspicua fiant, haec ambigua non oportere existi­mare.</p>
</section><notes><section class="footnotes"><ul><li class="note" id="note_LCL386_284_1"><a class="footnoteCrossrefLink" href="#target_note_LCL386_284_1" title="Click to highlight in text"><sup class="lineRef">1</sup>pondo centum <span class="italic">P</span><a class="footnoteLink" href="#note_LCL386_284_1" id="target_note_LCL386_284_1"><sup>2</sup></a><span class="italic">J</span>: centum pondo <span class="italic">S<sup>3</sup>i, Ströbel</span>: centum pondus <span class="italic">M.</span></a></li><script type="text/javascript">document.getElementById('note_LCL386_284_1').style.display = "none";</script></ul></section></notes></section>