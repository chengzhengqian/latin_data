<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

inerit indignationis aut conquestionis, et ex iuris utilitate et natura multos et graves sumere licebit et oportebit, si causae dignitas videbitur postulare.</p>
<p>XXIV. Nunc assumptivam partem iuridicialis consideremus. Assumptiva igitur tum dicitur, cum ipsum ex se factum probari non potest, aliquo autem foris adiuncto argumento defenditur. Eius partes sunt quattuor: comparatio, relatio criminis, remotio criminis, concessio.</p>
<span class="br"></span><span class="lineNumber">72</span><span class="br"></span><p>Comparatio est cum aliquid factum quod ipsum non sit probandum ex eo cuius id causa factum est defenditur. Ea est huiusmodi: Quidam imperator, cum ab hostibus circumsederetur neque effugere ullo modo posset, depectus est cum eis ut arma et impedimenta relinqueret, milites educeret; itaque fecit; armis et impedimentis amissis praeter spem milites conservavit. Accusatur maiestatis. Incurrit huc definitio. Sed nos hunc locum de quo agimus <span class="br"></span><span class="lineNumber">73</span><span class="br"></span>consideremus. Intentio est: “Non oportuit arma et impedimenta relinquere. “Depulsio est: “Oportuit.” Quaestio est: Oportueritne? Ratio est: “Milites enim omnes perissent. “Infirmatio est aut coniecturalis: “Non perissent;” aut altera coniecturalis: “Non ideo fecisti.” Ex quibus iudicatio est: Perissentne? et: Ideone fecerit?<a class="footnoteLink" href="#note_LCL386_236_1" id="target_note_LCL386_236_1"><sup>1</sup></a></p>
</section><notes><section class="footnotes"><ul><li class="note" id="note_LCL386_236_1"><a class="footnoteCrossrefLink" href="#target_note_LCL386_236_1" title="Click to highlight in text"><sup class="lineRef">1</sup><span class="italic">Weidner, Friedrich, and Ströbel bracket</span> Ex . . . fecerit.</a></li><script type="text/javascript">document.getElementById('note_LCL386_236_1').style.display = "none";</script></ul></section></notes></section>