<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

licebat.” Depulsio est in concessione posita. Ratio est: “Nescivi non licere.” Infirmatio est: “Tamen, quoniam fecisti quod non licebat ex lege, supplicio dignus es.” Iudicatio est: Cum id fecerit quod non oportuerit, et id non oportere nescierit, sitne supplicio dignus?</p>
<span class="br"></span><span class="lineNumber">96</span><span class="br"></span><p>Casus autem inferetur in concessionem, cum demonstratur aliqua fortunae vis voluntati obstitisse, ut in hac: Cum Lacedaemoniis lex esset ut, hostias nisi ad sacrificium quoddam redemptor praebuisset, capital esset, hostias is qui redemerat cum sacrifici dies instaret, in urbem ex agro coepit agere. Tum subito magnis commotis tempestatibus fluvius Eurotas, is qui praeter Lacedaemonem fluit, ita magnus et vehemens factus est ut ea traduci victimae <span class="br"></span><span class="lineNumber">97</span><span class="br"></span>nullo modo possent. Redemptor suae voluntatis ostendendae causa hostias constituit omnes in litore, ut qui trans flumen essent videre possent. Cum omnes studio eius subitam fluminis magnitudinem scirent fuisse impedimento, tamen quidam capitis arcesserunt. Intentio est: “Hostiae quas debuisti ad sacrificium praesto non fuerunt.” Depulsio est<a class="footnoteLink" href="#note_LCL386_262_1" id="target_note_LCL386_262_1"><sup>1</sup></a> concessio. Ratio: “Flumen enim subito accrevit et ea re traduci non potuerunt.” Infirmatio: “Tamen, quoniam quod lex iubet factum non est, supplicio dignus es.” Iudicatio est: Cum in ea re contra


</p></section><notes><section class="footnotes"><ul><li class="note" id="note_LCL386_262_1"><a class="footnoteCrossrefLink" href="#target_note_LCL386_262_1" title="Click to highlight in text"><sup class="lineRef">1</sup>est <span class="italic">LRJ</span>: <span class="italic">omitted by Ströbel.</span></a></li><script type="text/javascript">document.getElementById('note_LCL386_262_1').style.display = "none";</script></ul></section></notes></section>