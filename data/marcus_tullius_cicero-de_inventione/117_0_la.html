<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Ea est huiuscemodi: Cum Thebani Lacedaemonios bello superavissent et fere mos esset Graiis, cum inter se bellum gessissent, ut ei qui vicissent tropaeum aliquod in finibus statuerent victoriae modo in praesentiam declarandae causa, non ut in perpetuum belli memoria maneret, äeneum statuerunt tropaeum. Accusantur apud Amphictyonas id est <span class="br"></span><span class="lineNumber">70</span><span class="br"></span>apud commune Graeciae consilium.<a class="footnoteLink" href="#note_LCL386_234_1" id="target_note_LCL386_234_1"><sup>1</sup></a> Intentio est: “Non oportuit.” Depulsio est: “Oportuit.” Quaestio est: Oportueritne? Ratio est: “Eam enim ex bello gloriam virtute peperimus, ut eius aeterna insignia posteris nostris relinquere vellemus.” Infirmatio est: “At tamen aeternum inimicitiarum monumentum Graios de Graiis statuere non oportet.” Iudicatio est: Cum summae virtutis concelebrandae causa Graii de Graiis aeternum inimicitiarum monumentum statuerunt, rectene an contra fecerint? Hanc ideo rationem subiecimus, ut hoc causae genus ipsum de quo agimus cognosceretur. Nam si eam supposuissemus qua fortasse usi sunt: “Non enim juste neque pie bellum gessistis,” in relationem criminis delaberemur, de qua post loquemur. Utrumque autem causae genus in hanc causam incidere perspicuum est. In hanc argumentationes ex isdem locis sumendae sunt atque in causam negotialem, qua de ante dictum est. <span class="br"></span><span class="lineNumber">71</span><span class="br"></span>Locos autem communes et ex causa ipsa, si quid




</p></section><notes><section class="footnotes"><ul><li class="note" id="note_LCL386_234_1"><a class="footnoteCrossrefLink" href="#target_note_LCL386_234_1" title="Click to highlight in text"><sup class="lineRef">1</sup>id . . . consilium <span class="italic">bracketed by Schuetz, Ströbel.</span></a></li><script type="text/javascript">document.getElementById('note_LCL386_234_1').style.display = "none";</script></ul></section></notes></section>