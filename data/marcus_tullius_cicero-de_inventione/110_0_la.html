<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

oportet, constitutio translativa appellatur. Eius nobis exempla permulta opus sint, si singula translationum genera quaeramus; sed quia ratio praeceptorum similis est, exemplorum multitudine supersedendum est. Atque in nostra quidem consuetudine multis de causis fit ut rarius incidant translationes. Nam et praetoris exceptionibus multae excluduntur actiones et ita ius civile habemus constitutum, ut causa cadat is qui non quemadmodum oportet <span class="br"></span><span class="lineNumber">58</span><span class="br"></span>egerit. Quare in iure plerumque versantur. Ibi enim et exceptiones postulantur et agendi<a class="footnoteLink" href="#note_LCL386_220_1" id="target_note_LCL386_220_1"><sup>1</sup></a> potestas datur et omnis conceptio privatorum iudiciorum constituitur. In ipsis autem iudiciis rarius incidunt et tamen, si quando incidunt, eiusmodi sunt ut per se minus habeant firmitudinis, confirmentur autem assumpta alia aliqua constitutione: ut in quodam iudicio, cum venefici cuiusdam nomen esset delatum et, quia parricidi causa subscripta esset, extra ordinem esset acceptum, cum in accusatione autem alia quaedam crimina testibus et argumentis confirmarentur, parricidi autem mentio solum facta esset, defensor in hoc ipso multum oportet et diu consistat: cum de nece parentis nihil demonstratum esset, indignum facinus esse ea poena afficere reum qua parricidae afficiuntur; id autem, si damnaretur, fieri necesse esse, quoniam et id causae subscriptum <span class="br"></span><span class="lineNumber">59</span><span class="br"></span>et ea re nomen extra ordinem sit acceptum. Ea igitur poena si affici reum non oporteat, damnari</p>
</section><notes><section class="footnotes"><ul><li class="note" id="note_LCL386_220_1"><a class="footnoteCrossrefLink" href="#target_note_LCL386_220_1" title="Click to highlight in text"><sup class="lineRef">1</sup>et agendi et quonammodo agendi <span class="italic">M</span>: et agendi <span class="italic">erased in P</span>: <span class="italic">deleted in SL</span>: et quodammodo agendi <span class="italic">Ju</span>: de modo agendi <span class="italic">Victorinus.</span></a></li><script type="text/javascript">document.getElementById('note_LCL386_220_1').style.display = "none";</script></ul></section></notes></section>