<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


idoneorum verborum<a class="footnoteLink" href="#note_LCL386_20_1" id="target_note_LCL386_20_1"><sup>1</sup></a> ad inventionem accommodatio; memoria est firma animi rerum ac verborum <a class="footnoteLink" href="#note_LCL386_20_2" id="target_note_LCL386_20_2"><sup>2</sup></a> perceptio; pronuntiatio est ex rerum et verborum dignitate vocis et corporis moderatio.</p>
<p>Nunc his rebus breviter constitutis eas rationes quibus ostendere possimus genus et finem et officium huius artis aliud in tempus differemus. Nam et multorum verborum indigent et non tanto opere ad artis descriptionem et praecepta tradenda pertinent. Eum autem qui artem rhetoricam scribat de duabus reliquis rebus, materia artis ac partibus, scribere oportere existimamus. Ac mihi quidem videtur coniuncte agendum de materia ac partibus. Quare inventio, quae princeps est omnium partium, potissimum in omni causarum genere, qualis debeat esse, consideretur.</p>
<span class="br"></span><span class="lineNumber">10</span><span class="br"></span><p>VIII. Omnis res quae habet in se positam in dictione ac disceptatione aliquam controversiam, aut facti aut nominis aut generis aut actionis continet quaestionem. Eam igitur quaestionem ex qua causa nascitur constitutionem appellamus. Constitutio est prima conflictio causarum ex depulsione intentionis profecta, hoc modo: “Fecisti.” “Non feci,” aut: “Iure feci.” Cum facti controversia est, quoniam coniecturis causa firmatur, constitutio coniecturalis appellatur. Cum autem nominis, quia vis vocabuli





</p></section><notes><section class="footnotes"><ul><li class="note" id="note_LCL386_20_1"><a class="footnoteCrossrefLink" href="#target_note_LCL386_20_1" title="Click to highlight in text"><sup class="lineRef">1</sup><span class="italic">After</span> verborum <span class="italic">the MSS. except M</span><sup>1</sup> <span class="italic">insert</span> et sententiarum.</a></li><script type="text/javascript">document.getElementById('note_LCL386_20_1').style.display = "none";</script><li class="note" id="note_LCL386_20_2"><a class="footnoteCrossrefLink" href="#target_note_LCL386_20_2" title="Click to highlight in text"><sup class="lineRef">2</sup>ad inventionem, <span class="italic">after</span> verborum <span class="italic">is omitted by Cassiodorus, bracketed by Lambinus. Strobel keeps the phrase, understanding</span> retinendam.</a></li><script type="text/javascript">document.getElementById('note_LCL386_20_2').style.display = "none";</script></ul></section></notes></section>