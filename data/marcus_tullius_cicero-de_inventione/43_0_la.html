<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sive verum. In eo genere quod fere fieri solet probabile huiusmodi est: “Si mater est, diligit filium: si avarus est, neglegit ius iurandum.” In eo autem quod in opinione positum est, huiusmodi sunt probabilia: Impiis apud inferos poenas esse praeparatas; eos qui philosophiae dent operam non arbitrari deos esse.</p>
<p>XXX. Similitudo autem in contrariis, et ex paribus, in eis rebus quae sub eandem rationem cadunt maxime spectatur. In contrariis, hoc modo: “Nam si eis qui imprudentes laeserunt ignosci convenit, eis qui necessario profuerunt haberi <span class="br"></span><span class="lineNumber">47</span><span class="br"></span>gratiam non oportet.” Ex pari, sic: “Nam ut locus sine portu navibus esse non potest tutus, sic animus sine fide stabilis amicis non potest esse.” In eis rebus quae sub eandem rationem cadunt hoc modo probabile consideratur: “Nam si Rhodiis turpe non est portorium locare, ne Hermocreonti quidem turpe est conducere.” Haec tum vera sunt, hoc pacto: “Quoniam cicatrix est, fuit vulnus”; tum veri similia, hoc modo: “Si multus erat in calceis pulvis, ex itinere eum venire oportebat.”</p>
<p>Omne autem (ut certas quasdam in partes tribuamus) probabile quod sumitur ad argumentationem aut signum est aut credibile aut iudicatum aut <span class="br"></span><span class="lineNumber">48</span><span class="br"></span>comparabile. Signum est quod sub sensum aliquem cadit et quiddam significat quod ex ipso profectum videtur, quod aut ante fuerit aut in ipso negotio aut





</p></section><notes></notes></section>