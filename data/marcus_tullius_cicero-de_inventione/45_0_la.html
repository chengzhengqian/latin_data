<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

confirmat aut infirmat. Horum exempla et descriptiones in praeceptis elocutionis cognoscentur.</p>
<p>Ac fons quidem confirmationis, ut facultas tulit, apertus est nec minus dilucide quam rei natura ferebat demonstratus est; quemadmodum autem quaeque constitutio et pars constitutionis et omnis controversia, sive in ratione sive in scripto versabitur, tractari debeat et quae in quamque argumentationes conveniant, singillatim in secundo libro de uno quoque genere dicemus. In praesentia tantummodo numeros et modos et partes argumentandi confuse et permixtim dispersimus; post discripte et electe in genus quodque causae, quid cuique conveniat, ex hac copia digeremus.</p>
<span class="br"></span><span class="lineNumber">50</span><span class="br"></span><p>Atque inveniri quidem omnis ex his locis argumentatio poterit: inventa exornari et certas in partes distingui et suavissimum est et summe necessarium et ab artis scriptoribus maxime neglectum. Quare et de ea praeceptione nobis et in hoc loco dicendum visum est, ut ad inventionem argumentandi ratio<a class="footnoteLink" href="#note_LCL386_90_1" id="target_note_LCL386_90_1"><sup>1</sup></a> adiungeretur. Et magna cum cura et diligentia locus hic omnis considerandus est, quod rei non solum magna utilitas est, sed praecipiendi quoque summa difficultas.</p>
</section><notes><section class="footnotes"><ul><li class="note" id="note_LCL386_90_1"><a class="footnoteCrossrefLink" href="#target_note_LCL386_90_1" title="Click to highlight in text"><sup class="lineRef">1</sup>argumentandi ratio <span class="italic">u:</span> ratio argumentandi <span class="italic">v</span><a class="footnoteLink" href="#note_LCL386_90_1" id="target_note_LCL386_90_1"><sub>7</sub></a>: argumentandi <span class="italic">J</span>: argumenti <span class="italic">M.</span></a></li><script type="text/javascript">document.getElementById('note_LCL386_90_1').style.display = "none";</script></ul></section></notes></section>