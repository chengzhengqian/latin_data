<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

defendenda commorabitur et in ea re adaugenda, quae voluntati fuerit impedimento; et se plus, quam fecerit, facere non potuisse; et in omnibus rebus voluntatem spectari oportere; et se convinci non posse, quod absit a culpa; suo nomine communem hominum infirmitatem posse damnari. Deinde nihil esse indignius quam eum qui culpa careat supplicio non carere.</p>
<p>Loci autem sunt communes: accusatoris in confessionem, et quanta potestas peccandi relinquatur, si semel institutum sit ut non de facto, sed de facti <span class="br"></span><span class="lineNumber">102</span><span class="br"></span>causa quaeratur; defensoris conquestio est calamitatis eius, quae non culpa, sed vi maiore quadam acciderit, et de fortunae potestate et hominum infirmitate et uti suum animum, non eventum considerent. In quibus omnibus conquestionem suarum aerumnarum et crudelitatis adversariorum indignationem inesse oportebit.</p>
<p>Ac neminem mirari conveniet, si aut in his aut in aliis exemplis scripti quoque controversiam adiunctam videbit. Quo de genere post erit nobis separatim dicendum, propterea quod quaedam genera causarum simpliciter ex sua vi considerantur, quaedam autem sibi aliud quoque aliquod controversiae <span class="br"></span><span class="lineNumber">103</span><span class="br"></span>genus assumunt. Quare omnibus cognitis, non erit difficile in unam quamque causam transferre quod ex eo quoque genere conveniet; ut in his exemplis concessionis inest omnibus scripti controÂ­versia,



</p></section><notes></notes></section>