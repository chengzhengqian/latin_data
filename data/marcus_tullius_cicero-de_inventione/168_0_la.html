<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">169</span><span class="br"></span>Quibus rebus non illud solum conficitur ut salvae et incolumes, verum etiam ut amplae atque potentes sint civitates. Quare utilitatis duae partes videntur esse, incolumitas et potentia. Incolumitas est salutis rata atque integra conservatio; potentia est ad sua conservanda et alterius attenuanda idonearum rerum facultas. Atque in eis omnibus quae ante dicta sunt, quid fieri et quid facile fieri possit, oportet considerare. Facile id dicemus quod sine magno aut sine ullo labore, sumptu, molestia quam brevissimo tempore confici potest; posse autem fieri quod quamquam laboris, sumptus, molestiae, longinquitatis indiget atque<a class="footnoteLink" href="#note_LCL386_336_1" id="target_note_LCL386_336_1"><sup>1</sup></a> omnes aut plurimas aut maximas causas habet difficultatis, tamen, his susceptis difficultatibus, confieri atque ad exitum perduci potest.</p>
<span class="br"></span><span class="lineNumber">170</span><span class="br"></span><p>Quoniam ergo de honestate et de utilitate diximus, nunc restat ut de eis rebus quas his attributas esse dicebamus, necessitudine et affectione, perscribamus.</p>
<p>LVII. Puto igitur esse hanc necessitudinem, cui nulla vi resisti potest, quo ea setius id quod facere potest perficiat, quae neque mutari neque leniri potest. Atque, ut apertius hoc sit, exemplo licet vim rei qualis et quanta sit cognoscamus. Uri posse flamma ligneam materiam necesse est. Corpus mortale aliquo tempore interire necesse est; atque ita necesse, ut vis postulat ea, quam modo describebamus, necessitudinis.<a class="footnoteLink" href="#note_LCL386_336_2" id="target_note_LCL386_336_2"><sup>2</sup></a> Huiusmodi necessitudines cum in dicendi rationes incident, recte necessitudines appellabuntur; sin aliquae res accident difficiles, in illa superiore, possitne fieri,





</p></section><notes><section class="footnotes"><ul><li class="note" id="note_LCL386_336_1"><a class="footnoteCrossrefLink" href="#target_note_LCL386_336_1" title="Click to highlight in text"><sup class="lineRef">1</sup>atque <span class="italic">M</span>: atque aut <span class="italic">J.</span></a></li><script type="text/javascript">document.getElementById('note_LCL386_336_1').style.display = "none";</script><li class="note" id="note_LCL386_336_2"><a class="footnoteCrossrefLink" href="#target_note_LCL386_336_2" title="Click to highlight in text"><sup class="lineRef">2</sup>Atque . . . necessitudinis <span class="italic">bracketed by Friedrich, Str√∂bel.</span></a></li><script type="text/javascript">document.getElementById('note_LCL386_336_2').style.display = "none";</script></ul></section></notes></section>