<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
obscuro causae genere per principium dociles auditores efficere oportebit.</p>
<p>Nunc quoniam quas res exordio conficere oporteat dictum est, reliquum est ut ostendatur quibus quaeque rationibus res confici possit.</p>
<span class="br"></span><span class="lineNumber">22</span><span class="br"></span><p>Benivolentia quattuor ex locis comparatur: ab nostra, ab adversariorum, ab iudicum persona, a causa. Ab nostra, si de nostris factis et officiis sine arrogantia dicemus; si crimina illata et aliquas minus honestas suspiciones iniectas diluemus; si, quae incommoda acciderint aut quae instent difficultates, proferemus; si prece et obsecratione humili ac supplici utemur. Ab adversariorum autem, si eos aut in odium aut in invidiam aut in contemptionem adducemus. In odium ducentur si quod eorum spurce, superbe, crudeliter, malitiose factum proferetur; in invidiam, si vis eorum, potentia, divitiae, cognatio,<a class="footnoteLink" href="#note_LCL386_44_1" id="target_note_LCL386_44_1"><sup>1</sup></a> proferentur atque eorum usus arrogans et intolerabilis, ut his rebus magis videantur quam causae suae confidere; in contemptionem adducentur si eorum inertia, neglegentia, ignavia, desidiosum studium et luxuriosum otium proferetur. Ab auditorum persona benivolentia captabitur si res ab eis fortiter, sapienter, mansuete gestae proferentur, ut ne qua assentatio nimia significetur, si de eis quam honesta existimatio


</p></section><notes><section class="footnotes"><ul><li class="note" id="note_LCL386_44_1"><a class="footnoteCrossrefLink" href="#target_note_LCL386_44_1" title="Click to highlight in text"><sup class="lineRef">1</sup><span class="italic">After</span> cognatio <span class="italic">the MSS. read</span> pecuniae (<span class="italic">money</span>); <span class="italic">bracketed by Str√∂bel</span>.</a></li><script type="text/javascript">document.getElementById('note_LCL386_44_1').style.display = "none";</script></ul></section></notes></section>