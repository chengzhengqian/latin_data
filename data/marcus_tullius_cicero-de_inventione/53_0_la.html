<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

propositionis, quadam autem in argumentatione infirma est propositio, nisi adiuncta sit approbatio, separatum est quiddam a propositione approbatio. Quod enim et adiungi et separari ab aliquo potest, id non potest idem esse quod est id ad quod adiungitur et a quo separatur. Est autem quaedam argumentatio in qua propositio non indiget approbationis, et quaedam in qua nihil valet sine approbatione, ut ostendemus. Separata igitur est a propositione approbatio. Ostendetur autem id, quod polliciti sumus, hoc modo: Quae propositio in se quiddam continet perspicuum et quod stare inter omnes necesse est, hanc velle approbare et firmare <span class="br"></span><span class="lineNumber">63</span><span class="br"></span>nihil attinet. Ea est huiusmodi: “Si, quo die ista caedes Romae facta est, ego Athenis eo die fui, in caede interesse non potui.” Hoc quia perspicue verum est, nihil attinet approbari. Quare assumi statim oportet, hoc modo: “Fui autem Athenis eo die.” Hoc si non constat, indiget approbationis; qua inducta complexio consequetur. Est igitur quaedam propositio quae non indiget approbatione. Nam esse quidem quandam quae indigeat, quid attinet ostendere, quod cuivis facile perspicuum est? Quodsi ita est, ex hoc et ex eo quod proposueramus hoc conficitur, separatum esse quiddam a propositione approbationem. Sin autem ita est, falsum est non esse plus quam tripertitam argumentationem.</p>
<span class="br"></span><span class="lineNumber">64</span><span class="br"></span><p>Simili modo liquet alteram quoque approbationem separatam esse ab assumptione. Si quadam in argumentatione satis est uti assumptione et non oportet adiungere approbationem assumptioni, quadam autem

</p></section><notes></notes></section>