<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

lex diligenter perscripta demonstrabitur, ita cautum una quaque de re, ita quod oportuerit exceptum, ut minime conveniat quicquam in tam diligenti scriptura praeteritum arbitrari.</p>
<p>Tertius est locus ei qui pro scripto dicet maxime necessarius, per quem oportet ostendat, si conveniat causam contra scriptum accipi, eam tamen mimine <span class="br"></span><span class="lineNumber">136</span><span class="br"></span>oportere quae ab adversariis afferatur. Qui locus idcirco est huic necessarius, quod semper is qui contra scriptum dicet aequitatis aliquid afferat oportet. Nam summa impudentia sit eum qui contra quam scriptum sit aliquid probare velit non aequitatis praesidio id facere conari. Si quid igitur ex hac ipsa<a class="footnoteLink" href="#note_LCL386_304_1" id="target_note_LCL386_304_1"><sup>1</sup></a> accusator derogat, omnibus partibus iustius et probabilius accusare videatur. Nam superior oratio hoc omnis faciebat ut, iudices etiamsi nollent, necesse esset; haec autem, etiamsi <span class="br"></span><span class="lineNumber">137</span><span class="br"></span>necesse non esset, ut vellent contra iudicare. Id autem fiet, si, quibus ex locis culpa demonstrabitur esse in eo qui comparatione aut remotione aut relatione criminis aut concessionis partibus se defendet—de quibus ante, ut potuimus, diligenter perscripsimus—ex eis locis,<a class="footnoteLink" href="#note_LCL386_304_2" id="target_note_LCL386_304_2"><sup>2</sup></a> quae res postulabit ad causam adversariorum improbandam transferemus, aut causae et rationes afferentur quare et quo consilio ita sit in lege aut in testamento scriptum, ut sententia quoque et voluntate scriptoris, non ipsa solum scrip­tura





</p></section><notes><section class="footnotes"><ul><li class="note" id="note_LCL386_304_1"><a class="footnoteCrossrefLink" href="#target_note_LCL386_304_1" title="Click to highlight in text"><sup class="lineRef">1</sup>ipsa quippiam <span class="italic">J.</span></a></li><script type="text/javascript">document.getElementById('note_LCL386_304_1').style.display = "none";</script><li class="note" id="note_LCL386_304_2"><a class="footnoteCrossrefLink" href="#target_note_LCL386_304_2" title="Click to highlight in text"><sup class="lineRef">2</sup>ex eis locis <span class="italic">Weidner</span>: si de his <span class="italic">i:</span> si his <span class="italic">M:</span> de his <span class="italic">J</span>: <span class="italic">si</span> de iis <span class="italic">Ströbel.</span></a></li><script type="text/javascript">document.getElementById('note_LCL386_304_2').style.display = "none";</script></ul></section></notes></section>