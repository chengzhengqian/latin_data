<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">92</span><span class="br"></span>oportere. Intentio est: “Dedi oportet.” Depulsio est: “Non oportet.” Quaestio est: Oporteatne? Ratio est: “Non enim meum fuit officium nec mea potestas, cum et id aetatis<a class="footnoteLink" href="#note_LCL386_258_1" id="target_note_LCL386_258_1"><sup>1</sup></a> et privatus essem et esset summa cum auctoritate et potestate imperator, qui videret ut satis honestum foedus feriretur.” Infirmatio est: “At enim quoniam particeps tu factus es in turpissimo foedere summae religionis, dedi te convenit.” Iudicatio est: Cum is qui potestatis nihil habuerit iussu imperatoris in foedere et in tanta religione interfuerit, dedendusne sit hostibus necne? Hoc genus causae cum superiore hoc differt, quod in illo concedit se reus oportuisse facere id quod fieri dicat accusator oportuisse, sed alicui rei aut homini causam attribuit quae voluntati suae fuerit impedimento sine concessionis partibus; nam earum maior quaedam vis est, quod <span class="br"></span><span class="lineNumber">93</span><span class="br"></span>paulo post intellegetur. In hoc autem non accusare alterum nec culpam in alium transferre debet, sed demonstrare eam rem nihil ad se nec ad potestatem neque ad officium suum pertinuisse aut pertinere. Atque in hoc genere hoc accidit novi, quod accusator quoque saepe ex remotione criminationem conficit, ut, si quis eum accuset qui, cum praetor esset, in expeditionem ad arma populum vocarit, cum consules essent.<a class="footnoteLink" href="#note_LCL386_258_2" id="target_note_LCL386_258_2"><sup>2</sup></a> Nam ut in superiore exemplo reus ab suo






</p></section><notes><section class="footnotes"><ul><li class="note" id="note_LCL386_258_1"><a class="footnoteCrossrefLink" href="#target_note_LCL386_258_1" title="Click to highlight in text"><sup class="lineRef">1</sup><span class="italic">After</span> id aetatis <span class="italic">HS and Alcuin add</span> non habui.</a></li><script type="text/javascript">document.getElementById('note_LCL386_258_1').style.display = "none";</script><li class="note" id="note_LCL386_258_2"><a class="footnoteCrossrefLink" href="#target_note_LCL386_258_2" title="Click to highlight in text"><sup class="lineRef">2</sup>essent <span class="italic">M</span>: adessent <span class="italic">J:</span> ibi essent P<sup>3</sup>.</a></li><script type="text/javascript">document.getElementById('note_LCL386_258_2').style.display = "none";</script></ul></section></notes></section>