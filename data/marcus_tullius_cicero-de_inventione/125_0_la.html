<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

possint, quo in genere sunt tres extremi, contrariis <span class="br"></span><span class="lineNumber">84</span><span class="br"></span>rationibus infirmare. Illa autem acerrima accusatorum criminatio, per quam perturbationem fore omnium iudiciorum demonstrant, si de indamnato supplici sumendi potestas data sit, levabitur, primum si eiusmodi demonstrabitur iniuria, ut non modo viro bono, verum omnino homini libero videatur non fuisse toleranda; deinde ita perspicua, ut ne ab ipso quidem, qui fecisset, in dubium vocaretur; deinde eiusmodi, ut in eam is maxime debuerit animadvertere qui animadverterit;<a class="footnoteLink" href="#note_LCL386_250_1" id="target_note_LCL386_250_1"><sup>1</sup></a> ut non tam rectum, non tam fuerit honestum in iudicium illam rem pervenire quam eo modo atque ab eo vindicari quo modo et ab quo sit vindicata; postea sic rem fuisse apertam ut iudicium de ea re fieri nihil attinuerit. <span class="br"></span><span class="lineNumber">85</span><span class="br"></span>Atque hic demonstrandum est rationibus et similibus rebus permultas ita atroces et perspicuas res esse ut de his non modo non necesse sit, sed ne utile quidem, quam mox iudicium fiat exspectare.</p>
<p>Locus communis accusatoris in eum qui, cum id quod arguitur negare non possit tamen aliquid sibi spei comparet ex iudiciorum perturbatione. Atque hic utilitatis iudiciorum demonstratio et de eo conquestio qui supplicium dederit indamnatus; in eius autem qui sumpserit audaciam et crudelitatem <span class="br"></span><span class="lineNumber">86</span><span class="br"></span>indignatio. Ab defensore, in eius, quem ultus sit audaciam 〈cum〉 sui conquestione; rem non ex




</p></section><notes><section class="footnotes"><ul><li class="note" id="note_LCL386_250_1"><a class="footnoteCrossrefLink" href="#target_note_LCL386_250_1" title="Click to highlight in text"><sup class="lineRef">1</sup>animadvertit <span class="italic">Ströbel.</span></a></li><script type="text/javascript">document.getElementById('note_LCL386_250_1').style.display = "none";</script></ul></section></notes></section>