<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

partem quandam honestatis. In deliberativo autem Aristoteli placet utilitatem, nobis et honestatem et utilitatem; in demonstrativo, honestatem. Quare in<a class="footnoteLink" href="#note_LCL386_324_1" id="target_note_LCL386_324_1"><sup>1</sup></a> quoque genere causae quaedam argumentationes communiter ac similiter tractabuntur, quaedam separatius ad finem quo referri omnem orationem oportet adiungentur. Atque unius cuiusque constitutionis exemplum supponere non gravaremur, nisi illud videremus, quemadmodum res obscurae dicendo fierent apertiores sic res apertas obscuriores fieri oratione.</p>
<p>Nunc ad deliberationis praecepta pergamus.</p>
<span class="br"></span><span class="lineNumber">157</span><span class="br"></span><p>LII. Rerum expetendarum tria genera sunt; par autem numerus vitandarum ex contraria parte. Nam est quiddam quod sua vi nos alliciat ad sese, non emolumento captans aliquo, sed trahens sua dignitate, quod genus virtus, scientia, veritas. Est aliud autem non propter suam vim et naturam, sed propter fructum atque utilitatem petendum; quod genus pecunia est. Est porro quiddam ex horum partibus iunctum, quod et sua vi et dignitate nos illectos ducit et prae se quandam gerit utilitatem, quo magis expetatur, ut amicitia, bona existimatio. Atque ex his horum contraria facile, tacentibus <span class="br"></span><span class="lineNumber">158</span><span class="br"></span>nobis, intellegentur. Sed ut expeditius ratio tradatur, ea quae posuimus brevi nominabuntur. Nam in primo genere quae sunt honesta appellabuntur; quae autem in secundo, utilia. Haec autem tertia,


</p></section><notes><section class="footnotes"><ul><li class="note" id="note_LCL386_324_1"><a class="footnoteCrossrefLink" href="#target_note_LCL386_324_1" title="Click to highlight in text"><sup class="lineRef">1</sup><span class="italic">After</span> in <span class="italic">the MSS. have</span> hoc: <span class="italic">bracketed by Lambinus.</span></a></li><script type="text/javascript">document.getElementById('note_LCL386_324_1').style.display = "none";</script></ul></section></notes></section>