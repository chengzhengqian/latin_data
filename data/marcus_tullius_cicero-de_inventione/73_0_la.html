<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Ac de reprehensione haec<a class="footnoteLink" href="#note_LCL386_146_1" id="target_note_LCL386_146_1"><sup>1</sup></a> existimavimus esse dicenda.<a class="footnoteLink" href="#note_LCL386_146_2" id="target_note_LCL386_146_2"><sup>2</sup></a></p>
<span class="br"></span><span class="lineNumber">97</span><span class="br"></span><p>Hermagoras digressionem deinde, tum postremam conclusionem ponit. In hac autem digressione ille putat oportere quandam inferri orationem a causa atque a iudicatione ipsa remotam, quae aut sui laudem aut adversari vituperationem contineat aut in aliam causam deducat ex qua conficiat aliquid confirmationis aut reprehensionis, non argumentando, sed augendo per quandam amplificationem. Hanc si qui partem putabit esse orationis, sequatur licebit. Nam et augendi et laudandi et vituperandi praecepta a nobis partim data sunt, partim suo loco dabuntur.<a class="footnoteLink" href="#note_LCL386_146_3" id="target_note_LCL386_146_3"><sup>3</sup></a> Nobis autem non placuit hanc partem<a class="footnoteLink" href="#note_LCL386_146_4" id="target_note_LCL386_146_4"><sup>4</sup></a> in numerum reponi, quod de causa digredi nisi per locum communem displicet; quo de genere posterius est dicendum. Laudes autem et vituperationes non separatim placet tractari, sed in ipsis argumentationibus esse implicatas. Nunc de conclusione dicemus.</p>
<span class="br"></span><span class="lineNumber">98</span><span class="br"></span><p>LII. Conclusio est exitus et determinatio totius orationis. Haec habet partes tres: enumerationem, indignationem, conquestionem.</p>
<p>Enumeratio est per quam res disperse et diffuse dictae unum in locum coguntur et reminiscendi causa unum sub aspectum subiciuntur. Haec si semper eodem modo tractabitur, perspicue ab omnibus artificio





</p></section><notes><section class="footnotes"><ul><li class="note" id="note_LCL386_146_1"><a class="footnoteCrossrefLink" href="#target_note_LCL386_146_1" title="Click to highlight in text"><sup class="lineRef">1</sup>haec <span class="italic">Weidner:</span> haec quidem <span class="italic">Mi:</span> quidem haec J<span class="italic">ω</span>.</a></li><script type="text/javascript">document.getElementById('note_LCL386_146_1').style.display = "none";</script><li class="note" id="note_LCL386_146_2"><a class="footnoteCrossrefLink" href="#target_note_LCL386_146_2" title="Click to highlight in text"><sup class="lineRef">2</sup><span class="italic">After</span> dicenda <span class="italic">the MSS. have</span> Deinceps nunc de conclusione ponemus. (We shall now in the next place treat the peroration.) <span class="italic">Bracketed by Oudendorp.</span></a></li><script type="text/javascript">document.getElementById('note_LCL386_146_2').style.display = "none";</script><li class="note" id="note_LCL386_146_3"><a class="footnoteCrossrefLink" href="#target_note_LCL386_146_3" title="Click to highlight in text"><sup class="lineRef">3</sup>Nam . . . dabuntur <span class="italic">bracketed by Kayser.</span></a></li><script type="text/javascript">document.getElementById('note_LCL386_146_3').style.display = "none";</script><li class="note" id="note_LCL386_146_4"><a class="footnoteCrossrefLink" href="#target_note_LCL386_146_4" title="Click to highlight in text"><sup class="lineRef">4</sup>hanc partem <span class="italic">bracketed by Weidner, Friedrich, Ströbel.</span></a></li><script type="text/javascript">document.getElementById('note_LCL386_146_4').style.display = "none";</script></ul></section></notes></section>