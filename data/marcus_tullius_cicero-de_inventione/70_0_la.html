<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>“Seditiosus est is qui malus atque inutilis civis; ” nam hoc non magis seditiosi, quam ambitiosi, quarn calumniatoris, quam alicuius hominis improbi vim describit; aut falsum quiddam dicit, hoc pacto: “Sapientia est pecuniae quaerendae intellegentia; ” aut aliquid non grave nec magnum continens, sic: “Stultitia est immensa gloriae cupiditas.” Est haec quidem stultitia, sed ex parte quadam, non ex omni genere definita. Controversum est in quo ad dubium demonstrandum dubia causa affertur, hoc modo:</p>
<blockquote><p>
<span class="line">Eho tu, di quibus est potestas motus superum</span><span class="linebreak"></span>
<span class="line indent4">atque inferum,</span><span class="linebreak"></span>
<span class="line">Pacem inter sese conciliant, conferunt concordiam.</span><span class="linebreak"></span>
</p></blockquote>
<span class="br"></span><span class="lineNumber">92</span><span class="br"></span><p>Perspicuum est de quo non est controversia: ut si quis, cum Orestem accuset, planum faciat ab eo matrem esse occisam. Non concessum est, cum id quod augetur in controversia est, ut si quis, cum Ulixem accuset, in hoc maxime commoretur: indignum esse ab homine ignavissimo virum fortissimum Aiacem necatum. Turpe est quod aut eo loco in quo dicitur, aut eo homine qui dicit, aut eo tempore quo dicitur, aut eis qui audiunt, aut ea re qua de agitur, indignum propter inhonestam rem videtur. Offensum est quod eorum qui audiunt voluntatem laedit: ut, si quis apud equites Romanos cupidos iudicandi <span class="br"></span><span class="lineNumber">93</span><span class="br"></span>Caepionis legem iudiciariam laudet.</p>
<p>L. Contrarium




</p></section><notes></notes></section>