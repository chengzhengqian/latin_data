<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

officio et a potestate factum demovebat, sic in hoc ab eius officio ac potestate qui accusatur ipse accusator factum removendo hac ipsa ratione confirmat accusationem. <span class="br"></span><span class="lineNumber">94</span><span class="br"></span>In hac ab utroque ex omnibus partibus honestatis et ex omnibus utilitatis partibus, exemplis, signis, ratiocinando, quid cuiusque offici, iuris, potestatis sit, quaeri oportebit et fueritne ei quo de agetur id iuris, offici, potestatis attributum necne.</p>
<p>Locos autem communes ex ipsa re, si quid indignationis aut conquestionis habebit, sumi oportebit.</p>
<p>XXXI. Concessio est per quam non factum ipsum probatur ab reo, sed ut ignoscatur, id petitur. Cuius partes sunt duae: purgatio et deprecatio. Purgatio est per quam eius qui accusatur non factum ipsum, sed voluntas defenditur. Ea habet partes tres: imprudentiam, casum, necessitudinem.</p>
<span class="br"></span><span class="lineNumber">95</span><span class="br"></span><p>Imprudentia est, cum scisse aliquid is qui arguitur negatur; u<sup>+</sup> apud quosdam lex erat: Ne quis Dianae vitulum immolaret. Nautae quidam cum adversa tempestate in alto iactarentur, voverunt si eo portu quem conspiciebant potiti essent, ei deo qui ibi esset se vitulum immolaturos. Casu erat in eo portu fanum Dianae eius, cui vitulum immolare non licebat. Imprudentes legis, cum exissent, vitulum immolaverunt. Accusantur. Intentio est: â€œVitulum immolastis ei deo cui non



</p></section><notes></notes></section>