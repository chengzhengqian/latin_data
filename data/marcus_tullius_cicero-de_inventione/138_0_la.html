<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

optarint, in eum oblata potestate<a class="footnoteLink" href="#note_LCL386_276_1" id="target_note_LCL386_276_1"><sup>1</sup></a> non uti summam esse stultitiam; cogitare oportere quem animum in eum et quod odium habuerint.</p>
<p>Locus autem communis erit indignatio malefici et alter eorum misereri oportere, qui propter fortunam, non propter malitiam in miseriis sint.</p>
<p>Quoniam ergo in generali constitutione tamdiu propter eius partium multitudinem commoramur, ne forte varietate et dissimilitudine rerum diductus alicuius animus in quendam errorem deferatur, quid etiam nobis ex eo genere restet et quare restet admonendum videtur.</p>
<p>Iuridicialem causam esse dicebamus, in qua aequi et iniqui natura et praemi aut poenae ratio quaereretur. Eas causas, in quibus de aequo et <span class="br"></span><span class="lineNumber">110</span><span class="br"></span>iniquo quaeritur, exposuimus.</p>
<p>XXXVII. Restat nunc ut de praemio et de poena explicemus. Sunt enim multae causae quae ex praemi alicuius petitione constant. Nam et apud iudices de praemio saepe accusatorum quaeritur et a senatu aut a consilio aliquod praemium saepe petitur. Ac neminem conveniet arbitrari nos, cum aliquod exemplum ponamus, quod in senatu agatur, ab iudiciali genere exemplorum recedere. Quicquid enim de homine probando aut improbando dicitur, cum ad eam dictionem sententiarum quoque ratio accommodetur, id non, si per sententiae dictionem agitur, delibera­tivum


</p></section><notes><section class="footnotes"><ul><li class="note" id="note_LCL386_276_1"><a class="footnoteCrossrefLink" href="#target_note_LCL386_276_1" title="Click to highlight in text"><sup class="lineRef">1</sup>oblata potestate <span class="italic">A, Klotz</span>: ob potestatem <span class="italic">HS</span><a class="footnoteLink" href="#note_LCL386_276_1" id="target_note_LCL386_276_1"><sup>1</sup></a>, <span class="italic">Ströbel with sign of lacuna</span>: potestatem <span class="italic">PL, bl</span>: potestate <span class="italic">RJ.</span></a></li><script type="text/javascript">document.getElementById('note_LCL386_276_1').style.display = "none";</script></ul></section></notes></section>