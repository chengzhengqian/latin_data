<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">18</span><span class="br"></span>nominamus. Ratio est autem, cum omnis quaestio non in scriptione, sed in aliqua argumentatione consistit.</p>
<p>Ac tum, considerato genere causae,<a class="footnoteLink" href="#note_LCL386_36_1" id="target_note_LCL386_36_1"><sup>1</sup></a> cum simplexne an iuncta sit intellexeris et scripti an rationis habeat controversiam videris, deinceps erit videndum, quae quaestio, quae ratio, quae iudicatio, quod firmamentum causae sit; quae omnia a constitutione proficiscantur oportet. Quaestio est ea quae ex conflictione causarum gignitur controversia, hoc modo: “Non iure fecisti.” “Iure feci.” Causarum autem est conflictio in qua constitutio constat. Ex ea igitur nascitur controversia quam quaestionem dicimus haec: “Iurene fecerit?” Ratio est ea quae continet causam, quae si sublata sit, nihil in causa controversiae relinquatur, hoc modo, ut docendi causa in facili et pervulgato exemplo consistamus: Orestes si accusetur matricidi, nisi hoc dicat “Iure feci, illa enim patrem meum occiderat,” non habet defensionem. Qua ratione sublata omnis controversia quoque sublata sit. Ergo eius causae ratio est, quod illa Agamemnonem occiderit. Iudicatio est quae ex infirmatione et confirmatione<a class="footnoteLink" href="#note_LCL386_36_2" id="target_note_LCL386_36_2"><sup>2</sup></a> rationis nascitur controversia. Nam sit ea nobis exposita ratio quam paulo ante exposuimus: “Illa



</p></section><notes><section class="footnotes"><ul><li class="note" id="note_LCL386_36_1"><a class="footnoteCrossrefLink" href="#target_note_LCL386_36_1" title="Click to highlight in text"><sup class="lineRef">1</sup><span class="italic">After</span> causae <span class="italic">the MSS. have</span> cognita constitutione (<span class="italic">having determined the issue</span>).</a></li><script type="text/javascript">document.getElementById('note_LCL386_36_1').style.display = "none";</script><li class="note" id="note_LCL386_36_2"><a class="footnoteCrossrefLink" href="#target_note_LCL386_36_2" title="Click to highlight in text"><sup class="lineRef">2</sup>et confirmatione <span class="italic">omitted by P</span><a class="footnoteLink" href="#note_LCL386_36_1" id="target_note_LCL386_36_1"><sup>1:</sup></a> <span class="italic">bracketed by Kayser and Ströbel</span>.</a></li><script type="text/javascript">document.getElementById('note_LCL386_36_2').style.display = "none";</script></ul></section></notes></section>