<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

post sit consecutum, et tamen indiget testimoni et gravioris confirmationis, ut cruor, fuga, pallor, pulvis, et quae his sunt similia. Credibile est quod sine ullo teste auditoris opinione firmatur, hoc modo: “Nemo est qui non liberos suos incolumes et beatos esse cupiat.” Iudicatum est res assensione aut auctoritate aut iudicio alicuius aut aliquorum comprobata. Id tribus in generibus spectatur, religioso, communi, approbato. Religiosum est quod iurati legibus iudicarunt. Commune est quod homines vulgo probarunt et secuti sunt, huiusmodi: ut maioribus natu assurgatur, ut supplicum misereatur. Approbatum est quod homines, cum dubium esset quale haberi oporteret, sua constituerunt auctoritate, velut Gracchi patris factum populus Romanus qui eum<a class="footnoteLink" href="#note_LCL386_88_1" id="target_note_LCL386_88_1"><sup>1</sup></a> eo quod insciente collega in censura nihil<a class="footnoteLink" href="#note_LCL386_88_2" id="target_note_LCL386_88_2"><sup>2</sup></a> gessit post censuram<span class="br"></span><span class="lineNumber">49</span><span class="br"></span>consulem fecit. Comparabile autem est quod in rebus diversis similem aliquam rationem continet. Eius partes sunt tres: imago, collatio, exemplum. Imago est oratio demonstrans corporum aut naturarum similitudinem. Collatio est oratio rem cum re ex similitudine conferens. Exemplum est quod rem auctoritate aut casu alicuius hominis aut negoti






</p></section><notes><section class="footnotes"><ul><li class="note" id="note_LCL386_88_1"><a class="footnoteCrossrefLink" href="#target_note_LCL386_88_1" title="Click to highlight in text"><sup class="lineRef">1</sup><span class="italic">After</span> eum <span class="italic">the MSS. have</span> ob id factum; <span class="italic">bracketed by Oudendorp.</span> eo <span class="italic">is omitted by J.</span></a></li><script type="text/javascript">document.getElementById('note_LCL386_88_1').style.display = "none";</script><li class="note" id="note_LCL386_88_2"><a class="footnoteCrossrefLink" href="#target_note_LCL386_88_2" title="Click to highlight in text"><sup class="lineRef">2</sup>nonnihil <span class="italic">Schuetz, Ströbel.</span></a></li><script type="text/javascript">document.getElementById('note_LCL386_88_2').style.display = "none";</script></ul></section></notes></section>