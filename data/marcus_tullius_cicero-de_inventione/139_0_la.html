<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

est; sed quia de homine statuitur, iudiciale est habendum. Omnino autem qui diligenter omnium causarum vim et naturam cognoverit, genere et prima conformatione eas intelleget dissidere, ceteris autem partibus aptas inter se omnes et aliam in alia implicatam videbit.</p>
<span class="br"></span><span class="lineNumber">111</span><span class="br"></span><p>Nunc de praemiis consideremus. L. Licinius Crassus consul quosdam in citeriore Gallia nullo illustri neque certo duce neque eo nomine neque numero praeditos uti digni essent qui hostes populi Romani esse dicerentur, qui tamen excursionibus et latrociniis infestam provinciam redderent, consectatus est et confecit. Romam redit: triumphum ab senatu postulat. Hic et in deprecatione nihil ad nos attinet rationibus et infirmationibus rationum supponendis ad iudicationem pervenire, propterea quod, nisi alia quoque incidet constitutio aut pars constitutionis, simplex erit iudicatio et in quaestione ipsa continebitur in deprecatione huiusmodi: Oporteatne poena affici? in hac, huiusmodi: Oporteatne dari praemium?</p>
<span class="br"></span><span class="lineNumber">112</span><span class="br"></span><p>Nunc ad praemi quaestionem appositos locos exponemus.</p>
<p>XXXVIII. Ratio igitur praemi quattuor est in partes distributa: in beneficia, in hominem, in praemi genus, in facultates.</p>
<p>Beneficia ex sua vi, ex tempore, ex animo eius qui fecit, ex casu considerantur. Ex sua vi quaerentur hoc modo: magna an parva, facilia an diffiÂ­cilia,



</p></section><notes></notes></section>