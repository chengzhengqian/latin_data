<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

contentione, quid scriptum sit, quid factum, quid iuratus iudex; quem locum multis modis variare oportebit, tum ipsum secum admirantem quidnam contra dici possit, tum ad iudicis officium revertentem et ab eo quaerentem, quid praeterea audire aut exspectare debeat; tum ipsum adversarium quasi in testis loco producendo hoc est interrogandum utrum scriptum neget esse eo modo, an ab se contra factum esse aut contra contendi neget; utrum negare ausus sit, se dicere desiturum. <span class="br"></span><span class="lineNumber">126</span><span class="br"></span>Si neutrum neget et contra tamen dicat: nihil esse quo hominem impudentiorem quisquam se visurum arbitretur. In hoc ita commorari conveniet, quasi nihil praeterea dicendum sit et quasi contra dici nihil possit, saepe id quod scriptum est recitando, saepe cum scripto factum adversarii confligendo atque interdum acriter ad iudicem ipsum revertendo. Quo in loco iudici demonstrandum est quid iuratus sit, quid sequi debeat: duabus de causis iudicem dubitare oportere, si aut scriptum sit obscure aut <span class="br"></span><span class="lineNumber">127</span><span class="br"></span>neget aliquid adversarius;</p>
<p>XLIV. cum et scriptum aperte sit et adversarius omnia confiteatur, tum iudicem legi parere, non interpretari legem oportere.</p>
<p>Hoc loco confirmato tum diluere ea quae contra dici poterunt oportebit. Contra autem dicetur si aut prorsus aliud sensisse scriptor et scripsisse aliud demonstrabitur; ut in illa de testamento, quam

</p></section><notes></notes></section>