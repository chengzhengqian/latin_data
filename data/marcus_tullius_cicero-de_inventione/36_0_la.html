<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

obliviosus, comis<a class="footnoteLink" href="#note_LCL386_72_1" id="target_note_LCL386_72_1"><sup>1</sup></a> an infacetus, pudens, patiens an contra. Et omnino quae a natura dantur animo et corpori considerabuntur.<a class="footnoteLink" href="#note_LCL386_72_2" id="target_note_LCL386_72_2"><sup>2</sup></a> Nam quae industria comparantur, ad habitum pertinent, de quo posterius est dicendum.</p>
<p>XXV. In victu considerare oportet, apud quem et quo more et cuius arbitratu sit educatus, quos habuerit artium liberalium magistros, quos vivendi praeceptores, quibus amicis utatur, quo in negotio, quaestu, artificio sit occupatus, quo modo rem familiarem administret, qua consuetudine domestica sit.</p>
<p>In fortuna quaeritur, servus sit an liber, pecuniosus an tenuis, privatus an cum potestate: si cum potestate, iure an iniuria; felix, clarus an contra; quales liberos habeat. Ac si de non vivo quaeretur, etiam quali morte sit affectus erit considerandum.</p>
<span class="br"></span><span class="lineNumber">36</span><span class="br"></span><p>Habitum autem<a class="footnoteLink" href="#note_LCL386_72_3" id="target_note_LCL386_72_3"><sup>3</sup></a> appellamus animi aut corporis constantem et absolutam aliqua in re perfectionem, ut virtutis aut artis alicuius perceptionem aut quamvis scientiam et item corporis aliquam commoditatem non natura datam, sed studio et industria partam.</p>
<p>Affectio est animi aut corporis ex tempore aliqua de causa commutatio, ut laetitia, cupiditas, metus, molestia, morbus, debilitas et alia quae in eodem genere reperiuntur.</p>
<p>Studium est autem animi assidua et vehementer ad aliquam rem applicata magna cum voluptate




</p></section><notes><section class="footnotes"><ul><li class="note" id="note_LCL386_72_1"><a class="footnoteCrossrefLink" href="#target_note_LCL386_72_1" title="Click to highlight in text"><sup class="lineRef">1</sup><span class="italic">After</span> comis <span class="italic">the MSS. have</span> officiosus (<span class="italic">courteous</span>). <span class="italic">Bracketed by Schuetz</span>.</a></li><script type="text/javascript">document.getElementById('note_LCL386_72_1').style.display = "none";</script><li class="note" id="note_LCL386_72_2"><a class="footnoteCrossrefLink" href="#target_note_LCL386_72_2" title="Click to highlight in text"><sup class="lineRef">2</sup><span class="italic">After</span> considerabuntur <span class="italic">the MSS. have</span> et haec in natura consideranda (<span class="italic">and this ought to be considered under nature</span>) <span class="italic">with some variation in individual words. The passage was first bracketed by Kayser</span>.</a></li><script type="text/javascript">document.getElementById('note_LCL386_72_2').style.display = "none";</script><li class="note" id="note_LCL386_72_3"><a class="footnoteCrossrefLink" href="#target_note_LCL386_72_3" title="Click to highlight in text"><sup class="lineRef">3</sup>Habitum autem hunc <span class="italic">C.</span></a></li><script type="text/javascript">document.getElementById('note_LCL386_72_3').style.display = "none";</script></ul></section></notes></section>