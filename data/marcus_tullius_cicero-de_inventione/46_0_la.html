<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">51</span><span class="br"></span><p>XXXI. Omnis igitur argumentatio aut per inductionem tractanda est aut per ratiocinationem.</p>
<p>Inductio est oratio quae rebus non dubiis captat assensiones eius quicum instituta est; quibus assensionibus facit ut illi dubia quaedam res propter similitudinem earum rerum quibus assensit probetur; velut apud Socraticum Aeschinen demonstrat Socrates cum Xenophontis uxore et cum ipso Xenophonte Aspasiam locutam: “Dic mihi, quaeso, Xenophontis uxor, si vicina tua melius habeat aurum quam tu habes, utrum illudne an tuum malis?” “Illud,” inquit. “Quid si vestem aut ceterum ornatum muliebrem preti maioris habeat quam tu habes, tuumne an illius malis?” Respondit: “Illius vero.” “Age sis,” inquit, “quid si virum illa meliorem habeat <span class="br"></span><span class="lineNumber">52</span><span class="br"></span>quam tu habes, utrumne tuum malis an illius?” Hic mulier erubuit. Aspasia autem sermonem cum ipso Xenophonte instituit. “Quaeso,” inquit, “Xenophon, si vicinus tuus equum meliorem habeat quam tuus est, tuumne equum malis an illius?” “Illius,” inquit. “Quid si fundum meliorem habeat quam tu habes, utrum tandem fundum habere malis?” “Illum,” inquit, “meliorem scilicet.” “Quid si uxorem meliorem habeat quam tu habes, utrum tuamne an<a class="footnoteLink" href="#note_LCL386_92_1" id="target_note_LCL386_92_1"><sup>1</sup></a> illius malis?” Atque hic Xenophon quoque ipse tacuit. Post Aspasia: “Quoniam uterque vestrum,” inquit, “id mihi solum non respondit quod ego solum audire




</p></section><notes><section class="footnotes"><ul><li class="note" id="note_LCL386_92_1"><a class="footnoteCrossrefLink" href="#target_note_LCL386_92_1" title="Click to highlight in text"><sup class="lineRef">1</sup>tuamne an <span class="italic">added by v</span><a class="footnoteLink" href="#note_LCL386_92_1" id="target_note_LCL386_92_1"><sub>2</sub></a>.</a></li><script type="text/javascript">document.getElementById('note_LCL386_92_1').style.display = "none";</script></ul></section></notes></section>