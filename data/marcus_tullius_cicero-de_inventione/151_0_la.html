<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aut legem abrogari aut aliqua ex parte commutari, cum populo cognoscendi et probandi aut improbandi potestas nulla fiat; hoc ipsis iudicibus invidiosissimum futurum; non hunc locum esse neque hoc tempus legum corrigendarum; apud populum haec et per populum agi convenire; quodsi nunc id agant, velle se scire qui lator sit, qui sint accepturi; se factiones videre et dissuadere velle; quodsi haec cum summe inutilia tum multo turpissima sint, legem, cuicuimodi sit, in praesentia conservari ab iudicibus, post, si displiceat, a populo corrigi convenire; deinde, si scriptum non exstaret, magno opere quaereremus neque isti, ne si extra periculum quidem esset, crederemus; nunc cum scriptum sit. amentiam esse eius qui<a class="footnoteLink" href="#note_LCL386_302_1" id="target_note_LCL386_302_1"><sup>1</sup></a> peccarit potius quam legis ipsius verba cognoscere. His et huiusmodi rationibus ostenditur causam extra scriptum accipi non oportere.</p>
<span class="br"></span><span class="lineNumber">135</span><span class="br"></span><p>XLVI. Secunda pars est, in qua est ostendendum, si in ceteris legibus oporteat, in hac non oportere. Hoc demonstrabitur, si lex aut ad res maximas, utilissimas, honestissimas, religiosissimas videbitur pertinere; aut inutile aut turpe aut nefas esse tali in re non diligentissime legi obtemperare; aut ita


</p></section><notes><section class="footnotes"><ul><li class="note" id="note_LCL386_302_1"><a class="footnoteCrossrefLink" href="#target_note_LCL386_302_1" title="Click to highlight in text"><sup class="lineRef">1</sup>eius rei <span class="italic">C.</span></a></li><script type="text/javascript">document.getElementById('note_LCL386_302_1').style.display = "none";</script></ul></section></notes></section>