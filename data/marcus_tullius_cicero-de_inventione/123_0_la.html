<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

de ea re convenerit; ac simul ostendere non oportuisse ante supplicium quam iudicium interponere. Tum leges quoque et iudicia demonstranda sunt, per quae potuerit id peccatum quod sponte sua reus poenitus sit moribus et iudicio vindicari. Deinde negare audire oportere id quod in eum criminis conferatur, de quo is ipse qui conferat iudicium fieri noluerit, et id quod iudicatum non sit pro infecto <span class="br"></span><span class="lineNumber">81</span><span class="br"></span>habere oportere; postea impudentiam demonstrare eorum qui eum nunc apud iudices accusent quem sine iudicibus ipsi condemnarint, et de eo iudicium faciant de quo iam ipsi supplicium sumpserint; postea perturbationem iudici futuram dicemus et iudices longius quam potestatem habeant progressuros, si simul et de reo et de eo quem reus arguat iudicarint; deinde, si hoc constitutum sit, ut peccata homines peccatis et iniurias iniuriis ulciscantur, quantum incommodorum consequatur; ac si idem facere ipse qui nunc accusat voluisset, ne hoc quidem ipso quicquam opus fuisse iudicio; si vero ceteri quoque idem faciant, omnino iudicium <span class="br"></span><span class="lineNumber">82</span><span class="br"></span>nullum futurum. Postea demonstrabitur, ne si iudicio quidem illa damnata esset in quam id crimen ab reo conferatur, potuisse hunc ipsum de illa supplicium sumere; quare esse indignum eum qui ne



</p></section><notes></notes></section>