<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

volueram, egomet dicam quid uterque cogitet. Nam et tu, mulier, optimum virum vis habere et tu, Xenophon, uxorem habere lectissimam maxime vis. Quare, nisi hoc perfeceritis, ut neque vir melior neque femina lectior in terris sit, profecto semper id quod optimum putabitis esse, multo maxime requiretis ut et tu maritus sis quam optimae et haec quam optimo viro nupta sit.<a class="footnoteLink" href="#note_LCL386_94_1" id="target_note_LCL386_94_1"><sup>1</sup></a> Hic cum rebus non dubiis assensum est, factum est propter similitudinem, ut etiam illud quod dubium videretur, si qui separatim quaereret, id pro certo propter rationem rogandi concederetur. <span class="br"></span><span class="lineNumber">53</span><span class="br"></span>Hoc modo sermonis plurimum Socrates usus est propterea quod nihil ipse afferre ad persuadendum volebat, sed ex eo quod sibi ille dederat quicum disputabat, aliquid conficere malebat, quod ille ex eo quod iam concessisset necessario approbare deberet.</p>
<p>XXXII. Hoc in genere praecipiendum nobis videtur primum, ut illud quod inducemus per similitudinem eiusmodi sit ut sit necesse concedere. Nam ex quo postulabimus nobis illud quod dubium sit concedi, dubium esse id ipsum non oportebit. Deinde illud cuius confirmandi causa fiet inductio, videndum est, ut simile eis rebus sit quas res quasi non dubias ante induxerimus, nam aliquid ante concessum nobis esse nihil proderit si ei dissimile erit id cuius causa illud concedi primum voluerimus; deinde ne intellegat quo spectent illae primae inductiones et ad quem sint



</p></section><notes><section class="footnotes"><ul><li class="note" id="note_LCL386_94_1"><a class="footnoteCrossrefLink" href="#target_note_LCL386_94_1" title="Click to highlight in text"><sup class="lineRef">1</sup>ut . . . sit <span class="italic">bracketed by Weidner and Str√∂bel.</span></a></li><script type="text/javascript">document.getElementById('note_LCL386_94_1').style.display = "none";</script></ul></section></notes></section>