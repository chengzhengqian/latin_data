<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>XLII. Ex scripto et sententia controversia consistit, cum alter verbis ipsis quae scripta sunt utitur, alter ad id quod scriptorem sensisse dicet omnem adiungit <span class="br"></span><span class="lineNumber">122</span><span class="br"></span>dictionem. Scriptoris autem sententia ab eo qui sententia se defendet tum semper ad idem spectare et idem velle demonstrabitur; tum ex facto aut ex eventu aliquo ad tempus id quod instituit accommodabitur. Semper ad idem spectare, hoc modo: Paterfamilias cum liberorum haberet nihil, uxorem autem haberet, in testamento ita scripsit: si mihi filius genitur unus pluresve, is mihi heres esto. Deinde quae assolent. Postea: si filius ante moritur, quam in tutelam suam venerit, tum mihi dicet<a class="footnoteLink" href="#note_LCL386_290_1" id="target_note_LCL386_290_1"><sup>1</sup></a> heres esto. Filius natus non est. Ambigunt agnati cum eo qui est heres si filius ante quam in suam <span class="br"></span><span class="lineNumber">123</span><span class="br"></span>tutelam veniat mortuus sit. In hoc genere non potest hoc dici, ad tempus et ad eventum aliquem sententiam scriptoris oportere accommodari, propterea quod ea sola esse demonstratur, qua fretus ille, qui contra scriptum dicit, suam esse hereditatem defendit. Aliud autem genus est eorum, qui sententiam inducunt, in quo non simplex voluntas scriptoris ostenditur, quae in omne tempus et in omne factum idem valeat; sed ex quodam facto aut eventu ad tempus interpretanda dicitur. Ea partibus iuridicialis assumptivae maxime sustinetur. Nam tum inducitur




</p></section><notes><section class="footnotes"><ul><li class="note" id="note_LCL386_290_1"><a class="footnoteCrossrefLink" href="#target_note_LCL386_290_1" title="Click to highlight in text"><sup class="lineRef">1</sup>dicet <span class="italic">M</span>: dicebat secundus <span class="italic">J.</span></a></li><script type="text/javascript">document.getElementById('note_LCL386_290_1').style.display = "none";</script></ul></section></notes></section>