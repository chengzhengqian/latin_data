<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
scribamus; in quolibet exemplo de eis quae proposita sunt hoc idem exerceamus, ut quam facile factu sit periclitari licet.<a class="footnoteLink" href="#note_LCL386_122_1" id="target_note_LCL386_122_1"><sup>1</sup></a></p>
<span class="br"></span><span class="lineNumber">77</span><span class="br"></span><p>Ac de partibus quidem argumentationis satis nobis dictum videtur. Illud autem volumus intellegi nos probe tenere aliis quoque rationibus tractari argumentationes in philosophia multis et obscuris, de quibus certum est artificium constitutum. Verum illa nobis abhorrere ab usu oratoris visa sunt. Quae pertinere autem ad dicendum putamus, ea nos commodius quam ceteros attendisse non affirmamus; perquisitius et diligentius conscripsisse pollicemur. Nunc, ut statuimus, proficisci ordine ad reliqua pergemus.</p>
<span class="br"></span><span class="lineNumber">78</span><span class="br"></span><p>XLII. Reprehensio est per quam argumentando adversariorum confirmatio diluitur aut infirmatur aut elevatur. Haec fonte inventionis eodem utetur quo utitur confirmatio, propterea quod, quibus ex locis aliqua res confirmari potest, isdem potest ex locis infirmari. Nihil enim considerandum est in his omnibus inventionibus nisi id quod personis aut negotiis attributum est. Quare inventionem et argumentationum expolitionem ex illis quae ante praecepta sunt hanc quoque in partem orationis transferri oportebit. Verumtamen, ut quaedam praeceptio detur huius quoque partis, exponemus modos reprehensionis; quos qui observabunt, facilius ea quae contra dicentur diluere aut infirmare poterunt.</p>
</section><notes><section class="footnotes"><ul><li class="note" id="note_LCL386_122_1"><a class="footnoteCrossrefLink" href="#target_note_LCL386_122_1" title="Click to highlight in text"><sup class="lineRef">1</sup><span class="italic">The sentence is probably corrupt; Str√∂bel marks a lacuna after</span> scribamus, <span class="italic">at which point M gives</span> scribamus, <span class="italic">J</span> aut scribamus aut, <span class="italic">and Weidner reads</span> scribamus oportet aut, <span class="italic">and brackets</span> hoc . . . ut, <span class="italic">which is omitted by M.</span></a></li><script type="text/javascript">document.getElementById('note_LCL386_122_1').style.display = "none";</script></ul></section></notes></section>