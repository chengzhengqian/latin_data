<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

pertinere videatur; deinde, utra lex posterius lata sit; nam postrema quaeque gravissima est; deinde, utra lex iubeat aliquid, utra permittat; nam id quod imperatur, necessarium, illud quod permittitur, voluntarium est; deinde, in utra lege, si non obtemporatum sit, poena adiciatur aut in utra maior <span class="br"></span><span class="lineNumber">146</span><span class="br"></span>poena statuatur; nam maxime conservanda est ea quae diligentissime sancta est; deinde, utra lex iubeat, utra vetet; nam saepe ea quae vetat, quasi exceptione quadam corrigere videtur<a class="footnoteLink" href="#note_LCL386_314_1" id="target_note_LCL386_314_1"><sup>1</sup></a> illam quae iubet; deinde, utra lex de genere omni, utra de parte quadam; utra communiter in plures, utra in aliquam certam rem scripta videatur; nam quae in partem aliquam et quae in certam quandam rem scripta est, propius ad causam accedere videtur et ad iudicium magis pertinere; deinde, ex lege utrum statim fieri necesse sit, utrum habeat aliquam moram et sustentationem; nam id quod statim <span class="br"></span><span class="lineNumber">147</span><span class="br"></span>faciendum sit perfici prius oportet; deinde operam dare, ut sua lex ipso scripto videatur niti, contraria autem aut per ambiguum aut per ratiocinationem aut per definitionem induci, cum<a class="footnoteLink" href="#note_LCL386_314_2" id="target_note_LCL386_314_2"><sup>2</sup></a> sanctius et firmius id videatur esse quod apertius scriptum sit; deinde suae legis ad scriptum ipsum sententiam quoque adiungere, contrariam legem item ad aliam sententiam transducere, ut, si fieri poterit, ne discrepare quidem videantur inter se; postremo facere, si causa facultatem dabit, ut nostra ratione



</p></section><notes><section class="footnotes"><ul><li class="note" id="note_LCL386_314_1"><a class="footnoteCrossrefLink" href="#target_note_LCL386_314_1" title="Click to highlight in text"><sup class="lineRef">1</sup>videtur <span class="italic">PRi</span>: videatur <span class="italic">C.</span></a></li><script type="text/javascript">document.getElementById('note_LCL386_314_1').style.display = "none";</script><li class="note" id="note_LCL386_314_2"><a class="footnoteCrossrefLink" href="#target_note_LCL386_314_2" title="Click to highlight in text"><sup class="lineRef">2</sup>cum <span class="italic">added by Stroux.</span></a></li><script type="text/javascript">document.getElementById('note_LCL386_314_2').style.display = "none";</script></ul></section></notes></section>