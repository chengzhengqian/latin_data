<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
imperator, ei<a class="footnoteLink" href="#note_LCL386_98_1" id="target_note_LCL386_98_1"><sup>1</sup></a> qui sibi ex lege praetor successerat exercitum non tradidit et, cum paucos ipse dies contra legem exercitum tenuisset, Lacedaemonios funditus vicit, poterit accusator argumentatione uti per inductionem, cum scriptum legis contra sententiam defendet,<span class="br"></span><span class="lineNumber">56</span><span class="br"></span>ad hunc modum: “Si, iudices, id quod Epaminondas ait legis scriptorem sensisse ascribat ad legem et addat hanc exceptionem: extra quam si quis rei publicae causa exercitum non tradiderit, patiemini? Non opinor. Quid si vosmet ipsi, quod a vestra religione et a sapientia remotissimum est, istius honoris causa hanc eandem exceptionem iniussu populi ad legem ascribi iubeatis, populus Thebanus id patieturne fieri? Profecto non patietur. Quod ergo ascribi ad legem nefas est, id sequi, quasi ascriptum sit, rectum vobis videatur? Novi vestram intellegentiam; non potest ita videri, iudices. Quodsi litteris corrigi neque ab illo neque a vobis scriptoris voluntas potest, videte, ne multo indignius sit id re et iudicio vestro mutari quod ne verbo quidem commutari potest.”</p>
<p>Ac de inductione quidem satis in praesentia dictum <span class="br"></span><span class="lineNumber">57</span><span class="br"></span>videtur. Nunc deinceps ratiocinationis vim et naturam consideremus.</p>
<p>XXXIV. Ratiocinatio est oratio ex ipsa re probabile aliquid eliciens quod expositum et per se cognitum




</p></section><notes><section class="footnotes"><ul><li class="note" id="note_LCL386_98_1"><a class="footnoteCrossrefLink" href="#target_note_LCL386_98_1" title="Click to highlight in text"><sup class="lineRef">1</sup>ei <span class="italic">J:</span> quod ei <span class="italic">M, Ströbel.</span></a></li><script type="text/javascript">document.getElementById('note_LCL386_98_1').style.display = "none";</script></ul></section></notes></section>