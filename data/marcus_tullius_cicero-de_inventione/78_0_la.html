<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

in negotio gerundo acta sunt quaeque post negotium consecuta sunt, cum unius cuiusque indignatione et criminatione colligimus et rem verbis quam maxime ante oculos eius apud quem dicitur ponimus, ut id quod indignum est proinde illi videatur indignum ac si ipse interfuerit ac praesens viderit. Undecimus locus est per quem ostendimus ab eo factum a quo minime oportuerit, et a quo, si alius faceret, prohiberi convenerit. Duodecimus locus est per quem indignamur, quod nobis hoc primis acciderit neque alicui <span class="br"></span><span class="lineNumber">105</span><span class="br"></span>unquam usu venerit. Tertius decimus locus est si cum iniuria contumelia iuncta demonstratur, per quem locum in superbiam et arrogantiam odium concitatur. Quartus decimus locus est per quem petimus ab eis qui audiunt, ut ad suas res nostras iniurias referant; si ad pueros pertinebit, de liberis suis cogitent; si ad mulieres, de uxoribus; si ad senes, de patribus aut parentibus. Quintus decimus locus est per quem dicimus, inimicis quoque et hostibus ea quae nobis acciderint indigna videri solere. Et indignatio quidem his fere de locis gravissime sumetur.<a class="footnoteLink" href="#note_LCL386_156_1" id="target_note_LCL386_156_1"><sup>1</sup></a></p>
<span class="br"></span><span class="lineNumber">106</span><span class="br"></span><p>LV. Conquestio est oratio auditorum misericordiam captans. In hac primum animum auditoris mitem et misericordem conficere oportet, quo facilius conquestione commoveri possit. Id locis communibus efficere oportebit, per quos fortunae vis in omnes et hominum infirmitas ostenditur; qua oratione habita graviter et sententiose maxime demittitur animus hominum et ad miseri-




</p></section><notes><section class="footnotes"><ul><li class="note" id="note_LCL386_156_1"><a class="footnoteCrossrefLink" href="#target_note_LCL386_156_1" title="Click to highlight in text"><sup class="lineRef">1</sup><span class="italic">After</span> sumetur <span class="italic">the MSS. have</span> Conquestionis autem huiusmodi de rebus partes petere oportebit. (Moreover the various kinds of <span class="italic">conquestio</span> should be sought from topics of this kind.) <span class="italic">Bracketed by Schuetz.</span></a></li><script type="text/javascript">document.getElementById('note_LCL386_156_1').style.display = "none";</script></ul></section></notes></section>