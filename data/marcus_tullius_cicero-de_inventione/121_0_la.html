<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

hanc pactionem venire? Hoc ex locis deliberationis, quasi aliquam in consultationem res veniat, tractari oportebit.</p>
<p>XXVI. Defensor autem, quibus in locis ab accusatore aliae constitutiones erunt inductae, in eis ipse quoque ex isdem constitutionibus defensionem comparabit; ceteros autem omnes locos qui ad ipsam comparationem pertinebunt ex contrario tractabit.</p>
<span class="br"></span><span class="lineNumber">77</span><span class="br"></span><p>Loci communes autem erunt: accusatoris, in eum qui, cum de facto turpi aliquo aut inutili aut utroque fateatur, quaerat tamen aliquam defensionem, et facti inutilitatem aut urpitudinem cum indignatione proferre ;<a class="footnoteLink" href="#note_LCL386_242_1" id="target_note_LCL386_242_1"><sup>1</sup></a> defensoris est, nullum factum inutile neque turpe neque item utile neque honestum putari oportere, nisi quo animo, quo tempore, qua de causa factum sit intellegatur; qui locus ita communis est ut bene tractatus in hac causa magno ad persuadendum momento futurus sit; et alter locus, per quem magna cum amplificatione benefici magnitudo ex utilitate aut honestate aut facti <span class="br"></span><span class="lineNumber">78</span><span class="br"></span>necessitudine demonstratur; et tertius, per quem res expressa verbis ante oculos eorum qui audiunt ponitur, ut ipsi se quoque idem facturos fuisse arbitrentur, si sibi illa res atque ea faciendi causa per idem tempus accidisset.</p>
<p>Relatio criminis est cum reus id quod arguitur confessus, alterius se inductum peccato, iure fecisse


</p></section><notes><section class="footnotes"><ul><li class="note" id="note_LCL386_242_1"><a class="footnoteCrossrefLink" href="#target_note_LCL386_242_1" title="Click to highlight in text"><sup class="lineRef">1</sup>et facti . . . proferre <span class="italic">bracketed by Weidner.</span></a></li><script type="text/javascript">document.getElementById('note_LCL386_242_1').style.display = "none";</script></ul></section></notes></section>