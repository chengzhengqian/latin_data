<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

inducitur discriptio, ut aperte intellecta<a class="footnoteLink" href="#note_LCL386_66_1" id="target_note_LCL386_66_1"><sup>1</sup></a> generum et partium ratione paucitas generum in partitione servari possit. Nam qui ita partitur: “Ostendam propter cupiditatem et audaciam et avaritiam adversariorum omnia incommoda ad rem publicam pervenisse,” is non intellexit in partitione, exposito genere, partem se generis admiscuisse. Nam genus est omnium nimirum libidinum cupiditas: eius autem
<span class="br"></span><span class="lineNumber">33</span><span class="br"></span>generis sine dubio pars est avaritia. Hoc igitur vitandum est, ne cuius genus posueris eius aliquam sicuti diversam<a class="footnoteLink" href="#note_LCL386_66_2" id="target_note_LCL386_66_2"><sup>2</sup></a> ac dissimilem partem ponas in eadem partitione. Quodsi quod in genus plures incident partes, id cum in prima causae partitione erit simpliciter expositum, distribuetur tempore eo commodissime, cum ad ipsum ventum erit explicandum in causae dictione post partitionem. Atque illud quoque pertinet ad paucitatem, ne aut plura quam satis est demonstraturos nos dicamus, hoc modo: “Ostendam adversarios quod arguamus et potuisse facere et voluisse et fecisse”; nam fecisse satis est ostendere: aut, cum in causa partitio nulla sit,<a class="footnoteLink" href="#note_LCL386_66_3" id="target_note_LCL386_66_3"><sup>3</sup></a> cum simplex quiddam agatur, tamen utamur distributione, id quod perraro potest accidere.</p>
<p>Ac sunt alia quoque praecepta partitionum quae ad hunc usum oratorium non tanto opere pertineant quae versantur in philosophia ex quibus haec ipsa transtulimus quae convenire viderentur quorum nihil in ceteris artibus inveniebamus.</p>
</section><notes><section class="footnotes"><ul><li class="note" id="note_LCL386_66_1"><a class="footnoteCrossrefLink" href="#target_note_LCL386_66_1" title="Click to highlight in text"><sup class="lineRef">1</sup>aperte intellecta <span class="italic">C:</span> aperta <span class="italic">H</span>: aperta [intellecta] <span class="italic">Weidner, Ströbel.</span></a></li><script type="text/javascript">document.getElementById('note_LCL386_66_1').style.display = "none";</script><li class="note" id="note_LCL386_66_2"><a class="footnoteCrossrefLink" href="#target_note_LCL386_66_2" title="Click to highlight in text"><sup class="lineRef">2</sup>aliquam sicuti diversam <span class="italic">Schuetz:</span> sicuti aliquam diversam <span class="italic">P</span><sup>2</sup> <span class="italic">Ri:</span> secuti aliquam diversam <span class="italic">H</span><a class="footnoteLink" href="#note_LCL386_66_1" id="target_note_LCL386_66_1"><sub>1</sub></a><span class="italic">P</span><sup>1</sup>: secum <span class="italic">H</span><a class="footnoteLink" href="#note_LCL386_66_2" id="target_note_LCL386_66_2"><sup>2</sup></a><span class="italic">S</span>: sicuti eius * sicuti aliquam diversam <span class="italic">Ströbel.</span></a></li><script type="text/javascript">document.getElementById('note_LCL386_66_2').style.display = "none";</script><li class="note" id="note_LCL386_66_3"><a class="footnoteCrossrefLink" href="#target_note_LCL386_66_3" title="Click to highlight in text"><sup class="lineRef">3</sup><span class="italic">After</span> sit <span class="italic">the MSS. have</span> et. <span class="italic">Bracketed by Weidner.</span></a></li><script type="text/javascript">document.getElementById('note_LCL386_66_3').style.display = "none";</script></ul></section></notes></section>