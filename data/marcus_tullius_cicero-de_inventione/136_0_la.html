<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et in senatu aut in consilio<a class="footnoteLink" href="#note_LCL386_272_1" id="target_note_LCL386_272_1"><sup>1</sup></a> de Syphace diu deliberatum est, et de Q. Numitorio Pullo apud L. Opimium et eius consilium diu dictum est, et magis in hoc quidem ignoscendi quam cognoscendi postulatio valuit. Nam semper animo bono se in populum Romanum fuisse non tam facile probabat cum coniecturali constitutione uteretur quam ut propter posterius beneficium sibi ignosceretur cum deprecationis partes adiungeret.</p>
<span class="br"></span><span class="lineNumber">106</span><span class="br"></span><p>XXXV. Oportebit igitur eum qui sibi ut ignoscatur postulabit commemorare si qua sua poterit beneficia et, si poterit, ostendere ea maiora esse quam haec quae deliquerit, ut plus ab eo boni quam mali profectum esse videatur; deinde maiorum suorum beneficia, si qua exstabunt, proferre; deinde ostendere non odio neque crudelitate fecisse quod fecerit, sed aut stultitia aut impulsu alicuius aut aliqua honesta aut probabili causa; postea polliceri et confirmare se et hoc peccato doctum et beneficio eorum, qui sibi ignoverint, confirmatum, omni tempore a tali ratione afuturum; deinde spem ostendere aliquo se in loco magno eis qui sibi concesserint <span class="br"></span><span class="lineNumber">107</span><span class="br"></span>usui futurum; postea, si facultas erit, se aut consanguineum magnis et principibus viris<a class="footnoteLink" href="#note_LCL386_272_2" id="target_note_LCL386_272_2"><sup>2</sup></a> aut






</p></section><notes><section class="footnotes"><ul><li class="note" id="note_LCL386_272_1"><a class="footnoteCrossrefLink" href="#target_note_LCL386_272_1" title="Click to highlight in text"><sup class="lineRef">1</sup>aut in consilio <span class="italic">omitted by Victorinus, bracketed by Kayser.</span></a></li><script type="text/javascript">document.getElementById('note_LCL386_272_1').style.display = "none";</script><li class="note" id="note_LCL386_272_2"><a class="footnoteCrossrefLink" href="#target_note_LCL386_272_2" title="Click to highlight in text"><sup class="lineRef">2</sup>magnis et principibus viris <span class="italic">added by Kayser from Victorinus.</span></a></li><script type="text/javascript">document.getElementById('note_LCL386_272_2').style.display = "none";</script></ul></section></notes></section>