<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
est, id est quaestio,<a class="footnoteLink" href="#note_LCL386_180_1" id="target_note_LCL386_180_1"><sup>1</sup></a> eadem in coniecturali<a class="footnoteLink" href="#note_LCL386_180_2" id="target_note_LCL386_180_2"><sup>2</sup></a> quae iudicatio: Occideritne?</p>
<span class="br"></span><span class="lineNumber">16</span><span class="br"></span><p>V. Nunc exponemus locos, quorum pars aliqua in omnem coniecturalem incidit controversiam. Hoc autem et in horum locorum expositione et in ceterorum oportebit attendere, non omnes in omnem causam convenire. Nam ut omne nomen ex aliquibus, non ex omnibus litteris, scribitur, sic omnem in causam non omnis argumentorum copia, sed eorum necessario pars aliqua conveniet. Omnis igitur ex causa, ex persona, ex facto ipso coniectura capienda est.</p>
<span class="br"></span><span class="lineNumber">17</span><span class="br"></span><p>Causa tribuitur in impulsionem et in ratiocinationem. Impulsio est quae sine cogitatione per quandam affectionem animi facere aliquid hortatur, ut amor, iracundia, aegritudo, vinolentia et omnino omnia in quibus animus ita videtur affectus fuisse ut rem perspicere cum consilio et cura non potuerit et id quod fecit impetu quodam animi potius quam <span class="br"></span><span class="lineNumber">18</span><span class="br"></span>cogitatione fecerit. Ratiocinatio est autem diligens et considerata faciendi aliquid aut non faciendi excogitatio. Ea dicitur interfuisse tum, cum aliquid faciendi aut non faciendi<a class="footnoteLink" href="#note_LCL386_180_3" id="target_note_LCL386_180_3"><sup>3</sup></a> certa de causa vitasse aut secutus esse animus videbitur; si amicitiae quid causa factum dicetur, si inimici ulciscendi, si metus, si gloriae, si pecuniae, si denique, ut omnia generatim amplectamur, alicuius retinendi, augendi adipiscendive commodi aut contra reiciundi, deminuendi devitandive incommodi causa. Nam in horum genus alterutrum illa quoque incident in quibus aut




</p></section><notes><section class="footnotes"><ul><li class="note" id="note_LCL386_180_1"><a class="footnoteCrossrefLink" href="#target_note_LCL386_180_1" title="Click to highlight in text"><sup class="lineRef">1</sup>id est quaestio <span class="italic">bracketed by Str√∂bel.</span></a></li><script type="text/javascript">document.getElementById('note_LCL386_180_1').style.display = "none";</script><li class="note" id="note_LCL386_180_2"><a class="footnoteCrossrefLink" href="#target_note_LCL386_180_2" title="Click to highlight in text"><sup class="lineRef">2</sup>in coniecturali <span class="italic">bracketed by Ernesti.</span></a></li><script type="text/javascript">document.getElementById('note_LCL386_180_2').style.display = "none";</script><li class="note" id="note_LCL386_180_3"><a class="footnoteCrossrefLink" href="#target_note_LCL386_180_3" title="Click to highlight in text"><sup class="lineRef">3</sup>faciendum aut non faciendum <span class="italic">J</span>: <span class="italic">bracketed by Schuetz.</span></a></li><script type="text/javascript">document.getElementById('note_LCL386_180_3').style.display = "none";</script></ul></section></notes></section>