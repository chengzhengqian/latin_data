<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ab parte explicanda ut et res ipsa a facto crudeli et turbulento ad quoddam mitius et tranquillius traducatur et oratio tamen ad animum eius qui audiet et ad animi quendam intimum sensum accommodetur.</p>
<span class="br"></span><span class="lineNumber">26</span><span class="br"></span><p>Ratiocinationis autem suspiciones infirmabit si aut commodum nullum esse aut parvum aut aliis maius esse aut nihilo sibi maius quam aliis, aut incommodum sibi maius quam commodum dicet; ut nequaquam fuerit illius commodi quod expetitum dicatur magnitudo aut cum eo incommodo quod acciderit, aut cum illo periculo quod subeatur comparanda; qui omnes loci similiter in incommodi <span class="br"></span><span class="lineNumber">27</span><span class="br"></span>quoque vitatione tractabuntur. Sin accusator dixerit eum id esse secutum quod ei visum sit commodum, aut id fugisse quod putarit esse incommodum, quamquam in falsa fuerit opinione, demonstrandum erit defensori neminem tantae esse stultitiae qui tali in re possit veritatem ignorare. Quodsi hoc concedatur, illud non concessum iri, ne dubitasse quidem eum, quid eius iuris esset, et id quod falsum fuerit sine ulla dubitatione pro falso, quod verum pro vero<a class="footnoteLink" href="#note_LCL386_188_1" id="target_note_LCL386_188_1"><sup>1</sup></a> probasse; quia si dubitarit, summae fuisse amentiae dubia spe impulsum certum in periculum <span class="br"></span><span class="lineNumber">28</span><span class="br"></span>se committere. Quemadmodum autem accusator, cum ab aliis culpam demovebit, defensoris locis utetur, sic eis locis qui accusatori dati sunt utetur reus, eum in alios ab se crimen volet transferre.</p>
<p>IX. Ex persona autem coniectura capietur, si eae res quae personis attributae sunt diligenter considerabuntur, quas omnes in primo libro exposuimus.</p>
</section><notes><section class="footnotes"><ul><li class="note" id="note_LCL386_188_1"><a class="footnoteCrossrefLink" href="#target_note_LCL386_188_1" title="Click to highlight in text"><sup class="lineRef">1</sup>pro vero <span class="italic">M</span>: pro falso quod verum pro vero <span class="italic">J</span>: <span class="italic">Str√∂bel omits</span> pro falso quod verum.</a></li><script type="text/javascript">document.getElementById('note_LCL386_188_1').style.display = "none";</script></ul></section></notes></section>