<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

scriptum: leges in consilio scriptoris et utilitate communi, non in verbis consistere; quam indignum sit aequitatem litteris urgueri, quae voluntate eius qui scripserit defendatur.</p>
<span class="br"></span><span class="lineNumber">144</span><span class="br"></span><p>XLIX. Ex contrariis autem legibus controversia nascitur cum inter se duae videntur leges aut plures discrepare, hoc modo: Lex: Qui tyrannum occiderit, Olympionicarum praemia capito et quam volet sibi rem a magistratu deposcito et magistratus ei concedito. Et altera lex: Tyranno occiso quinque eius proximos cognatione magistratus necato. Alexandrum, qui apud Pheraeos in Thessalia tyrannidem occuparat, uxor sua, cui Thebe nomen fuit, noctu, cum simul cubaret, occidit. Haec filium suum, quem ex tyranno habebat, sibi in praemi loco deposcit. Sunt qui ex lege occidi puerum dicant oportere. Res in iudicio est.</p>
<p>In hoc genere utramque in partem idem loci atque eadem praecepta convenient, ideo quod uterque suam legem confirmare, contrariam infirmare <span class="br"></span><span class="lineNumber">145</span><span class="br"></span>debebit. Primum igitur leges oportet contendere considerando, utra lex ad maiores, hoc est, ad utiliores, ad honestiores ac magis necessarias res pertineat; ex quo conficitur, ut, si leges duae aut si plures erunt, quotquot erunt,<a class="footnoteLink" href="#note_LCL386_312_1" id="target_note_LCL386_312_1"><sup>1</sup></a> conservari non possint, quia discrepent inter se, sed<a class="footnoteLink" href="#note_LCL386_312_2" id="target_note_LCL386_312_2"><sup>2</sup></a> ea maxime conservanda putetur, quae ad maximas res





</p></section><notes><section class="footnotes"><ul><li class="note" id="note_LCL386_312_1"><a class="footnoteCrossrefLink" href="#target_note_LCL386_312_1" title="Click to highlight in text"><sup class="lineRef">1</sup>quotquot erunt <span class="italic">R</span>: aut quotquot erunt <span class="italic">C.</span></a></li><script type="text/javascript">document.getElementById('note_LCL386_312_1').style.display = "none";</script><li class="note" id="note_LCL386_312_2"><a class="footnoteCrossrefLink" href="#target_note_LCL386_312_2" title="Click to highlight in text"><sup class="lineRef">2</sup>se sed <span class="italic">M</span>: se tamen <span class="italic">P</span><sup>3</sup>: se <span class="italic">J.</span></a></li><script type="text/javascript">document.getElementById('note_LCL386_312_2').style.display = "none";</script></ul></section></notes></section>