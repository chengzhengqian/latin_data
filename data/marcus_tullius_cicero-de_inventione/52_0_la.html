<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

videri quae approbatione confirmata non sit. Quare quas illi duas partes numerent, propositionem et approbationem, sibi unam partem videri, propositionem; quae si approbata non sit, propositio non sit argumentationis. Item, quae ab illis assumptio et assumptionis approbatio dicatur, eandem sibi assumptionem solam videri. Ita fit ut eadem ratione argumentatio tractata aliis tripertita, aliis quinquepertita videatur. Quare evenit ut res non tam ad usum dicendi pertineat quam ad rationem praeceptionis.</p>
<span class="br"></span><span class="lineNumber">61</span><span class="br"></span><p>Nobis autem commodior illa partitio videtur esse quae in quinque partes tributa est, quam omnes ab Aristotele et Theophrasto profecti maxime secuti sunt. Nam quemadmodum illud superius genus argumentandi quod per inductionem sumitur maxime Socrates et Socratici tractarunt, sic hoc quod per ratiocinationem expolitur summe est ab Aristotele atque a Peripateticis<a class="footnoteLink" href="#note_LCL386_104_1" id="target_note_LCL386_104_1"><sup>1</sup></a> et Theophrasto frequentatum, deinde a rhetoribus eis qui elegantissimi atque artificiosissimi putati sunt. Quare autem nobis illa magis partitio probetur dicendum videtur, ne temere secuti putemur; et breviter dicendum, ne in huiusmodi rebus diutius quam ratio praecipiendi postulat commoremur.</p>
<span class="br"></span><span class="lineNumber">62</span><span class="br"></span><p>XXXVI. Si quadam in argumentatione satis est uti propositione et non oportet adiungere approbationem




</p></section><notes><section class="footnotes"><ul><li class="note" id="note_LCL386_104_1"><a class="footnoteCrossrefLink" href="#target_note_LCL386_104_1" title="Click to highlight in text"><sup class="lineRef">1</sup>atque a Peripateticis <span class="italic">bracketed by Linsmayer and Kayser.</span></a></li><script type="text/javascript">document.getElementById('note_LCL386_104_1').style.display = "none";</script></ul></section></notes></section>