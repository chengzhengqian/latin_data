<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
igitur sapiens erat.” Commune est quod nihilo minus ab adversariis, quam a nobis facit, hoc modo: “Idcirco, iudices, quia veram causam habebam, brevi peroravi.” Vulgare est quod ad aliquam quoque rem non probabilem, si nunc concessum sit, transferri possit, ut hoc: “Si causam veram non haberet, vobis se, iudices, non commisisset.” Leve est quod aut post tempus dicitur, hoc modo: “Si in mentem venisset, non commisisset:” aut perspicue turpem rem levi tegere vult defensione, hoc modo:</p>
<blockquote><p>
<span class="line">Cum te expetebant omnes, florentissimo</span><span class="linebreak"></span>
<span class="line">Regno reliqui: nunc desertum ab omnibus</span><span class="linebreak"></span>
<span class="line">Summo periclo sola ut restituam paro.</span><span class="linebreak"></span>
</p></blockquote>
<span class="br"></span><span class="lineNumber">91</span><span class="br"></span><p>XLIX. Remotum est quod ultra quam satis est petitur, huiusmodi: “Quodsi non P. Scipio Corneliam filiam Ti. Graccho collocasset atque ex ea duos Gracchos procreasset, tantae seditiones natae non essent; quare hoc incommodum Scipioni ascribendum videtur.” Huiusmodi est illa quoque conquestio:</p>
<blockquote><p>
<span class="line">Utinam ne in nemore Pelio securibus</span><span class="linebreak"></span>
<span class="line">Caesae accedissent abiegnae ad terram trabes!</span><span class="linebreak"></span>
</p></blockquote>
<p>Longius enim repetita est quam res postulabat. Mala definitio est cum aut communia describit, hoc modo:</p>
</section><notes></notes></section>