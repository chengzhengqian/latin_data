<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

simili via praeceptorum torquere ad suae causae commodum debebit. Nam et ex quaestione suspiciones et ex testimonio et ex rumore aliquo pari ratione ut ex causa et ex persona et ex facto duci oportebit.</p>
<span class="br"></span><span class="lineNumber">47</span><span class="br"></span><p>Quare nobis et ei videntur errare qui hoc genus suspicionum artifici non putant indigere, et ei qui aliter hoc de genere ac de omni coniectura praecipiendum putant. Omnis enim eisdem ex locis coniectura sumenda est. Nam et eius qui in quaestione aliquid dixerit, et eius qui in testimonio, et ipsius rumoris causa et veritas ex eisdem attributionibus reperietur.</p>
<p>Omni autem in causa pars argumentorum est adiuncta ei causae solum quae dicitur, et ex ipsa ita ducta ut ab ea separatim in omnes eiusdem generis causas transferri non satis commode possit; pars autem est pervagatior et aut in omnes eiusdem generis aut in plerasque causas accommodata.</p>
<span class="br"></span><span class="lineNumber">48</span><span class="br"></span><p>XV. Haec ergo argumenta, quae transferri in multas causas possunt, locos communes nominamus. Nam locus communis aut certae rei quandam continet amplificationem, ut si quis hoc velit ostendere, eum qui parentem necarit maximo supplicio esse dignum; quo loco, nisi perorata et probata<a class="footnoteLink" href="#note_LCL386_208_1" id="target_note_LCL386_208_1"><sup>1</sup></a> causa, non est utendum; aut dubiae, quae ex contrario quoque habeat probabiles rationes argumentandi, ut suspicionibus credi oportere, et contra, suspicionibus credi non oportere. Ac pars locorum communium




</p></section><notes><section class="footnotes"><ul><li class="note" id="note_LCL386_208_1"><a class="footnoteCrossrefLink" href="#target_note_LCL386_208_1" title="Click to highlight in text"><sup class="lineRef">1</sup>et probata <span class="italic">omitted by M: bracketed by Schuetz, Str√∂bel.</span></a></li><script type="text/javascript">document.getElementById('note_LCL386_208_1').style.display = "none";</script></ul></section></notes></section>