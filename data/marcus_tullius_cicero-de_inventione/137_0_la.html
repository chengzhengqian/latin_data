<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

iam a maioribus imprimis amicum esse<a class="footnoteLink" href="#note_LCL386_274_1" id="target_note_LCL386_274_1"><sup>1</sup></a> demonstrabit et amplitudinem suae voluntatis, nobilitatem generis, eorum qui se salvum velint dignitatem ostendere, et cetera ea quae personis ad honestatem et amplitudinem sunt attributa cum conquestione, sine arrogantia, in se esse demonstrabit<a class="footnoteLink" href="#note_LCL386_274_1" id="target_note_LCL386_274_1"><sup>1</sup></a> ut honore potius aliquo quam ullo supplicio dignus esse videatur; deinde ceteros proferre, quibus maiora delicta concessa sint. Ac multum proficiet, si se misericordem in potestate, propensum ad ignoscendum fuisse ostendet. Atque ipsum illud peccatum erit extenuandum, ut quam minimum obfuisse videatur, et aut turpe aut inutile demonstrandum tali de <span class="br"></span><span class="lineNumber">108</span><span class="br"></span>homine supplicium sumere. Deinde locis communibus misericordiam captare oportebit ex eis praeceptis quae in primo libro sunt exposita.</p>
<p>XXXVI. Adversarius autem malefacta augebit: nihil imprudenter, sed omnia ex crudelitate et malitia facta dicet; ipsum immisericordem, superbum fuisse; et, si poterit, ostendet semper inimicum fuisse et amicum fieri nullo modo posse. Si beneficia proferet, aut aliqua de causa facta, non propter benivolentiam demonstrabit, aut post ea odium esse acre susceptum, aut illa omnia maleficiis esse deleta, aut leviora beneficia quam maleficia, aut, cum beneficiis honos habitus sit, pro maleficio poenam <span class="br"></span><span class="lineNumber">109</span><span class="br"></span>sumi oportere. Deinde turpe esse aut inutile ignosci. Deinde, de quo ut potestas esset saepe




</p></section><notes><section class="footnotes"><ul><li class="note" id="note_LCL386_274_1"><a class="footnoteCrossrefLink" href="#target_note_LCL386_274_1" title="Click to highlight in text"><sup class="lineRef">1</sup><span class="italic">After esse the MSS. have</span> demonstrabit: <span class="italic">bracketed by Lindemann.</span></a></li><script type="text/javascript">document.getElementById('note_LCL386_274_1').style.display = "none";</script></ul></section></notes></section>