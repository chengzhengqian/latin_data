<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
separatim de indignatione praecipi possunt consideremus.</p>
<span class="br"></span><span class="lineNumber">101</span><span class="br"></span><p>Primus locus sumitur ab auctoritate, cum commemoramus, quantae curae res ea fuerit eis quorum auctoritas gravissima debeat esse: diis immortalibus, qui locus sumetur ex sortibus, ex oraculis, vatibus, ostentis, prodigiis, responsis, similibus rebus; item maioribus nostris, regibus, civitatibus, gentibus, hominibus sapientissimis, senatui, populo, legum scriptoribus. Secundus locus est per quem illa res ad quos pertineat, cum amplificatione per indignationem ostenditur, aut ad omnes aut ad maiorem partem, quod atrocissimum est, aut ad superiores, quales sunt ei quorum ex auctoritate indignatio sumitur, quod indignissimum est; aut ad pares animo, fortuna, corpore, quod iniquissimum est; aut ad inferiores, quod superbissimum est. Tertius locus est per quem quaerimus quidnam sit eventurum si idem ceteri faciant; et simul ostendimus, huic si concessum sit, multos aemulos eiusdem audaciae futuros; ex quo <span class="br"></span><span class="lineNumber">102</span><span class="br"></span>quid mali sit eventurum demonstrabimus. Quartus locus est per quem demonstramus multos alacres exspectare quid statuatur, ut ex eo quod uni concessum sit, sibi quoque tali de re quid liceat, intellegere possint. Quintus locus est per quem ostendimus ceteras res perperam constitutas intellecta veritate commutatas corrigi posse; hanc esse rem quae si sit semel iudicata, neque alio commutari iudicio neque







</p></section><notes></notes></section>