<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

secuti videbimur, docti ab aliquo facile et libenter sententiam commutabimus. Non enim parum cognosse, sed in parum cognito stulte et diu perseverasse turpe est, propterea quod alterum communi hominum infirmitati, alterum singulari cuiusque <span class="br"></span><span class="lineNumber">10</span><span class="br"></span>vitio est attributum. Quare nos quidem sine ulla affirmatione simul quaerentes dubitanter unum quidque dicemus, ne, dum parvulum hoc<a class="footnoteLink" href="#note_LCL386_174_1" id="target_note_LCL386_174_1"><sup>1</sup></a> consequamur, ut satis haec commode perscripsisse videamur, illud amittamus quod maximum est ut ne cui rei temere atque arroganter assenserimus. Verum hoc quidem nos et in hoc tempore et in omni vita studiose, quoad facultas feret, consequemur. Nunc autem, ne longius oratio progressa videatur, de reliquis quae praecipienda videntur esse dicemus.</p>
<span class="br"></span><span class="lineNumber">11</span><span class="br"></span><p>Igitur primus liber, exposito genere huius artis et officio et fine et materia et partibus, genera controversiarum et inventiones et constitutiones<a class="footnoteLink" href="#note_LCL386_174_2" id="target_note_LCL386_174_2"><sup>2</sup></a> continebat, deinde partes orationis et in eas omnes omnia praecepta. Quare cum in eo ceteris de rebus distinctius dictum sit, disperse autem de confirmatione et de reprehensione, nunc certos confirmandi et reprehendendi in singula causarum genera locos tradendos arbitramur. Et quia, quo pacto tractari conveniret argumentationes, in libro primo non indiligenter expositum est, hic tantum ipsa inventa unam quamque in rem exponentur simpliciter sine ulla exornatione, ut ex hoc



</p></section><notes><section class="footnotes"><ul><li class="note" id="note_LCL386_174_1"><a class="footnoteCrossrefLink" href="#target_note_LCL386_174_1" title="Click to highlight in text"><sup class="lineRef">1</sup>hoc parvulum <span class="italic">or</span> parvulum hoc <span class="italic">J</span>: hoc <span class="italic">omitted by Ströbel</span>: <span class="italic">bracketed by Weidner, Friedrich.</span></a></li><script type="text/javascript">document.getElementById('note_LCL386_174_1').style.display = "none";</script><li class="note" id="note_LCL386_174_2"><a class="footnoteCrossrefLink" href="#target_note_LCL386_174_2" title="Click to highlight in text"><sup class="lineRef">2</sup><span class="italic">After</span> constitutiones <span class="italic">a few late MSS. read</span> et iudicationes (and the points for the judge’s decision).</a></li><script type="text/javascript">document.getElementById('note_LCL386_174_2').style.display = "none";</script></ul></section></notes></section>