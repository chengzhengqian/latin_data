<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
fieri, quaeritur. Quorum pars ad consilium pertinet, quod personis attributum est, ut in ea causa quam exposuimus. Ante rem, quod in itinere se tam familiariter applicaverit, quod sermonis causam quaesierit, quod simul diverterit, dein cenarit. In re nox, somnus. Post rem, quod solus exierit, quod illum tam familiarem tam aequo animo reliquerit, <span class="br"></span><span class="lineNumber">44</span><span class="br"></span>quod cruentum gladium habuerit.<a class="footnoteLink" href="#note_LCL386_204_1" id="target_note_LCL386_204_1"><sup>1</sup></a></p>
<p>Rursum, utrum videatur diligenter ratio faciendi esse habita et excogitata, an ita temere, ut non veri simile sit quemquam tam temere ad maleficium accessisse. In quo quaeritur num quo alio modo commodius potuerit fieri vel a fortuna administrari. Nam saepe, si pecuniae, adiumenta, adiutores desint, facultas fuisse faciendi non videtur. Hoc modo si diligenter attendamus, apta inter se esse intellegimus haec quae negotiis, et illa quae personis sunt attributa.</p>
<p>Hic non facile est neque necessarium est distinguere, ut in superioribus partibus, quo pacto quidque accusatorem et quomodo defensorem tractare oporteat. Non est necessarium, propterea quod causa posita, quid in quamque conveniat, res ipsa docebit eos qui non omnia hic se inventuros putabunt, sed<a class="footnoteLink" href="#note_LCL386_204_2" id="target_note_LCL386_204_2"><sup>2</sup></a> modo quandam in commune mediocrem <span class="br"></span><span class="lineNumber">45</span><span class="br"></span>intellegentiam conferent; non facile autem quod et infinitum est tot de rebus utramque in partem





</p></section><notes><section class="footnotes"><ul><li class="note" id="note_LCL386_204_1"><a class="footnoteCrossrefLink" href="#target_note_LCL386_204_1" title="Click to highlight in text"><sup class="lineRef">1</sup><span class="italic">After</span> habuerit <span class="italic">P</span><sup>2</sup><span class="italic">J add</span> Horum pars ad consilium pertinet (some of these are related to “purpose”).</a></li><script type="text/javascript">document.getElementById('note_LCL386_204_1').style.display = "none";</script><li class="note" id="note_LCL386_204_2"><a class="footnoteCrossrefLink" href="#target_note_LCL386_204_2" title="Click to highlight in text"><sup class="lineRef">2</sup>sed <span class="italic">C:</span> si <span class="italic">sv</span><sub>7</sub>, <span class="italic">Weidner.</span></a></li><script type="text/javascript">document.getElementById('note_LCL386_204_2').style.display = "none";</script></ul></section></notes></section>