<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
et mensis et diei et noctis et vigiliae et horae et in aliqua parte alicuius horum.<a class="footnoteLink" href="#note_LCL386_78_1" id="target_note_LCL386_78_1"><sup>1</sup></a></p>
<p>40 XXVII. Occasio autem est pars temporis habens in se alicuius rei idoneam faciendi aut non faciendi opportunitatem. Quare cum tempore hoc differt: nam genere quidem utrumque idem esse intellegitur, verum in tempore spatium quodam modo declaratur quod in annis aut in anno aut in aliqua anni parte spectatur, in occasione ad spatium temporis faciendi quaedam opportunitas intellegitur adiuncta. Quare cum genere idem sit, fit aliud quod parte quadam et specie, ut diximus, differat. Haec distribuitur in tria genera: publicum, commune, singulare. Publicum est quod civitas universa aliqua de causa frequentat, ut ludi, dies festus, bellum. Commune, quod accidit omnibus eodem fere tempore, ut messis, vindemia, calor, frigus. Singulare autem est quod aliqua de causa privatim alicui solet accidere, ut nuptiae, sacrificium, funus, convivium, somnus.</p>
<span class="br"></span><span class="lineNumber">41</span><span class="br"></span><p>Modus autem est in quo, quemadmodum et quo animo factum sit, quaeritur. Eius partes sunt prudentia et imprudentia. Prudentiae autem<a class="footnoteLink" href="#note_LCL386_78_2" id="target_note_LCL386_78_2"><sup>2</sup></a> ratio quaeritur ex eis, quae clam, palam, vi, persuasione fecerit. Imprudentia autem in purgationem confertur, cuius partes sunt inscientia, casus, necessitas,





</p></section><notes><section class="footnotes"><ul><li class="note" id="note_LCL386_78_1"><a class="footnoteCrossrefLink" href="#target_note_LCL386_78_1" title="Click to highlight in text"><sup class="lineRef">1</sup>Consideratur . . . horum <span class="italic">omitted by Anonymus (RLM</span> 309, 7): <span class="italic">bracketed by Knackstedt, Weidner and Str√∂bel.</span></a></li><script type="text/javascript">document.getElementById('note_LCL386_78_1').style.display = "none";</script><li class="note" id="note_LCL386_78_2"><a class="footnoteCrossrefLink" href="#target_note_LCL386_78_2" title="Click to highlight in text"><sup class="lineRef">2</sup>autem <span class="italic">bracketed by Ernesti.</span></a></li><script type="text/javascript">document.getElementById('note_LCL386_78_2').style.display = "none";</script></ul></section></notes></section>