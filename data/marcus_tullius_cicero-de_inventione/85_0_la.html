<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
videbatur excerpsimus et ex variis ingeniis excellentissima quaeque libavimus. Ex eis enim qui nomine et memoria digni sunt nec nihil optime nec omnia praeclarissime quisquam dicere nobis videbatur. Quapropter stultitia visa est aut a bene inventis alicuius recedere si quo in vitio eius offenderemur, aut ad vitia eius quoque accedere cuius <span class="br"></span><span class="lineNumber">5</span><span class="br"></span>aliquo bene praecepto duceremur. Quodsi in ceteris quoque studiis a multis eligere homines commodissimum quodque quam sese uni alicui certe vellent addicere, minus in arrogantiam offenderent, non tanto opere in vitiis perseverarent, aliquanto levius ex inscientia laborarent. Ac si par in nobis huius artis atque in illo picturae scientia fuisset, fortasse magis hoc in suo genere opus nostrum, quam ille<a class="footnoteLink" href="#note_LCL386_170_1" id="target_note_LCL386_170_1"><sup>1</sup></a> in sua<a class="footnoteLink" href="#note_LCL386_170_2" id="target_note_LCL386_170_2"><sup>2</sup></a> pictura nobilis eniteret. Ex maiore enim copia nobis quam illi fuit exemplorum eligendi potestas. Ille una ex urbe et ex eo numero virginum quae tum erant eligere potuit; nobis omnium quicumque fuerunt ab ultimo principio huius praeceptionis usque ad hoc tempus, expositis copiis, quodcumque placeret eligendi potestas fuit.</p>
<span class="br"></span><span class="lineNumber">6</span><span class="br"></span><p>Ac veteres quidem scriptores artis usque a principe illo atque inventore Tisia repetitos unum in locum conduxit Aristoteles et nominatim cuiusque praecepta magna conquisita cura perspicue conscripsit atque enodata diligenter exposuit; ac tantum inventoribus ipsis suavitate et brevitate dicendi praestitit ut nemo illorum praecepta ex ipsorum libris cognoscat, sed omnes qui quod illi praecipiant velint intellegere ad hunc quasi ad



</p></section><notes><section class="footnotes"><ul><li class="note" id="note_LCL386_170_1"><a class="footnoteCrossrefLink" href="#target_note_LCL386_170_1" title="Click to highlight in text"><sup class="lineRef">1</sup>ille <span class="italic">C</span>: illius <span class="italic">Lambinus.</span></a></li><script type="text/javascript">document.getElementById('note_LCL386_170_1').style.display = "none";</script><li class="note" id="note_LCL386_170_2"><a class="footnoteCrossrefLink" href="#target_note_LCL386_170_2" title="Click to highlight in text"><sup class="lineRef">2</sup>sua <span class="italic">C</span>: suo <span class="italic">Ernesti</span>: pictura ille <span class="italic">P</span>.</a></li><script type="text/javascript">document.getElementById('note_LCL386_170_2').style.display = "none";</script></ul></section></notes></section>