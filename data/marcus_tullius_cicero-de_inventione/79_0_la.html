<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

cordiam comparatur, cum in alieno malo suam <span class="br"></span><span class="lineNumber">107</span><span class="br"></span>infirmitatem considerabit. Deinde primus locus est misericordiae per quem quibus in bonis fuerint et nunc<a class="footnoteLink" href="#note_LCL386_158_1" id="target_note_LCL386_158_1"><sup>1</sup></a> quibus in malis sint ostenditur. Secundus, qui in tempora tribuitur, per quem quibus in bonis fuerint et sint et futuri sint demonstratur. Tertius, per quem unum quodque deploratur incommodum, ut in morte fili pueritiae delectatio, amor, spes, solatium, educatio et, si qua simili in genere quolibet de incommodo per conquestionem dici poterunt. Quartus, per quem res turpes et humiles et illiberales proferuntur et indigna esse aetate, genere, fortuna pristina, honore, beneficiis quae passi perpessurive sint. Quintus, per quem omnia ante oculos singillatim incommoda ponuntur, ut videatur is qui audit videre et re quoque ipsa quasi adsit non <span class="br"></span><span class="lineNumber">108</span><span class="br"></span>verbis solum ad misericordiam ducatur. Sextus, per quem praeter spem in miseriis demonstratur esse, et, cum aliquid exspectaret, non modo id non adeptus esse, sed in summas miserias incidisse. Septimus, per quem ad ipsos qui audiunt<a class="footnoteLink" href="#note_LCL386_158_2" id="target_note_LCL386_158_2"><sup>2</sup></a> convertimus et petimus, ut de suis liberis aut parentibus aut aliquo, qui illis carus debeat esse, nos cum videant, recordentur. Octavus, per quem aliquid dicitur esse factum quod non oportuerit, aut non factum quod oportuerit, hoc modo: “Non adfui, non vidi, non postremam vocem eius audivi, non extremum spiritum eius excepi.” Item: “Inimicorum in</p>
</section><notes><section class="footnotes"><ul><li class="note" id="note_LCL386_158_1"><a class="footnoteCrossrefLink" href="#target_note_LCL386_158_1" title="Click to highlight in text"><sup class="lineRef">1</sup>per quem <span class="italic">repeated after</span> nunc <span class="italic">by M.</span></a></li><script type="text/javascript">document.getElementById('note_LCL386_158_1').style.display = "none";</script><li class="note" id="note_LCL386_158_2"><a class="footnoteCrossrefLink" href="#target_note_LCL386_158_2" title="Click to highlight in text"><sup class="lineRef">2</sup><span class="italic">After</span> audiunt <span class="italic">M reads</span> similem in causam, <span class="italic">J</span> similem causam.</a></li><script type="text/javascript">document.getElementById('note_LCL386_158_2').style.display = "none";</script></ul></section></notes></section>