<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Venandique sagax virtus viresque sequendi.</span><span class="linebreak"></span>
<span class="line">Quae nunc elatis rimantur naribus auras,</span><span class="linebreak"></span>
<span class="line">Et nunc demisso quaerunt vestigia rostro</span><span class="linebreak"></span>
<span class="line">Et produnt clamore feram (dominumque vocando</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Increpitant), quam, si conlatis effugit armis,</span><span class="linebreak"></span>
<span class="line">Insequitur tumulosque canis camposque per omnis . . . .</span><span class="linebreak"></span>
</p>
<p class="lineGroup">
<span class="line indent1">Noster in arte labor positus, spes omnis in illa.</span><span class="linebreak"></span>
<span class="line">Nec tamen in medias pelagi te pergere sedes</span><span class="linebreak"></span>
<span class="line">Admoneam vastique maris temptare profundum:</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Inter utrumque loci melius moderabere funem.</span><span class="linebreak"></span>
<span class="line"><span class="italic">Pisces observes quid ament et dona locorum,</span></span><span class="linebreak"></span>
<span class="line">Aspera num saxis loca sint (nam talia lentos</span><span class="linebreak"></span>
<span class="line">Deposcunt calamos, at purum retia litus),</span><span class="linebreak"></span>
<span class="line">Num mons horrentes demittat celsior umbras</span><span class="linebreak"></span>
<span class="line">In mare (nam varie quidam fugiuntque petuntque),</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>Num vada subnatis imo viridentur ab herbis</span><span class="linebreak"></span>
<span class="line">Obiectetque moras et molli serviat algae.</span><span class="linebreak"></span>
<span class="line">Discripsit sedes varie natura profundi</span><span class="linebreak"></span>
<span class="line">Nec cunctos una voluit consistere pisces.</span><span class="linebreak"></span>
</p>
<p class="lineGroup">
<span class="line indent1">Nam gaudent pelago quales scombrique bovesque,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Hippuri celeres et nigro tergore milvi</span><span class="linebreak"></span>
<span class="line">Et pretiosus elops nostris incognitus undis</span><span class="linebreak"></span>
<span class="line">Ac durus xiphias ictu non mitior ensis</span><span class="linebreak"></span>
<span class="line">Et pavidi magno fugientes agmine thynni,</span><span class="linebreak"></span>
<span class="line">Parva echenais (at est, mirum, mora puppibus ingens)</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>Tuque comes ratium tractique per aequora sulci</span><span class="linebreak"></span>
<span class="line">Qui semper spumas sequeris, pompile, nitentes</span><span class="linebreak"></span>
</p><notes><section class="footnotes"><ul><li class="note text" id="note_LCL232_316_81"><sup class="lineRef">81</sup>Birt detected a lacuna after this verse.</li><li class="note text" id="note_LCL232_316_85"><sup class="lineRef">85</sup>funem <span class="italic">Vlitius:</span> finem <span class="italic">V.</span> After this verse Birt detected a lacuna, which he filled in as above.</li><li class="note text" id="note_LCL232_316_91"><sup class="lineRef">91</sup>obiectet (sc.imum) <span class="italic">Heinsius:</span> oblectet <span class="italic">V.</span></li></ul></section></notes></section>