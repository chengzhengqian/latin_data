<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Anthias in tergo quae non videt utitur armis,</span><span class="linebreak"></span>
<span class="line">Vim spinae novitque suae versoque supinus</span><span class="linebreak"></span>
<span class="line">Corpore lina secat fixumque intercipit hamum.</span><span class="linebreak"></span>
</p>
<p class="lineGroup">
<span class="line indent1">Cetera quae densas habitant animalia silvas</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>Aut vani quatiunt semper lymphata timores</span><span class="linebreak"></span>
<span class="line">Aut trahit in praeceps non sana ferocia mentis:</span><span class="linebreak"></span>
<span class="line">Ipsa sequi natura monet vel comminus ire.</span><span class="linebreak"></span>
<span class="line">Impiger ecce leo venantum sternere pergit</span><span class="linebreak"></span>
<span class="line">Agmina, et adversis infert sua pectora telis;</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Quomque venit fidens magis et sublatior ardet</span><span class="linebreak"></span>
<span class="line">Concussitque toros et viribus addidit iram,</span><span class="linebreak"></span>
<span class="line">Procidit atque suo properat sibi robore letum.</span><span class="linebreak"></span>
<span class="line">Foedus Lucanis provolvitur ursus ab antris,</span><span class="linebreak"></span>
<span class="line">Quid nisi pondus iners stolidaeque ferocia mentis?</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Actus aper saetis iram denuntiat hirtis:</span><span class="linebreak"></span>
<span class="line">Se ruit oppositi nitens in vulnera ferri,</span><span class="linebreak"></span>
<span class="line">Pressus et emisso moritur per viscera telo.</span><span class="linebreak"></span>
<span class="line">Altera pars fidens pedibus dat terga sequenti</span><span class="linebreak"></span>
<span class="line">Ut pavidi lepores, ut fulvo tergore dammae</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Et capto fugiens cervus sine fine timore.</span><span class="linebreak"></span>
<span class="line">Hic generosus honos et gloria maior equorum;</span><span class="linebreak"></span>
<span class="line">Nam cupiunt animis palmam gaudentque triumpho:</span><span class="linebreak"></span>
<span class="line">Seu septem spatiis circo meruere coronam,</span><span class="linebreak"></span>
<span class="line">Nonne vides victor quanto sublimius altum</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>Attollat caput et vulgi se venditet aurae?</span><span class="linebreak"></span>
<span class="line">Celsave cum caeso decorantur terga leone,</span><span class="linebreak"></span>
<span class="line">Quam tumidus quantoque venit spectabilis actu</span><span class="linebreak"></span>
<span class="line">Compescitque solum generoso concita pulsu</span><span class="linebreak"></span>
<span class="line">Ungula sub spoliis graviter redeuntis opimis!</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Quin laus prima canum, quibus est audacia praeceps</span><span class="linebreak"></span>
</p><notes><section class="footnotes"><ul><li class="note text" id="note_LCL232_314_55"><sup class="lineRef">55</sup>quomque <span class="italic">edd.:</span> quodque <span class="italic">V.</span></li><li class="note text" id="note_LCL232_314_57"><sup class="lineRef">57</sup>procidit <span class="italic">Burman:</span> prodedit <span class="italic">V.</span></li><li class="note text" id="note_LCL232_314_73"><sup class="lineRef">73</sup>compescit <span class="italic">Riese:</span> conpiscat <span class="italic">V.</span></li></ul></section></notes></section>