<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

Quo facto, cuncti ad eum opprimendum consenserunt.
<span class="br"></span><span class="lineNumber">3</span><span class="br"></span>Haec Pandantes, gazae custos regiae, amicus Datami, perscripta ei mittit, in quibus docet eum in magno fore periculo, si quid illo imperante adversi in
<span class="br"></span><span class="lineNumber">4</span><span class="br"></span>Aegypto accidisset. Namque eam esse consuetudinem
regiam, ut casus adversos hominibus tribuant, secundos fortunae suae. Quo fieri ut facile impellantur
ad eorum perniciem quorum ductu res male gestae nuntientur. Illum hoc maiore fore in discrimine,
quod, quibus rex maxime oboediat, eos habeat inimicissimos.</p>
<p><span class="br"></span><span class="lineNumber">5</span><span class="br"></span>Talibus ille litteris cognitis, cum iam ad exercitum Acen venisset, quod non ignorabat ea vere scripta, desciscere a rege constituit. Neque tamen quicquam
<span class="br"></span><span class="lineNumber">6</span><span class="br"></span>fecit quod fide sua esset indignum. Nam Mandroclem Magnetem exercitui praefecit; ipse cum suis in Cappadociam discedit coniunctamque huic Paphlagoniam occupat, celans qua voluntate esset in regem. Clam cum Ariobarzane facit amicitiam, manum comparat, urbes munitas suis tuendas tradit.</p>
<p><span class="bold">6</span>. Sed haec propter hiemale tempus minus prospere procedebant. Audit Pisidas quosdam<a class="footnoteLink" href="#note_LCL467_152_1" id="target_note_LCL467_152_1"><sup>1</sup></a> copias adversus se parare. Filium eo Arsidaeum cum exercitu mittit; cadit in proelio adulescens. Proficiscitur eo pater non ita cum magna manu, celans quantum vulnus accepisset, quod prius ad hostem pervenire cupiebat, quam de male re gesta

</p></section><notes><section class="footnotes"><ul><li class="note" id="note_LCL467_152_1"><a class="footnoteCrossrefLink" href="#target_note_LCL467_152_1" title="Click to highlight in text"><sup class="lineRef">1</sup>quosdam, <span class="italic">Lupus</span>; quasdam, <span class="italic">MSS.</span></a></li><script type="text/javascript">document.getElementById('note_LCL467_152_1').style.display = "none";</script></ul></section></notes></section>