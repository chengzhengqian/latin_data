<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

X͞X͞, peditum C͞, quos illi Cardacas appellant, eiusdemque
generis I͞I͞I͞ funditorum, praeterea Cappadocum
V͞I͞I͞I͞, Armeniorum X͞, Paphlagonum V͞, Phrygum
X͞, Lydorum V͞, Aspendiorum et Pisidarum circiter I͞I͞I͞, Cilicum I͞I͞, Captianorum totidem, ex Graecia conductorum I͞I͞I͞, levis armaturae maximum numerum.</p>
<p><span class="br"></span><span class="lineNumber">3</span><span class="br"></span>Has adversus copias spes omnis consistebat Datami in se locique natura; namque huius partem non habebat vicesimam militum. Quibus fretus conflixit adversariorumque multa milia concidit, cum de ipsius exercitu non amplius hominum mille cecidisset. Quam ob causam postero die tropaeum posuit, quo
<span class="br"></span><span class="lineNumber">4</span><span class="br"></span>loco pridie pugnatum erat. Hinc cum castra movisset semperque inferior copiis superior omnibus proeliis discederet, quod numquam manum consereret, nisi cum adversarios locorum angustiis clausisset, quod perito regionum callideque cogitanti saepe accidebat,
<span class="br"></span><span class="lineNumber">5</span><span class="br"></span>Autophrodates, cum bellum duci maiore regis calamitate quam adversariorum videret, pacem amicitiamque hortatus est, ut cum rege in gratiam
<span class="br"></span><span class="lineNumber">6</span><span class="br"></span>rediret. Quam ille etsi fidam non fore putabat, tamen condicionem accepit seque ad Artaxerxem legatos missurum dixit. Sic bellum quod rex adversus Datamen susceperat sedatum est. Autophrodates
in Phrygiam se recepit.</p>
<p><span class="bold">9</span>. At rex, quod implacabile odium in Datamen


</p></section><notes></notes></section>