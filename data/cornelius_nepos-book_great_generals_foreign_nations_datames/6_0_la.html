<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

fama ad suos perveniret, ne cognita filii morte animi
<span class="br"></span><span class="lineNumber">2</span><span class="br"></span>debilitarentur militum. Quo contenderat pervenit iisque locis castra ponit, ut neque circumiri multitudine adversariorum posset neque impediri quominus ipse ad dimicandum manum haberet expeditam.</p>
<p><span class="br"></span><span class="lineNumber">3</span><span class="br"></span>Erat cum eo Mithrobarzanes, socer eius, praefectus equitum. Is, desperatis generi rebus, ad hostes transfugit. Id Datames ut audivit, sensit si in turbam exisset ab homine tam necessario se relictum,
<span class="br"></span><span class="lineNumber">4</span><span class="br"></span>futurum ut ceteri consilium sequerentur. In vulgus edit suo iussu Mithrobarzanem profectum pro perfuga, quo facilius receptus interficeret hostes; qua re relinqui eum par non esse et omnes confestim sequi. Quod si animo strenuo fecissent, futurum ut adversarii non possent resistere, cum et intra vallum
<span class="br"></span><span class="lineNumber">5</span><span class="br"></span>et foris caederentur. Hac re probata exercitum educit, Mithrobarzanem persequitur, qui cum ad
<span class="br"></span><span class="lineNumber">6</span><span class="br"></span>hostes pervenerat, Datames signa inferri iubet. Pisidae,
nova re commoti, in opinionem adducuntur perfugas mala fide compositoque fecisse, ut recepti maiori essent calamitati. Primum eos adoriuntur. Illi cum quid ageretur aut qua re fieret ignorarent, coacti sunt cum iis pugnare ad quos transierant, ab iisque stare quos reliquerant; quibus cum neutri
</p></section><notes></notes></section>