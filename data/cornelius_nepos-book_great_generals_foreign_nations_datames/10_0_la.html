<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

impune facere fidemque de ea re more Persarum
<span class="br"></span><span class="lineNumber">2</span><span class="br"></span>dextra dedisset. Hanc ut accepit a rege missam, copias parat et absens amicitiam cum Datame facit, regis provincias vexat, castella expugnat, magnas praedas capit, quarum partim suis dispertit, partim ad Datamen mittit; pari modo complura castella ei
<span class="br"></span><span class="lineNumber">3</span><span class="br"></span>tradit. Haec diu faciundo persuasit homini se infinitum adversus regem suscepisse bellum, cum nihilo magis, ne quam suspicionem illi praeberet insidiarum, neque colloquium eius petivit neque in conspectum venire studuit. Sic absens amicitiam gerebat, ut non beneficiis mutuis, sed communi odio quod erga regem susceperant contineri viderentur.</p>
<p><span class="bold">11</span>. Id cum satis se confirmasse arbitratus est, certiorem facit Datamen tempus esse maiores res parari et bellum cum ipso rege suscipi, deque ea re, si ei videretur, quo loco vellet in colloquium veniret. Probata re, colloquendi tempus sumitur locusque quo
<span class="br"></span><span class="lineNumber">2</span><span class="br"></span>conveniretur. Huc Mithridates cum uno cui maxime habebat fidem ante aliquot dies venit compluribusque
locis separatim gladios obruit eaque loca diligenter notat. Ipso autem colloquii die utrique locum qui explorarent atque ipsos scrutarentur mittunt; deinde ipsi sunt congressi.</p>
</section><notes></notes></section>