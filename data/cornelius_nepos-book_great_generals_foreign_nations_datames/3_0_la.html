<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

hirtaque tunica, gerens in capite galeam venatoriam, dextra manu clavam, sinistra copulam, qua vinctum ante se Thuynem agebat, ut si feram bestiam captam duceret.</p>
<p><span class="br"></span><span class="lineNumber">3</span><span class="br"></span>Quem cum omnes conspicerent propter novitatem ornatus ignotamque formam ob eamque rem magnus esset concursus, fuit non nemo qui agnosceret
<span class="br"></span><span class="lineNumber">4</span><span class="br"></span>Thuyn regique nuntiaret. Primo non accredidit itaque Pharnabazum misit exploratum. A quo ut rem gestam comperit, statim admitti iussit, magno opere delectatus cum facto tum ornatu, imprimis quod nobilis rex in potestatem inopinanti venerat.
<span class="br"></span><span class="lineNumber">5</span><span class="br"></span>Itaque magnifice Datamen donatum ad exercitum misit, qui tum contrahebatur duce Pharnabazo et Tithrauste ad bellum Aegyptium, parique eum atque illos imperio esse iussit. Postea vero quam Pharnabazum
rex revocavit, illi summa imperii tradita est.<a class="footnoteLink" href="#note_LCL467_148_1" id="target_note_LCL467_148_1"><sup>1</sup></a></p>
<p><span class="bold">4.</span> Hic cum maximo studio compararet exercitum Aegyptumque proficisci pararet, subito a rege litterae sunt ei missae, ut Aspim aggrederetur, qui Cataoniam tenebat; quae gens iacet supra Ciliciam,
<span class="br"></span><span class="lineNumber">2</span><span class="br"></span>confinis Cappadociae. Namque Aspis, saltuosam regionem castellisque munitam incolens, non solum imperio regis non parebat,sed etiam finitimas regiones
<span class="br"></span><span class="lineNumber">3</span><span class="br"></span>vexabat et quae regi portarentur abripiebat. Datames
etsi longe aberat ab eis regionibus et a maiore re abstrahebatur, tamen regis voluntati morem

</p></section><notes><section class="footnotes"><ul><li class="note" id="note_LCL467_148_1"><a class="footnoteCrossrefLink" href="#target_note_LCL467_148_1" title="Click to highlight in text"><sup class="lineRef">1</sup>tradita sunt, <span class="italic">Dan. ABP.</span></a></li><script type="text/javascript">document.getElementById('note_LCL467_148_1').style.display = "none";</script></ul></section></notes></section>