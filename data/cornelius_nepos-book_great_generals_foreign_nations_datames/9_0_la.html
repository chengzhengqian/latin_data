<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

susceperat, postquam bello eum opprimi non posse animadvertit, insidiis interficere studuit; quas ille
<span class="br"></span><span class="lineNumber">2</span><span class="br"></span>plerasque evitavit.<a class="footnoteLink" href="#note_LCL467_160_1" id="target_note_LCL467_160_1"><sup>1</sup></a> Sicut, cum ei nuntiatum esset quosdam sibi insidiari, qui in amicorum erant numero,—de quibus, quod inimici detulerant, neque credendum
neque neglegendum putavit,—experiri voluit
<span class="br"></span><span class="lineNumber">3</span><span class="br"></span>verum falsumne sibi esset relatum. Itaque eo profectus est, in quo itinere futuras insidias dixerant. Sed elegit corpore ac statura simillimum sui eique vestitum suum dedit atque eo loco ire quo ipse consuerat
iussit; ipse autem ornatu vestituque militari inter corporis custodes iter facere coepit.</p>
<p><span class="br"></span><span class="lineNumber">4</span><span class="br"></span>At insidiatores, postquam in eum locum agmen pervenit, decepti ordine atque vestitu, impetum in eum faciunt qui suppositus erat. Praedixerat autem iis Datames cum quibus iter faciebat ut parati essent
<span class="br"></span><span class="lineNumber">5</span><span class="br"></span>facere quod ipsum vidissent. Ipse, ut concurrentes insidiatores animum advertit, tela in eos coniecit. Hoc idem cum universi fecissent, priusquam pervenirent
ad eum quem aggredi volebant, confixi conciderunt.</p>
<p><span class="bold">10.</span> Hic tamen tam callidus vir extremo tempore captus est Mithridatis, Ariobarzanis filii, dolo. Namque is pollicitus est regi se eum interfecturum, si sibi<a class="footnoteLink" href="#note_LCL467_160_2" id="target_note_LCL467_160_2"><sup>2</sup></a> rex permitteret ut quodcumque vellet liceret


</p></section><notes><section class="footnotes"><ul><li class="note" id="note_LCL467_160_1"><a class="footnoteCrossrefLink" href="#target_note_LCL467_160_1" title="Click to highlight in text"><sup class="lineRef">1</sup>evitavit,<span class="italic">Nipp.</span> (vitavit, <span class="italic">ed.</span> 11, <span class="italic">Witte</span>); vitavit, <span class="italic">MSS.</span></a></li><script type="text/javascript">document.getElementById('note_LCL467_160_1').style.display = "none";</script><li class="note" id="note_LCL467_160_2"><a class="footnoteCrossrefLink" href="#target_note_LCL467_160_2" title="Click to highlight in text"><sup class="lineRef">2</sup>sibi, <span class="italic">Ortmann</span>; ei, <span class="italic">MSS.</span></a></li><script type="text/javascript">document.getElementById('note_LCL467_160_2').style.display = "none";</script></ul></section></notes></section>