<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

gerendum putavit. Itaque cum paucis, sed viris fortibus navem conscendit, existimans, quod accidit, facilius se imprudentem parva manu oppressurum quam paratum quamvis magno exercitu.</p>
<p><span class="br"></span><span class="lineNumber">4</span><span class="br"></span>Hac delatus in Ciliciam, egressus inde, dies noctesque
iter faciens Taurum transit eoque quo studuerat venit. Quaerit quibus locis sit Aspis; cognoscit haud longe abesse profectumque eum venatum. Quae dum speculatur, adventus eius causa cognoscitur. Pisidas cum iis quos secum habebat ad resistendum Aspis
<span class="br"></span><span class="lineNumber">5</span><span class="br"></span>comparat. Id Datames ubi audivit, arma sumit, suos sequi iubet; ipse equo concitato ad hostem vehitur. Quem procul Aspis conspiciens ad se ferentem pertimescit atque a conatu resistendi deterritus sese dedidit. Hunc Datames vinctum ad regem ducendum tradit Mithridati.</p>
<p><span class="bold">5</span>. Haec dum geruntur, Artaxerxes, reminiscens a quanto bello ad quam parvam rem principem ducum misisset, se ipse reprehendit et nuntium ad exercitum Acen misit, quod nondum Datamen profectum putabat, qui diceret ne ab exercitu discederet. Hic priusquam perveniret quo erat profectus, in itinere
<span class="br"></span><span class="lineNumber">2</span><span class="br"></span>convenit qui Aspim ducebant. Qua celeritate cum magnam benevoleni;iam regis Datames consecutus esset, non minorem invidiam aulicorum excepit, quod illum unum pluris quam se omnes fieri videbant.



</p></section><notes></notes></section>