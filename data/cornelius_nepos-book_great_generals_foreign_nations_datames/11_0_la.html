<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>His cum aliquamdiu in colloquio fuissent et diversi discessissent iamque procul Datames abesset, Mithridates, priusquam ad suos perveniret, ne quam suspicionem pareret, in eundem locum revertitur atque ibi ubi telum erat infossum resedit,<a class="footnoteLink" href="#note_LCL467_164_1" id="target_note_LCL467_164_1"><sup>1</sup></a> ut si lassitudine cuperet adquiescere, Datamenque revocavit, simulans se quiddam in colloquio esse oblitum.
<span class="br"></span><span class="lineNumber">4</span><span class="br"></span>Interim telum quod latebat protulit nudatumque
vagina veste texit ac Datami venienti ait digredientem se animadvertisse locum quendam, qui erat in conspectu, ad castra ponenda esse idoneum.
<span class="br"></span><span class="lineNumber">5</span><span class="br"></span>Quem cum digito demonstraret et ille respiceret, aversum ferro transfixit priusque quam quisquam posset succurrere, interfecit. Ita ille vir, qui multos consilio, neminem perfidia ceperat, simulata captus est amicitia.</p>
</section><notes><section class="footnotes"><ul><li class="note" id="note_LCL467_164_1"><a class="footnoteCrossrefLink" href="#target_note_LCL467_164_1" title="Click to highlight in text"><sup class="lineRef">1</sup>infossum resedit, <span class="italic">Heusinger;</span> repostum insedit, <span class="italic">Can.;</span> impostum resedit, <span class="italic">Dan. AP;</span> impostum resedit, <span class="italic">the other MSS.</span></a></li><script type="text/javascript">document.getElementById('note_LCL467_164_1').style.display = "none";</script></ul></section></notes></section>