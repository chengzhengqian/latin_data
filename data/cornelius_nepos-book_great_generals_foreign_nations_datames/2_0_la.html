<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>coepit. Erat eo tempore Thuys dynastes Paphlagoniae,
antiquo genere, ortus a Pylaemene<a class="footnoteLink" href="#note_LCL467_146_1" id="target_note_LCL467_146_1"><sup>1</sup></a> illo quem Homerus Troico bello a Patroclo interfectum ait.
<span class="br"></span><span class="lineNumber">3</span><span class="br"></span>Is regi dicto audiens non erat. Quam ob causam bello eum persequi constituit eique rei praefecit Datamen, propinquum Paphlagonis; namque ex fratre et sorore erant nati. Quam ob causam Datames primum experiri voluit ut sine armis propinquum ad officium reduceret. Ad quem cum venisset sine praesidio, quod ab amico nullas vereretur insidias, paene interiit; nam Thuys eum clam interficere voluit.
<span class="br"></span><span class="lineNumber">4</span><span class="br"></span>Erat mater cum Datame, amita Paphlagonis. Ea
<span class="br"></span><span class="lineNumber">5</span><span class="br"></span>quid ageretur resciit, filiumque monuit. Ille fuga periculum evitavit bellumque indixit Thuyni. In quo cum ab Ariobarzane, praefecto Lydiae et Ioniae totiusque Phrygiae, desertus esset, nihilo segnius perseveravit vivumque Thuyn cepit cum uxore et liberis.</p>
<p><span class="bold">3</span>. Cuius facti ne prius fama ad regem quam ipse perveniret, dedit operam. Itaque omnibus insciis eo ubi erat rex venit posteroque die Thuyn, hominem maximi corporis terribilique facie, quod et niger et capillo longo barbaque erat promissa, optima veste texit, quam satrapae regii gerere consuerant, ornavit etiam torque atque armillis aureis ceteroque regio
<span class="br"></span><span class="lineNumber">2</span><span class="br"></span>cultu; ipse agresti duplici amiculo circumdatus



</p></section><notes><section class="footnotes"><ul><li class="note" id="note_LCL467_146_1"><a class="footnoteCrossrefLink" href="#target_note_LCL467_146_1" title="Click to highlight in text"><sup class="lineRef">1</sup>Pylaemene, <span class="italic">Aldua.</span></a></li><script type="text/javascript">document.getElementById('note_LCL467_146_1').style.display = "none";</script></ul></section></notes></section>