<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">hi dites Asiae populos, hi Pontica frenant,</span><span class="linebreak"></span>
<span class="line">hi fora pacificis emendant fascibus, illi</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>castra pia statione tenent. tu laudis origo.</span><span class="linebreak"></span>
<span class="line">non tibi certassent iuvenilia fingere corda</span><span class="linebreak"></span>
<span class="line">Mentor et indomiti Phoenix moderator alumni,</span><span class="linebreak"></span>
<span class="line">quique tubas acres lituosque audire volentem</span><span class="linebreak"></span>
<span class="line">Aeaciden alio frangebat carmine Chiron.</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>Talia dum celebras, subitam civilis Erinys</span><span class="linebreak"></span>
<span class="line">Tarpeio de monte facem Phlegraeaque movit</span><span class="linebreak"></span>
<span class="line">proelia. sacrilegis lucent Capitolia taedis</span><span class="linebreak"></span>
<span class="line">et Senonum furias Latiae sumpsere cohortes.</span><span class="linebreak"></span>
<span class="line">vix requies flammae necdum rogus ille deorum</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>siderat, excisis cum tu solacia templis</span><span class="linebreak"></span>
<span class="line">impiger et multum facibus velocior ipsis</span><span class="linebreak"></span>
<span class="line">concipis ore pio captivaque fulmina defles.</span><span class="linebreak"></span>
<span class="line">mirantur Latii proceres ultorque deorum</span><span class="linebreak"></span>
<span class="line">Caesar, et e medio divum pater annuit igni.</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>iamque et flere pio Vesuvina incendia cantu</span><span class="linebreak"></span>
<span class="line">mens erat et gemitum patriis impendere damnis,</span><span class="linebreak"></span>
<span class="line">cum Pater exemptum terris ad sidera montem</span><span class="linebreak"></span>
<span class="line">sustulit et late miseras deiecit in urbes.</span><span class="linebreak"></span>
<span class="line indent1">Me quoque vocales lucos Boeotaque tempe</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>pulsantem, cum stirpe tua descendere dixi,</span><span class="linebreak"></span>
<span class="line">admisere deae; nec enim mihi sidera tantum</span><span class="linebreak"></span>
<span class="line">aequoraque et terras, quae mos debere parenti,</span><span class="linebreak"></span>
<span class="line">sed decus hoc quodcumque lyrae primusque dedisti</span><span class="linebreak"></span>
</p>
</section><notes></notes></section>