<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">monstrabas. labat incerto mihi limite cursus</span><span class="linebreak"></span>
<span class="line">te sine, et orbatae caligant vela carinae.</span><span class="linebreak"></span>
<span class="line indent1">Nec solum larga memet pietate fovebas:</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>talis et in thalamos; una tibi cognita taeda</span><span class="linebreak"></span>
<span class="line">conubia, unus amor. certe seiungere matrem</span><span class="linebreak"></span>
<span class="line">iam gelidis nequeo bustis; te sentit habetque,</span><span class="linebreak"></span>
<span class="line">te videt et tumulos ortuque obituque salutat,</span><span class="linebreak"></span>
<span class="line">ut Pharios aliae ficta pietate dolores</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>Mygdoniosque colunt et non sua funera plorant.</span><span class="linebreak"></span>
<span class="line indent1">Quid referam expositos servato pondere mores,</span><span class="linebreak"></span>
<span class="line">quae pietas, quam vile lucrum, quae cura pudoris,</span><span class="linebreak"></span>
<span class="line">quantus amor recti? rursusque, ubi dulce remitti,</span><span class="linebreak"></span>
<span class="line">gratia quae dictis, animo quam nulla senectus?</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>his tibi pro meritis famam laudesque benignas</span><span class="linebreak"></span>
<span class="line">vindex cura deum nulloque e vulnere tristes</span><span class="linebreak"></span>
<span class="line">concessit. raperis, genitor, non indigus aevi,</span><span class="linebreak"></span>
<span class="line">non nimius, trinisque decem quinquennia lustris</span><span class="linebreak"></span>
<span class="line">iuncta ferens. sed me pietas numerare dolorque</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>non sinit, o Pylias aevi transcendere metas</span><span class="linebreak"></span>
<span class="line">et Teucros aequare senes, o digne videre</span><span class="linebreak"></span>
<span class="line">me similem! sed nec leti tibi ianua tristis;</span><span class="linebreak"></span>
<span class="line">quippe leves causae, nec segnis labe senili</span><span class="linebreak"></span>
<span class="line">exitus instanti praemisit membra sepulchro,</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>sed te torpor iners et mors imitata quietem</span><span class="linebreak"></span>
<span class="line">explicuit falsoque tulit sub Tartara somno.</span><span class="linebreak"></span>
</p>
</section><notes></notes></section>