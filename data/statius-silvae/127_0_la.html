<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">illic egregium formaque animisque videbis</span><span class="linebreak"></span>
<span class="line">Marcellum et celso praesignem vertice nosces.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>cui primum solito vulgi de more salutem,</span><span class="linebreak"></span>
<span class="line">mox inclusa modis haec reddere verba memento:</span><span class="linebreak"></span>
<span class="line indent1">“Iam terras volucremque polum fuga veris aquosi</span><span class="linebreak"></span>
<span class="line">lassat et Icariis caelum latratibus urit;</span><span class="linebreak"></span>
<span class="line">ardua iam densae rarescunt moenia Romae.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>hos Praeneste sacrum, nemus hos glaciale Dianae</span><span class="linebreak"></span>
<span class="line">Algidus aut horrens aut Tuscula protegit umbra,</span><span class="linebreak"></span>
<span class="line">Tiburis hi lucos Anienaque frigora captant.</span><span class="linebreak"></span>
<span class="line">te quoque clamosae quae iam plaga mitior Urbi</span><span class="linebreak"></span>
<span class="line">subtrahit? aestivos quo decipis aëre soles?</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>quid tuus ante omnes, tua cura potissima, Gallus,</span><span class="linebreak"></span>
<span class="line">nec non noster amor, dubium morumne probandus</span><span class="linebreak"></span>
<span class="line">ingeniine bonis? Latiis aestivat in oris,</span><span class="linebreak"></span>
<span class="line">anne metalliferae repetit iam moenia Lunae</span><span class="linebreak"></span>
<span class="line">Tyrrhenasque domos? quod si tibi proximus haeret,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>non ego nunc vestro procul a sermone recedo.</span><span class="linebreak"></span>
<span class="line">certum est: inde sonus geminas mihi circumit aures.</span><span class="linebreak"></span>
<span class="line">sed tu, dum nimio possessa Hyperione flagrat</span><span class="linebreak"></span>
<span class="line">torva Cleonaei iuba sideris, exue curis</span><span class="linebreak"></span>
<span class="line">pectus et assiduo temet furare labori.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>et sontes operit pharetras arcumque retendit</span><span class="linebreak"></span>
<span class="line">Parthus et Eleis auriga laboribus actos</span><span class="linebreak"></span>
<span class="line">Alpheo permulcet equos et nostra fatiscit</span><span class="linebreak"></span>
<span class="line">laxaturque chelys. vires instigat alitque</span><span class="linebreak"></span>
</p>
</section><notes></notes></section>