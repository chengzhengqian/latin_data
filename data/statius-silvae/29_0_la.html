<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">signat Apollineos sancto cognomine lucos,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>respicit heu tanti pridem securus alumni,</span><span class="linebreak"></span>
<span class="line">praegressusque moras: “hinc mecum, Epidauria proles,</span><span class="linebreak"></span>
<span class="line">hinc” ait “i gaudens. datur (aggredienda facultas)</span><span class="linebreak"></span>
<span class="line">ingentem recreare virum. teneamus adorti</span><span class="linebreak"></span>
<span class="line">tendentes iam fila colos. ne fulminis atri</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>sit metus: has ultro laudabit Iuppiter artes.</span><span class="linebreak"></span>
<span class="line">nam neque plebeiam aut dextro sine numine cretam</span><span class="linebreak"></span>
<span class="line">servo animam. atque adeo breviter, dum tecta subimus,</span><span class="linebreak"></span>
<span class="line">expediam. genus ipse suis permissaque retro</span><span class="linebreak"></span>
<span class="line">nobilitas; nec origo latet, sed luce sequente</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>vincitur et magno gaudet cessisse nepoti.</span><span class="linebreak"></span>
<span class="line">prima togae virtus illi quoque: clarus et ingens</span><span class="linebreak"></span>
<span class="line">eloquio; mox innumeris exercita castris</span><span class="linebreak"></span>
<span class="line">occiduas primasque domos et sole sub omni</span><span class="linebreak"></span>
</p>
<p class="noindent">* * * * *</p>
<p class="lineGroup">
<span class="line">permeruit iurata manus, nec in otia pacis</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>permissum laxare animos ferrumque recingi.</span><span class="linebreak"></span>
<span class="line">hunc Galatea vigens ausa est incessere bello</span><span class="linebreak"></span>
<span class="line">(me quoque!) per&lt;que&gt; novem timuit Pamphylia messes</span><span class="linebreak"></span>
<span class="line">Pannoniusque ferox arcuque horrenda fugaci</span><span class="linebreak"></span>
<span class="line">Armenia et patiens Latii iam pontis Araxes.</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>quid geminos fasces magnaeque iterata revolvam</span><span class="linebreak"></span>
<span class="line">iura Asiae? velit illa quidem ter habere quaterque</span><span class="linebreak"></span>
<span class="line">hunc sibi, sed revocant fasti maiorque curulis</span><span class="linebreak"></span>
</p>
</section><notes></notes></section>