<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">non vulgare loqui et famam sperare sepulchro.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>qualis eras Latios quotiens ego carmine patres</span><span class="linebreak"></span>
<span class="line">mulcerem felixque tui spectator adesses</span><span class="linebreak"></span>
<span class="line">muneris! heu quali confusus gaudia fletu</span><span class="linebreak"></span>
<span class="line">vota piosque metus inter laetumque pudorem!</span><span class="linebreak"></span>
<span class="line">quam tuus ille dies, quam non mihi gloria maior!</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>talis Olympiaca iuvenem cum spectat harena</span><span class="linebreak"></span>
<span class="line">qui genuit, plus ipse ferit, plus corde sub alto</span><span class="linebreak"></span>
<span class="line">caeditur; attendunt cunei, spectatur Achaeis</span><span class="linebreak"></span>
<span class="line">ille magis, crebro dum lumina pulveris haustu</span><span class="linebreak"></span>
<span class="line">obruit et prensa vovet exspirare corona.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>ei mihi quod tantum patrias ego vertice frondes</span><span class="linebreak"></span>
<span class="line">solaque Chalcidicae Cerealia dona coronae</span><span class="linebreak"></span>
<span class="line">te sub teste tuli! qualem te Dardanus Albae</span><span class="linebreak"></span>
<span class="line">vix cepisset ager, si per me serta tulisses</span><span class="linebreak"></span>
<span class="line">Caesarea donata manu! quod subdere robur</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>illa dies, quantum potuit dempsisse senectae!</span><span class="linebreak"></span>
<span class="line">nam quod me mixta quercus non pressit oliva</span><span class="linebreak"></span>
<span class="line">et fugit speratus honos, quam lustra parentis</span><span class="linebreak"></span>
<span class="line">invida Tarpei caperes! te nostra magistro</span><span class="linebreak"></span>
<span class="line">Thebais urguebat priscorum exordia vatum.</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>tu cantus stimulare meos, tu pandere facta</span><span class="linebreak"></span>
<span class="line">heroum bellique modos positusque locorum</span><span class="linebreak"></span>
</p>
</section><notes></notes></section>