<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line indent1">Quos ego tunc gemitus (comitum manus anxia vidit,</span><span class="linebreak"></span>
<span class="line">vidit et exemplum genetrix gavisaque novit),</span><span class="linebreak"></span>
<span class="line">quae lamenta tuli! veniam concedite, manes,</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>fas dixisse, pater: non tu mihi plura dedisses.</span><span class="linebreak"></span>
<span class="line">felix ille patrem vacuis circumdedit ulnis</span><span class="linebreak"></span>
<span class="line">vellet et Elysia quamvis in sede locatum</span><span class="linebreak"></span>
<span class="line">abripere et Danaas iterum portare per umbras.</span><span class="linebreak"></span>
</p>
<p class="noindent">* * * * *</p>
<p class="lineGroup">
<span class="line">temptantem et vivos molitum in Tartara gressus</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>detulit infernae vates longaeva Dianae.</span><span class="linebreak"></span>
<span class="line">si chelyn Odrysiam pigro transmisit Averno</span><span class="linebreak"></span>
<span class="line">causa minor, si Thessalicis Admetus in oris</span><span class="linebreak"></span>
</p>
<p class="noindent">* * * * *</p>
<p class="lineGroup">
<span class="line">si lux una retro Phylaceida rettulit umbram,</span><span class="linebreak"></span>
<span class="line">cur nihil exoret, genitor, chelys aut tua manes</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>aut mea? fas mihi sit patrios contingere vultus,</span><span class="linebreak"></span>
<span class="line">fas iunxisse manus, et lex quaecumque sequatur.</span><span class="linebreak"></span>
<span class="line indent1">At vos, umbrarum reges Ennaeaque Iuno,</span><span class="linebreak"></span>
<span class="line">si laudanda precor, taedas auferte comasque</span><span class="linebreak"></span>
<span class="line">Eumenidum; nullo sonet asper ianitor ore,</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>Centauros Hydraeque greges Scyllaeaque monstra</span><span class="linebreak"></span>
</p>
</section><notes></notes></section>