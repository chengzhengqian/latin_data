<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">stagnaque et angustos summittere pontibus amnes?</span><span class="linebreak"></span>
<span class="line">imus in abruptum gentilesque undique terras</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>fugimus exigua clausi trabe et aÃ«re nudo.</span><span class="linebreak"></span>
<span class="line">inde furor ventis indignataeque procellae</span><span class="linebreak"></span>
<span class="line">et caeli fremitus et fulmina plura Tonanti.</span><span class="linebreak"></span>
<span class="line">ante rates pigro torpebant aequora somno</span><span class="linebreak"></span>
<span class="line">nec spumare Thetis nec spargere nubila fluctus</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>&lt;g&gt;audebant. visis tumuerunt puppibus undae,</span><span class="linebreak"></span>
<span class="line">inque hominem surrexit hiems. tunc nubila Plias</span><span class="linebreak"></span>
<span class="line">Oleniumque pecus, solito tunc peior Orion.</span><span class="linebreak"></span>
<span class="line">iusta queror.</span><span class="linebreak"></span>
<span class="line indent7">Fugit ecce vagas ratis acta per undas</span><span class="linebreak"></span>
<span class="line">paulatim minor et longe servantia vincit</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>lumina, tot gracili ligno complexa timores,</span><span class="linebreak"></span>
<span class="line">teque super reliquos, te, nostri pignus amoris,</span><span class="linebreak"></span>
<span class="line">portatura, Celer. quo nunc ego pectore somnos</span><span class="linebreak"></span>
<span class="line">quove queam perferre dies? quis cuncta paventi</span><span class="linebreak"></span>
<span class="line">nuntius, an facili te praetermiserit unda</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Lucani rabida ora maris, num torta Charybdis</span><span class="linebreak"></span>
<span class="line">fluctuat aut Siculi populatrix virgo profundi,</span><span class="linebreak"></span>
<span class="line">quos tibi currenti praeceps gerat Hadria mores.</span><span class="linebreak"></span>
<span class="line">quae pax Carpathio, quali te subvehat aura</span><span class="linebreak"></span>
<span class="line">Doris Agenorei furtis blandita iuvenci?</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>sed merui questus. quid enim te castra petente</span><span class="linebreak"></span>
<span class="line">non vel ad ignotos ibam comes impiger Indos</span><span class="linebreak"></span>
<span class="line">Cimmeriumque chaos? starem prope bellica regis</span><span class="linebreak"></span>
</p>
</section><notes></notes></section>