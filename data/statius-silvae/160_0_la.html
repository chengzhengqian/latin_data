<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">agmine. Romulei qualis per iugera circi</span><span class="linebreak"></span>
<span class="line">cum pulcher visu, titulis generosus avitis</span><span class="linebreak"></span>
<span class="line">exspectatur equus, cuius de stemmate longo</span><span class="linebreak"></span>
<span class="line">felix demeritos habet admissura parentes,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>illi omnes acuunt plausus, illum ipse volantem</span><span class="linebreak"></span>
<span class="line">pulvis et incurvae gaudent agnoscere metae:</span><span class="linebreak"></span>
<span class="line">sic te, clare puer, genitum sibi curia sensit</span><span class="linebreak"></span>
<span class="line">primaque patricia clausit vestigia luna.</span><span class="linebreak"></span>
<span class="line">mox Tyrios ex more sinus tunicamque potentem</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>agnovere umeri. sed enim tibi magna pararat</span><span class="linebreak"></span>
<span class="line">ad titulos exempla pater. quippe ille iuventam</span><span class="linebreak"></span>
<span class="line">protinus ingrediens pharetratum invasit Araxen</span><span class="linebreak"></span>
<span class="line">belliger indocilemque fero servire Neroni</span><span class="linebreak"></span>
<span class="line">Armeniam. rigidi summam Mavortis agebat</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Corbulo, sed comitem belli sociumque laborum</span><span class="linebreak"></span>
<span class="line">ille quoque egregiis multum miratus in armis</span><span class="linebreak"></span>
<span class="line">Bolanum, atque uni curarum asperrima suetus</span><span class="linebreak"></span>
<span class="line">credere partirique metus: quod tempus amicum</span><span class="linebreak"></span>
<span class="line">fraudibus, exserto quaenam bona tempora bello,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>quae suspecta fides aut quae fuga vera ferocis</span><span class="linebreak"></span>
<span class="line">Armenii. Bolanus iter praenosse timendum,</span><span class="linebreak"></span>
<span class="line">Bolanus tutis iuga quaerere commoda castris,</span><span class="linebreak"></span>
<span class="line">metiri Bolanus agros, aperire malignas</span><span class="linebreak"></span>
<span class="line">torrentum nemorumque moras tantamque verendi</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>mentem implere ducis iussisque ingentibus unus</span><span class="linebreak"></span>
<span class="line">sufficere. ipsa virum norat iam barbara tellus,</span><span class="linebreak"></span>
</p>
</section><notes></notes></section>