<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">et comitem occasus secum portabat et ortus,</span><span class="linebreak"></span>
<span class="line">prensabatque libens modo qua diademata dextra</span><span class="linebreak"></span>
<span class="line">abstulerat dederatque et magnas verterat urbes.</span><span class="linebreak"></span>
<span class="line">semper ab hoc animos in crastina bella petebat,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>huic acies semper victor narrabat opimas,</span><span class="linebreak"></span>
<span class="line">sive catenatos Bromio detraxerat Indos</span><span class="linebreak"></span>
<span class="line">seu clusam magna Babylona refregerat hasta</span><span class="linebreak"></span>
<span class="line">seu Pelopis terras libertatemque Pelasgam</span><span class="linebreak"></span>
<span class="line">obruerat bello; magnoque ex agmine laudum</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>fertur Thebanos tantum excusasse triumphos.</span><span class="linebreak"></span>
<span class="line">ille etiam, magnos Fatis rumpentibus actus,</span><span class="linebreak"></span>
<span class="line">cum traheret letale merum, iam mortis opaca</span><span class="linebreak"></span>
<span class="line">nube gravis vultus alios in numine caro</span><span class="linebreak"></span>
<span class="line">aeraque supremis timuit sudantia mensis.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Mox Nasamoniaco decus admirabile regi</span><span class="linebreak"></span>
<span class="line">possessum, fortique deo libavit honores</span><span class="linebreak"></span>
<span class="line">semper atrox dextra periuroque ense superbus</span><span class="linebreak"></span>
<span class="line">Hannibal. Italicae perfusum sanguine gentis</span><span class="linebreak"></span>
<span class="line">diraque Romuleis portantem incendia tectis</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>oderat et cum epulas, et cum Lenaea dicaret</span><span class="linebreak"></span>
<span class="line">dona deus castris maerens comes ire nefandis,</span><span class="linebreak"></span>
<span class="line">praecipue cum sacrilega face miscuit arces</span><span class="linebreak"></span>
<span class="line">ipsius &lt;im&gt;meritaeque domos ac templa Sagunti</span><span class="linebreak"></span>
<span class="line">polluit et populis furias immisit honestas.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Nec post Sidonii letum ducis aere potita</span><span class="linebreak"></span>
<span class="line">egregio plebeia domus. convivia Sullae</span><span class="linebreak"></span>
</p>
</section><notes></notes></section>