<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line indent1">Iamque in fine dies et inexorabile pensum</span><span class="linebreak"></span>
<span class="line">deficit. hic maesti pietas me poscit Etrusci</span><span class="linebreak"></span>
<span class="line">qualia nec Siculae modulantur carmina rupes</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>nec fati iam certus olor saevique marita</span><span class="linebreak"></span>
<span class="line">Tereos. heu quantis lassantem bracchia vidi</span><span class="linebreak"></span>
<span class="line">planctibus et prono fusum super oscula vultu!</span><span class="linebreak"></span>
<span class="line">vix famuli comitesque tenent, vix arduus ignis</span><span class="linebreak"></span>
<span class="line">summovet. haud aliter gemuit per Sunia Theseus</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>litora quem falsis deceperat Aegea velis.</span><span class="linebreak"></span>
<span class="line">tunc immane gemens foedatusque ora tepentes</span><span class="linebreak"></span>
<span class="line">affatur cineres:</span><span class="linebreak"></span>
<span class="line indent1">“Cur nos, fidissime, linquis</span><span class="linebreak"></span>
<span class="line">Fortuna redeunte, pater? modo numina magni</span><span class="linebreak"></span>
<span class="line">praesidis atque breves superum placavimus iras</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>nec frueris, tantique orbatus muneris usu</span><span class="linebreak"></span>
<span class="line">ad manes, ingrate, fugis. nec flectere Parcas</span><span class="linebreak"></span>
<span class="line">aut placare malae datur aspera numina Lethes.</span><span class="linebreak"></span>
<span class="line">felix cui magna patrem cervice vehenti</span><span class="linebreak"></span>
<span class="line">sacra Mycenaeae patuit reverentia flammae,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>quique tener saevis genitorem Scipio Poenis</span><span class="linebreak"></span>
<span class="line">abstulit, et Lydi pietas temeraria Lausi!</span><span class="linebreak"></span>
<span class="line">ergo et Thessalici coniunx pensare mariti</span><span class="linebreak"></span>
<span class="line">funus et immitem potuit Styga vincere supplex</span><span class="linebreak"></span>
<span class="line">Thracius? hoc quanto melius pro patre liceret!</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>“Non totus rapiere tamen, nec funera mittam</span><span class="linebreak"></span>
<span class="line">longius. hic manes, hic intra tecta tenebo.</span><span class="linebreak"></span>
</p>
</section><notes></notes></section>