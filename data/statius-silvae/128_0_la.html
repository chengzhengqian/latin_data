<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">tempestiva quies; maior post otia virtus.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>talis cantata Briseide venit Achilles</span><span class="linebreak"></span>
<span class="line">acrior et positis erupit in Hectora plectris.</span><span class="linebreak"></span>
<span class="line">te quoque flammabit tacite repetita parumper</span><span class="linebreak"></span>
<span class="line">desidia et solitos novus exsultabis in actus.</span><span class="linebreak"></span>
<span class="line">certe iam Latiae non miscent iurgia leges,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>et pacem piger annus habet messesque reversae</span><span class="linebreak"></span>
<span class="line">dimisere Forum, nec iam tibi turba reorum</span><span class="linebreak"></span>
<span class="line">vestibulo querulique rogant exire clientes.</span><span class="linebreak"></span>
<span class="line">cessat centeni moderatrix iudicis hasta,</span><span class="linebreak"></span>
<span class="line">qua tibi sublimi iam nunc celeberrima fama</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>eminet et iuvenes facundia praeterit annos.</span><span class="linebreak"></span>
<span class="line">felix curarum, cui non Heliconia cordi</span><span class="linebreak"></span>
<span class="line">serta nec imbelles Parnasi e vertice laurus,</span><span class="linebreak"></span>
<span class="line">sed viget ingenium et magnos accinctus in usus</span><span class="linebreak"></span>
<span class="line">fert animus quascumque vices. nos otia vitae</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>solamur cantu ventosaque gaudia famae</span><span class="linebreak"></span>
<span class="line">quaerimus. en egomet somnum et geniale secutus</span><span class="linebreak"></span>
<span class="line">litus ubi Ausonio se condidit hospita portu</span><span class="linebreak"></span>
<span class="line">Parthenope tenues ignavo pollice chordas</span><span class="linebreak"></span>
<span class="line">pulso, Maroneique sedens in margine templi</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>sumo animum et magni tumulis accanto magistri.</span><span class="linebreak"></span>
<span class="line indent1">â€œAt tu, si longi cursum dabit Atropos aevi</span><span class="linebreak"></span>
<span class="line">(detque precor) Latiique ducis sic numina pergent</span><span class="linebreak"></span>
</p>
</section><notes></notes></section>