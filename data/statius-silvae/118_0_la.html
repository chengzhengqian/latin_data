<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">Alcinoique dapes mansuro carmine monstrat</span><span class="linebreak"></span>
<span class="line">aequore qui multo reducem consumpsit Ulixem:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ast ego, cui sacrae Caesar nova gaudia cenae</span><span class="linebreak"></span>
<span class="line">nunc primujm dominamque dedit contingere mensam,</span><span class="linebreak"></span>
<span class="line">qua celebrem mea vota lyra, quas solvere grates</span><span class="linebreak"></span>
<span class="line">sufficiam? non, si pariter mihi vertice laeto</span><span class="linebreak"></span>
<span class="line">nectat adoratas et Smyrna et Mantua lauros,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>digna loquar. medius videor discumbere in astris</span><span class="linebreak"></span>
<span class="line">cum Iove et Iliaca porrectum sumere dextra</span><span class="linebreak"></span>
<span class="line">immortale merum. steriles transmisimus annos;</span><span class="linebreak"></span>
<span class="line">haec aevi mihi prima dies, hic limina vitae.</span><span class="linebreak"></span>
<span class="line">tene ego, regnator terrarum orbisque subacti</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>magne parens, te, spes hominum, te, cura deorum,</span><span class="linebreak"></span>
<span class="line">cerno iacens? datur haec iuxta, datur ora tueri</span><span class="linebreak"></span>
<span class="line">vina inter mensasque, et non assurgere fas est?</span><span class="linebreak"></span>
<span class="line indent1">Tectum augustum, ingens, non centum insigne columnis,</span><span class="linebreak"></span>
<span class="line">sed quantae superos caelumque Atlante remisso</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>sustentare queant. stupet hoc vicina Tonantis</span><span class="linebreak"></span>
<span class="line">regia, teque pari laetantur sede locatum</span><span class="linebreak"></span>
<span class="line">numina (nec magnum properes escendere caelum).</span><span class="linebreak"></span>
<span class="line">tanta patet moles effusique impetus aulae</span><span class="linebreak"></span>
</p>
</section><notes></notes></section>