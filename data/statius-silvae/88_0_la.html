<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">et pater Aeolio frangit qui carcere ventos,</span><span class="linebreak"></span>
<span class="line">cui varii flatus omnisque per aequora mundi</span><span class="linebreak"></span>
<span class="line">spiritus at&lt;que&gt; hiemes nimbosaque nubila parent,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>artius obiecto Borean Eurumque Notumque</span><span class="linebreak"></span>
<span class="line">monte premat: soli Zephyro sit copia caeli,</span><span class="linebreak"></span>
<span class="line">solus agat puppes summasque supernatet undas</span><span class="linebreak"></span>
<span class="line">assiduus pelago, donec tua turbine nullo</span><span class="linebreak"></span>
<span class="line">laesa Paraetoniis assignet carbasa ripis.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>Audimur. vocat ipse ratem nautasque morantes</span><span class="linebreak"></span>
<span class="line">increpat. ecce meum timido iam frigore pectus</span><span class="linebreak"></span>
<span class="line">labitur et nequeo, quamvis movet ominis horror,</span><span class="linebreak"></span>
<span class="line">claudere suspensos oculorum in margine fletus.</span><span class="linebreak"></span>
<span class="line">iamque ratem terris divisit fune soluto</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>navita et angustum deiecit in aequora pontem.</span><span class="linebreak"></span>
<span class="line">saevus &lt;et&gt; e puppi longo clamore magister</span><span class="linebreak"></span>
<span class="line">dissipat amplexus atque oscula fida revellit,</span><span class="linebreak"></span>
<span class="line">nec longum cara licet in cervice morari.</span><span class="linebreak"></span>
<span class="line">attamen in terras e plebe novissimus omni</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>ibo, nec egrediar nisi iam &lt;cedente&gt; carina.</span><span class="linebreak"></span>
<span class="line indent1">Quis rude et abscisum miseris animantibus aequor</span><span class="linebreak"></span>
<span class="line">fecit iter solidaeque pios telluris alumnos</span><span class="linebreak"></span>
<span class="line">expulit in fluctus pelagoque immisit hianti,</span><span class="linebreak"></span>
<span class="line">audax ingenii? nec enim temeraria virtus</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>illa magis, summae gelidum quae Pelion Ossae</span><span class="linebreak"></span>
<span class="line">iunxit anhelantemque iugis bis pressit Olympum.</span><span class="linebreak"></span>
<span class="line">usque adeone parum lentas transire paludes</span><span class="linebreak"></span>
</p>
</section><notes></notes></section>