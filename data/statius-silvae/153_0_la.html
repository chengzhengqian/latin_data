<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">Fama vehit praegressa diem tardumque sub astris</span><span class="linebreak"></span>
<span class="line">Arcada et in medio linquit Thaumantida caelo.</span><span class="linebreak"></span>
<span class="line indent1">Qualem te superi, Priscilla, hominesque benigno</span><span class="linebreak"></span>
<span class="line">aspexere die, cum primum ingentibus actis</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>admotus coniunx! vicisti gaudia paene</span><span class="linebreak"></span>
<span class="line">ipsius, effuso dum pectore prona sacratos</span><span class="linebreak"></span>
<span class="line">ante pedes avide domini tam magna merentis</span><span class="linebreak"></span>
<span class="line">volveris. Aonio non sic in vertice gaudet</span><span class="linebreak"></span>
<span class="line">quam pater arcani praefecit hiatibus antri</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>Delius, aut primi cui ius venerabile thyrsi</span><span class="linebreak"></span>
<span class="line">Bacchus et attonitae tribuit vexilla catervae.</span><span class="linebreak"></span>
<span class="line">nec tamen hinc mutata quies probitasve secundis</span><span class="linebreak"></span>
<span class="line">intumuit; tenor idem animo moresque modesti</span><span class="linebreak"></span>
<span class="line">fortuna crescente manent. fovet anxia curas</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>coniugis hortaturque simul flectitque labores.</span><span class="linebreak"></span>
<span class="line">ipsa dapes modicas et sobria pocula tradit</span><span class="linebreak"></span>
<span class="line">exemplumque ad erile monet, velut Apula coniunx</span><span class="linebreak"></span>
<span class="line">agricolae parci vel sole infecta Sabino,</span><span class="linebreak"></span>
<span class="line">quae videt emeriti iam prospectantibus astris</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>tempus adesse viri, propere mensasque torosque</span><span class="linebreak"></span>
<span class="line">instruit exspectatque sonum redeuntis aratri.</span><span class="linebreak"></span>
<span class="line">parva loquor: tecum gelidas comes illa per Arctos</span><span class="linebreak"></span>
</p>
</section><notes></notes></section>