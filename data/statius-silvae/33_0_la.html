<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">et vitreum teneris crinem redimite corymbis</span><span class="linebreak"></span>
<span class="line">veste nihil tectae, quales emergitis altis</span><span class="linebreak"></span>
<span class="line">fontibus et visu Satyros torquetis amantes.</span><span class="linebreak"></span>
<span class="line">non vos quae culpa decus infamastis aquarum</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>sollicitare iuvat; procul hinc et fonte doloso</span><span class="linebreak"></span>
<span class="line">Salmacis et viduae Cebrenidos arida luctu</span><span class="linebreak"></span>
<span class="line">flumina et Herculei praedatrix cedat alumni.</span><span class="linebreak"></span>
<span class="line">vos mihi quae Latium septenaque culmina, Nymphae,</span><span class="linebreak"></span>
<span class="line">incolitis Thybrimque novis attollitis undis,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>quas praeceps Anien atque exceptura natatus</span><span class="linebreak"></span>
<span class="line">Virgo iuvat Marsasque nives et frigora ducens</span><span class="linebreak"></span>
<span class="line">Marcia, praecelsis quarum vaga molibus unda</span><span class="linebreak"></span>
<span class="line">crescit et innumero pendens transmittitur arcu,</span><span class="linebreak"></span>
<span class="line">vestrum opus aggredimur, vestra est quam carmine molli</span><span class="linebreak"></span>
<span class="line">pando domus.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>Non umquam aliis habitastis in antris</span><span class="linebreak"></span>
<span class="line">ditius. ipsa manus tenuit Cytherea mariti</span><span class="linebreak"></span>
<span class="line">monstravitque artes, neu vilis flamma caminos</span><span class="linebreak"></span>
<span class="line">ureret, ipsa faces volucrum succendit Amorum.</span><span class="linebreak"></span>
<span class="line">non huc admissae Thasos aut undosa Carystos;</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>maeret onyx longe queriturque exclusus ophites:</span><span class="linebreak"></span>
<span class="line">sola nitet flavis Nomadum decisa metallis</span><span class="linebreak"></span>
<span class="line"><span class="br"></span><span class="lineNumber">39</span><span class="br"></span>quoique Tyri livens fleat et Sidonia, rupes,</span><span class="linebreak"></span>
<span class="line"><span class="br"></span><span class="lineNumber">37</span><span class="br"></span>purpura, sola cavo Phrygiae quam Synnados antro</span><span class="linebreak"></span>
<span class="line">ipse cruentavit maculis lucentibus Attis.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>vix locus Eurotae, viridis cum regula longo</span><span class="linebreak"></span>
<span class="line">Synnada distinctu variat. non limina cessant,</span><span class="linebreak"></span>
</p>
</section><notes></notes></section>