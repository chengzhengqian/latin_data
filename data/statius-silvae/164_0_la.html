<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">Arcadas Ogygio versantem in pulvere turmas</span><span class="linebreak"></span>
<span class="line">spectabant Tyriae non torvo lumine matres.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>Ergo age (nam magni ducis indulgentia pulsat</span><span class="linebreak"></span>
<span class="line">certaque dat votis hilaris vestigia frater)</span><span class="linebreak"></span>
<span class="line">surge animo et fortes castrorum concipe curas.</span><span class="linebreak"></span>
<span class="line">monstrabunt acies Mavors Actaeaque virgo,</span><span class="linebreak"></span>
<span class="line">flectere Castor equos, umeris quatere arma Quirinus,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>qui tibi iam tenero permisit plaudere collo</span><span class="linebreak"></span>
<span class="line">nubigenas clipeos intactaque caedibus arma.</span><span class="linebreak"></span>
<span class="line indent1">Quasnam igitur terras, quem Caesaris ibis in orbem?</span><span class="linebreak"></span>
<span class="line">Arctoosne amnes et Rheni fracta natabis</span><span class="linebreak"></span>
<span class="line">flumina, an aestiferis Libyae sudabis in arvis?</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>an iuga Pannoniae mutatoresque domorum</span><span class="linebreak"></span>
<span class="line">Sauromatas quaties? an te septenus habebit</span><span class="linebreak"></span>
<span class="line">Hister et umbroso circumflua coniuge Peuce?</span><span class="linebreak"></span>
<span class="line">an Solymum cinerem palmetaque capta subibis</span><span class="linebreak"></span>
<span class="line">non sibi felices silvas ponentis Idumes?</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>quod si te magno tellus frenata parenti</span><span class="linebreak"></span>
<span class="line">accipiat, quantum ferus exsultabit Araxes</span><span class="linebreak"></span>
<span class="line">quanta Caledonios attollet gloria campos,</span><span class="linebreak"></span>
<span class="line">cum tibi longaevus referet trucis incola terrae:</span><span class="linebreak"></span>
<span class="line">“hic suetus dare iura parens, hoc caespite turmas</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>affari †vitae† speculas castellaque longe</span><span class="linebreak"></span>
<span class="line">(aspicis?) ille dedit cinxitque haec moenia fossa;</span><span class="linebreak"></span>
</p>
</section><notes></notes></section>