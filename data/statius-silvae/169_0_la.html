<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line indent1">Cur magis incessat superos et aëna Sororum</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>stamina quae tepido genetrix super aggere nati</span><span class="linebreak"></span>
<span class="line">orba sedet, vel quae primaevi coniugis ignem</span><span class="linebreak"></span>
<span class="line">aspicit obstantesque manus turbamque tenentem</span><span class="linebreak"></span>
<span class="line">vincit, in ardentem, liceat, moritura maritum?</span><span class="linebreak"></span>
<span class="line">maior ab his forsan superos et Tartara pulset</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>invidia, externis etiam miserabile visu</span><span class="linebreak"></span>
<span class="line">funus eat; sed nec mihi te Natura dolere</span><span class="linebreak"></span>
<span class="line">nec Pietas non iusta dedit. mihi limine primo</span><span class="linebreak"></span>
<span class="line">Fatorum et viridi, genitor, ceu raptus ab aevo</span><span class="linebreak"></span>
<span class="line">Tartara dura subis. nec enim Marathonia virgo</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>parcius exstinctum saevorum crimine agrestum</span><span class="linebreak"></span>
<span class="line">fleverat Icarium Phrygia quam turre cadentem</span><span class="linebreak"></span>
<span class="line">Astyanacta parens; laqueo quin illa supremo&lt;s&gt;</span><span class="linebreak"></span>
<span class="line">inclusit gemitus, at te post funera magni</span><span class="linebreak"></span>
<span class="line">Hectoris Haemonio pudor est servisse marito.</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>Non ego quas fati certus sibi morte canora</span><span class="linebreak"></span>
<span class="line">inferias praemittit olor nec rupe quod atra</span><span class="linebreak"></span>
<span class="line">Tyrrhenae volucres nautis praedulce minantur</span><span class="linebreak"></span>
<span class="line">in patrios adhibebo rogos, non murmure trunco</span><span class="linebreak"></span>
<span class="line">quod gemit et durae queritur Philomela sorori,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>nota nimis vati. quis non in funere †cuncto†</span><span class="linebreak"></span>
<span class="line">Heliadum ramos lacrimosaque germina dixit</span><span class="linebreak"></span>
</p>
</section><notes></notes></section>