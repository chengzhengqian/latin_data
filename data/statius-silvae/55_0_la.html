<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">65</span><span class="br"></span>si quid adhuc vacua tamen admirabile Pisa</span><span class="linebreak"></span>
<span class="line">Phidiacae rasere manus, quod ab arte Myronis</span><span class="linebreak"></span>
<span class="line">aut Polycliteo iussum est quod vivere caelo,</span><span class="linebreak"></span>
<span class="line">aeraque ab Isthmiacis auro potiora favillis,</span><span class="linebreak"></span>
<span class="line">ora ducum ac vatum sapientumque ora priorum,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>quos tibi cura sequi, quos toto pectore sentis</span><span class="linebreak"></span>
<span class="line">expers curarum atque animum virtute quieta</span><span class="linebreak"></span>
<span class="line">compositus semperque tuus? quid mille revolvam</span><span class="linebreak"></span>
<span class="line">culmina visendique vices? sua cuique voluptas</span><span class="linebreak"></span>
<span class="line">atque omni proprium thalamo mare, transque iacentem</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Nerea diversis servit sua terra fenestris.</span><span class="linebreak"></span>
<span class="line">haec videt Inarimen, illinc Prochyta aspera paret;</span><span class="linebreak"></span>
<span class="line">armiger hac magni patet Hectoris, inde malignum</span><span class="linebreak"></span>
<span class="line">aÃ«ra respirat pelago circumflua Nesis;</span><span class="linebreak"></span>
<span class="line">inde vagis omen felix Euploea carinis,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>quaeque ferit curvos exserta Megalia fluctus,</span><span class="linebreak"></span>
<span class="line">angitur et domino contra recubante proculque</span><span class="linebreak"></span>
<span class="line">Surrentina tuus spectat praetoria Limon.</span><span class="linebreak"></span>
<span class="line">una tamen cunctis, procul eminet una diaetis</span><span class="linebreak"></span>
<span class="line">quae tibi Parthenopen derecto limite ponti</span><span class="linebreak"></span>
<span class="line">ingerit.</span><span class="linebreak"></span>
<span class="line indent4"><span class="br"></span><span class="lineNumber">85</span><span class="br"></span>Hic Grais penitus desecta metallis</span><span class="linebreak"></span>
<span class="line">saxa: quod Eoae respergit vena Syenes,</span><span class="linebreak"></span>
<span class="line">Synnade quod maesta Phrygiae fodere secures</span><span class="linebreak"></span>
<span class="line">per Cybeles lugentis agros, ubi marmore picto</span><span class="linebreak"></span>
<span class="line">candida purpureo distinguitur area gyro;</span><span class="linebreak"></span>
</p>
</section><notes></notes></section>