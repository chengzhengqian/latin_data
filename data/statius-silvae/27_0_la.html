<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">certent laetitia, nostrique ex ordine colles</span><span class="linebreak"></span>
<span class="line">confremite, et sileant peioris murmura famae.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>quippe manet longumque aevo redeunte manebit</span><span class="linebreak"></span>
<span class="line">quem penes intrepidae mitis custodia Romae,</span><span class="linebreak"></span>
<span class="line">nec tantum induerint fatis nova saecula crimen</span><span class="linebreak"></span>
<span class="line">aut instaurati peccaverit ara Tarenti.</span><span class="linebreak"></span>
<span class="line indent1">Ast ego nec Phoebum, quamquam mihi surda sine illo</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>plectra, nec Aonias decima cum Pallade divas</span><span class="linebreak"></span>
<span class="line">aut mitem Tegeae Dircesve hortabor alumnum;</span><span class="linebreak"></span>
<span class="line">ipse veni viresque novas animumque ministra</span><span class="linebreak"></span>
<span class="line">qui caneris; docto nec enim sine numine nactus</span><span class="linebreak"></span>
<span class="line">Ausoniae decora ampla togae centumque dedisti</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>iudicium mentemque viris. licet enthea vatis</span><span class="linebreak"></span>
<span class="line">excludat Piplea sitim nec conscia detur</span><span class="linebreak"></span>
<span class="line">Pirene, largos potior mihi gurges in haustus</span><span class="linebreak"></span>
<span class="line">qui rapitur de fonte tuo, seu plana solutis</span><span class="linebreak"></span>
<span class="line">cum struis orsa modis seu cum tibi dulcis in artem</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>frangitur et nostras curat facundia leges.</span><span class="linebreak"></span>
<span class="line">quare age, si Cereri sua dona merumque Lyaeo</span><span class="linebreak"></span>
<span class="line">reddimus, et dives praedae tamen accipit omni</span><span class="linebreak"></span>
<span class="line">exuvias Diana tholo captivaque tela</span><span class="linebreak"></span>
<span class="line">Bellipotens, nec tu (quando tibi, Gallice, maius</span><span class="linebreak"></span>
</p>
</section><notes></notes></section>