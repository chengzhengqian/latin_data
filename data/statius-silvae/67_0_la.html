<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">mollis honos, quales dubiae quos crimina formae</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>de sexu transire iubent; torva &lt;at&gt;que virilis</span><span class="linebreak"></span>
<span class="line">gratia nec petulans acies blandique severo</span><span class="linebreak"></span>
<span class="line">igne oculi, qualis bellus iam casside visu</span><span class="linebreak"></span>
<span class="line">Parthenopaeus erat, simplexque horrore decoro</span><span class="linebreak"></span>
<span class="line">crinis et obsessae nondum primoque micantes</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>flore genae; talem Ledaeo gurgite pubem</span><span class="linebreak"></span>
<span class="line">educat Eurotas, teneri sic integer aevi</span><span class="linebreak"></span>
<span class="line">Elin adit primosque Iovi puer approbat annos.</span><span class="linebreak"></span>
<span class="line">nam pudor ingenuae mentis tranquillaque morum</span><span class="linebreak"></span>
<span class="line">temperies teneroque animus maturior aevo</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>carmine quo patuisse queant? saepe ille volentem</span><span class="linebreak"></span>
<span class="line">castigabat erum studioque altisque iuvabat</span><span class="linebreak"></span>
<span class="line">consiliis, tecum tristisque hilarisque nec umquam</span><span class="linebreak"></span>
<span class="line">ille suus, vultumque tuo sumebat ab ore,</span><span class="linebreak"></span>
<span class="line">dignus et Haemonium Pyladen praecedere fama</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Cecropiamque fidem. sed laudum terminus esto</span><span class="linebreak"></span>
<span class="line">quem Fortuna sinit: non mente fidelior aegra</span><span class="linebreak"></span>
<span class="line">speravit tardi reditus Eumaeus Ulixis.</span><span class="linebreak"></span>
<span class="line indent1">Quis deus aut quisnam tam tristia vulnera casus</span><span class="linebreak"></span>
<span class="line">eligit? unde manus Fatis tam certa nocendi?</span><span class="linebreak"></span>
</p>
</section><notes></notes></section>