<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">15</span><span class="br"></span>lumina das patriae! dulci tremit ecce tumultu</span><span class="linebreak"></span>
<span class="line">tot dominis clamata domus. procul atra recedat</span><span class="linebreak"></span>
<span class="line">Invidia atque alio liventia pectora flectat:</span><span class="linebreak"></span>
<span class="line">his senium longaeque decus virtutis et alba</span><span class="linebreak"></span>
<span class="line">Atropos et patrius lauro&lt;s&gt; promisit Apollo.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>Ergo quod Ausoniae pater augustissimus urbis</span><span class="linebreak"></span>
<span class="line">ius tibi tergeminae dederat laetabile prolis,</span><span class="linebreak"></span>
<span class="line">omen erat. venit totiens Lucina piumque</span><span class="linebreak"></span>
<span class="line">intravit repetita larem. sic fertilis, oro,</span><span class="linebreak"></span>
<span class="line">stet domus et donis numquam mutata sacratis.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>macte, quod et proles tibi saepius aucta virili</span><span class="linebreak"></span>
<span class="line">robore! sed iuveni laetanda et virgo parenti</span><span class="linebreak"></span>
<span class="line">(aptior his virtus, citius dabit illa nepotes),</span><span class="linebreak"></span>
<span class="line">qualis maternis Helene iam digna palaestris</span><span class="linebreak"></span>
<span class="line">inter Amyclaeos reptabat candida fratres,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>vel qualis caeli facies, ubi nocte serena</span><span class="linebreak"></span>
<span class="line">admovere iubar mediae duo sidera lunae.</span><span class="linebreak"></span>
<span class="line indent1">Sed queror haud faciles, iuvenum rarissime, questus</span><span class="linebreak"></span>
<span class="line">irascorque etiam, quantum irascuntur amantes.</span><span class="linebreak"></span>
<span class="line">tantane me decuit vulgari gaudia fama</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>noscere? cumque tibi vagiret tertius infans,</span><span class="linebreak"></span>
<span class="line">protinus ingenti non venit nuntia cursu</span><span class="linebreak"></span>
</p>
</section><notes></notes></section>