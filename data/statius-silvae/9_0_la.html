<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line indent1">Cedat equus Latiae qui contra templa Diones</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Caesarei stat sede Fori, quem traderis ausus</span><span class="linebreak"></span>
<span class="line">Pellaeo, Lysippe, duci (mox Caesaris ora</span><span class="linebreak"></span>
<span class="line">mirata cervice tulit); vix lumine fesso</span><span class="linebreak"></span>
<span class="line">explores quam longus in hunc despectus ab illo.</span><span class="linebreak"></span>
<span class="line">quis rudis usque adeo qui non, ut viderit ambos,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>tantum dicat equos quantum distare regentes?</span><span class="linebreak"></span>
<span class="line indent1">Non hoc imbriferas hiemes opus aut Iovis ignem</span><span class="linebreak"></span>
<span class="line">tergeminum, Aeolii non agmina carceris horret</span><span class="linebreak"></span>
<span class="line">annorumve moras: stabit, dum terra polusque,</span><span class="linebreak"></span>
<span class="line">dum Romana dies. huc et sub nocte silenti,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>cum superis terrena placent, tua turba relicto</span><span class="linebreak"></span>
<span class="line">labetur caelo miscebitque oscula iuxta.</span><span class="linebreak"></span>
<span class="line">ibit in amplexus natus fraterque paterque</span><span class="linebreak"></span>
<span class="line">et soror; una locum cervix dabit omnibus astris.</span><span class="linebreak"></span>
<span class="line indent1">Utere perpetuum populi magnique senatus</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>munere. Apelleae cuperent te scribere cerae,</span><span class="linebreak"></span>
<span class="line">optassetque novo similem te ponere templo</span><span class="linebreak"></span>
<span class="line">Atticus Elei senior Iovis, et tua mitis</span><span class="linebreak"></span>
<span class="line">ora Tarans, tua sidereas imitantia flammas</span><span class="linebreak"></span>
<span class="line">lumina contempto mallet Rhodos aspera Phoebo.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>certus ames terras et quae tibi templa dicamus</span><span class="linebreak"></span>
<span class="line">ipse colas, nec te caeli iuvet aula, tuosque</span><span class="linebreak"></span>
<span class="line">laetus hu√Øc dono videas dare tura nepotes.</span><span class="linebreak"></span>
</p>
</section><notes></notes></section>