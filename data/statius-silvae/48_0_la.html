<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line indent1">Haec fortuna domus. subitas inimica levavit</span><span class="linebreak"></span>
<span class="line">Parca manus. quo, diva, feros gravis exseris ungues?</span><span class="linebreak"></span>
<span class="line">non te forma movet, non te lacrimabilis aetas?</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>hunc nec saeva viro potuisset carpere Procne</span><span class="linebreak"></span>
<span class="line">nec fera crudeles Colchis durasset in iras,</span><span class="linebreak"></span>
<span class="line">editus Aeolia nec si foret iste Creusa;</span><span class="linebreak"></span>
<span class="line">torvus ab hoc Athamas insanos flecteret arcus;</span><span class="linebreak"></span>
<span class="line">hunc, quamquam Hectoreos cineres Troiamque perosus,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>turribus e Phrygiis flesset missurus Ulixes.</span><span class="linebreak"></span>
<span class="line indent1">Septima lux, et iam frigentia lumina torpent,</span><span class="linebreak"></span>
<span class="line">iam complexa manu crinem tenet infera Iuno.</span><span class="linebreak"></span>
<span class="line">ille tamen Parcis fragiles urgentibus annos</span><span class="linebreak"></span>
<span class="line">te vultu moriente videt linguaque cadente</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>murmurat; in te omnes vacui iam pectoris efflat</span><span class="linebreak"></span>
<span class="line">reliquias, solum meminit solumque vocantem</span><span class="linebreak"></span>
<span class="line">exaudit, tibique ora movet, tibi verba relinquit</span><span class="linebreak"></span>
<span class="line">et prohibet gemitus consolaturque dolentem.</span><span class="linebreak"></span>
<span class="line">gratum est, Fata, tamen quod non mors lenta iacentis</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>exedit puerile decus, manesque subibit</span><span class="linebreak"></span>
<span class="line">integer et nullo temeratus corpora damno,</span><span class="linebreak"></span>
<span class="line">qualis erat.</span><span class="linebreak"></span>
<span class="line indent1">Quid ego exsequias et prodiga flammis</span><span class="linebreak"></span>
<span class="line">dona loquar maestoque ardentia funera luxu,</span><span class="linebreak"></span>
<span class="line">quod tibi purpureo tristis rogus aggere crevit,</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>quod Cilicum flores, quod munera graminis Indi,</span><span class="linebreak"></span>
</p>
</section><notes></notes></section>