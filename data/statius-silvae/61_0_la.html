<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line indent1">“Vive diu nostri pignus memorabile voti,</span><span class="linebreak"></span>
<span class="line">arbor, et haec durae latebrosa cubilia Nymphae</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>tu saltem declinis ama, preme frondibus undam.</span><span class="linebreak"></span>
<span class="line">illa quidem meruit, sed ne, precor, igne superno</span><span class="linebreak"></span>
<span class="line">aestuet aut dura feriatur grandine; tantum</span><span class="linebreak"></span>
<span class="line">spargere tu laticem et foliis turbare memento.</span><span class="linebreak"></span>
<span class="line">tunc ego teque diu recolam dominamque benignae</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>sedis et illaesa tutabor utramque senecta,</span><span class="linebreak"></span>
<span class="line">ut Iovis, ut Phoebi frondes, ut discolor umbra</span><span class="linebreak"></span>
<span class="line">populus et nostrae stupeant tua germina pinus.”</span><span class="linebreak"></span>
<span class="line indent1">Sic ait. illa dei veteres animata calores</span><span class="linebreak"></span>
<span class="line">uberibus stagnis obliquo pendula trunco</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>incubat atque umbris scrutatur amantibus undas.</span><span class="linebreak"></span>
<span class="line">sperat et amplexus, sed aquarum spiritus arcet</span><span class="linebreak"></span>
<span class="line">nec patitur tactus. tandem eluctata sub auras</span><span class="linebreak"></span>
<span class="line">libratur fundo rursusque enode cacumen</span><span class="linebreak"></span>
<span class="line">ingeniosa levat, veluti descendat in imos</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>stirpe lacus alia. iam nec Phoebeia Nais</span><span class="linebreak"></span>
<span class="line">odit et exclusos invitat gurgite ramos.</span><span class="linebreak"></span>
<span class="line indent1">Haec tibi parva quidem genitali luce paramus</span><span class="linebreak"></span>
<span class="line">dona, sed ingenti forsan victura sub aevo.</span><span class="linebreak"></span>
<span class="line">tu cuius placido posuere in pectore sedem</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>blandus honos hilarisque tamen cum pondere virtus,</span><span class="linebreak"></span>
<span class="line">cui nec pigra quies nec iniqua potentia nec spes</span><span class="linebreak"></span>
</p>
</section><notes></notes></section>