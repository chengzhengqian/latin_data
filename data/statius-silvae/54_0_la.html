<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">Phemonoe fontes vel quos meus auspice Phoebo</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>altius immersa turbavit Pollius urna,</span><span class="linebreak"></span>
<span class="line">innumeras valeam species cultusque locorum</span><span class="linebreak"></span>
<span class="line">Pieriis aequare modis. vix ordine longo</span><span class="linebreak"></span>
<span class="line">suffecere oculi, vix, dum per singula ducor,</span><span class="linebreak"></span>
<span class="line">suffecere gradus. quae rerum turba! locine</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ingenium an domini mirer prius? haec domus ortus</span><span class="linebreak"></span>
<span class="line">aspicit et Phoebi tenerum iubar, illa cadentem</span><span class="linebreak"></span>
<span class="line">detinet exactamque negat dimittere lucem,</span><span class="linebreak"></span>
<span class="line">cum iam fessa dies et in aequora montis opaci</span><span class="linebreak"></span>
<span class="line">umbra cadit vitreoque natant praetoria ponto.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>haec pelagi clamore fremunt, haec tecta sonoros</span><span class="linebreak"></span>
<span class="line">ignorant fluctus terraeque silentia malunt.</span><span class="linebreak"></span>
<span class="line">his favit Natura locis, hic victa colenti</span><span class="linebreak"></span>
<span class="line">cessit et ignotos docilis mansuevit in usus.</span><span class="linebreak"></span>
<span class="line">mons erat hic ubi plana vides, et lustra fuerunt</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>quae nunc tecta subis; ubi nunc nemora ardua cernis,</span><span class="linebreak"></span>
<span class="line">hic nec terra fuit: domuit possessor, et illum</span><span class="linebreak"></span>
<span class="line">formantem rupes expugnantemque secuta</span><span class="linebreak"></span>
<span class="line">gaudet humus. nunc cerne iugum discentia saxa</span><span class="linebreak"></span>
<span class="line">intrantesque domos iussumque recedere montem.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>iam Methymnaei vatis manus et chelys una</span><span class="linebreak"></span>
<span class="line">Thebais et Getici cedat tibi gloria plectri;</span><span class="linebreak"></span>
<span class="line">et tu saxa moves, et te nemora alta sequuntur.</span><span class="linebreak"></span>
<span class="line indent1">Quid referam veteres ceraeque aerisque figuras,</span><span class="linebreak"></span>
<span class="line">si quid Apellei gaudent animasse colores,</span><span class="linebreak"></span>
</p>
</section><notes></notes></section>