<section class="div1 language" lang="la"><header><hgroup><h1>SILVAE</h1></hgroup></header><section class="div2"><p class="noindent noindent">
Thebaidos meae publicavi; sed nunc quoque eum reverti maturius ex Dalmatia rogo. <span class="br"></span><span class="lineNumber">20</span><span class="br"></span>iuncta est ecloga ad municipem meum Iulium Menecraten, splendidum iuvenem et Polli mei generum, cui gratulor quod Neapolim nostram numero liberorum honestaverit. Plotio Grypo, maioris gradus iuveni, dignius opusculum reddam, sed interim hendecasyllabos quos <span class="br"></span><span class="lineNumber">25</span><span class="br"></span>Saturnalibus una risimus huic volumini inserui.</p>
<p>Quare ergo plura in quarto Silvarum quam in prioribus? ne se putent aliquid egisse qui reprehenderunt, ut audio, quod hoc stili genus edidissem. primum supervacuum est dissuadere rem factam; deinde multa ex illis iam <span class="br"></span><span class="lineNumber">30</span><span class="br"></span>domino Caesari dederam—et quanto hoc plus est quam edere! exerceri autem ioco non licet? “secreto” inquit. sed et sphaeromachia spectantes et palaris lusio admittit. novissime, quisquis ex meis invitus aliquid legit, statim se profiteatur adversum. ita quare consilio eius accedam? in summam, <span class="br"></span><span class="lineNumber">35</span><span class="br"></span>nempe ego sum qui traducor; taceat et gaudeat. hunc tamen librum tu, Marcelle, defendes, si videtur; et hactenus. sin minus, reprehendemur. vale.</p>
</section><notes></notes></section>