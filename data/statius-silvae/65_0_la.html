<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line indent1">Magna tamen subiti tecum solacia leti,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>victe, feres, quod te maesti populusque patresque,</span><span class="linebreak"></span>
<span class="line">ceu notus caderes tristi gladiator harena,</span><span class="linebreak"></span>
<span class="line">ingemuere mori, magni quod Caesaris ora</span><span class="linebreak"></span>
<span class="line">inter tot Scythicas Libycasque et litore Rheni</span><span class="linebreak"></span>
<span class="line">et Pharia de gente feras, quas perdere vile est,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>unius amissi tetigit iactura leonis.</span><span class="linebreak"></span>
</p>
<h3>6</h3>
<span class="label"><span class="ac">CONSOLATIO AD FLAVIUM URSUM DE AMISSIONE PUERI DELICATI</span></span>
<p class="lineGroup">
<span class="line">Saeve nimis, lacrimis quisquis discrimina ponis</span><span class="linebreak"></span>
<span class="line">lugendique modos! miserum est primaeva parenti</span><span class="linebreak"></span>
<span class="line">pignora surgentesque (nefas!) accendere natos,</span><span class="linebreak"></span>
<span class="line">durum et deserti praerepta coniuge partem</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>conclamare tori, maesta et lamenta sororum</span><span class="linebreak"></span>
<span class="line">et fratrum gemitus. alte tamen aut procul intrat</span><span class="linebreak"></span>
<span class="line">altius in sensus maioraque vulnera vincit</span><span class="linebreak"></span>
<span class="line">plaga minor. famulum (quia rerum nomina caeca</span><span class="linebreak"></span>
<span class="line">sic miscet Fortuna manu nec pectora novit),</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>sed famulum gemis, Urse, pium, sed amore fideque</span><span class="linebreak"></span>
<span class="line">has meritum lacrimas, cui maior stemmate iuncto</span><span class="linebreak"></span>
<span class="line">libertas ex mente fuit. ne comprime fletus,</span><span class="linebreak"></span>
<span class="line">ne pudeat; rumpat frenos dolor iste, deisque</span><span class="linebreak"></span>
<span class="line">si tam dura placent   *   *   *</span><span class="linebreak"></span>
<span class="line">*   *   *   hominem gemis (ei mihi, subdo</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ipse faces), hominem, Urse, tuum, cui dulce volenti</span><span class="linebreak"></span>
</p>
</section><notes></notes></section>