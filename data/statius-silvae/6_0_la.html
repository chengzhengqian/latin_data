<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">20</span><span class="br"></span>pondere nec tanto raptus prope flumina cursu</span><span class="linebreak"></span>
<span class="line">fumat et ingenti propellit Strymona flatu.</span><span class="linebreak"></span>
<span class="line indent1">Par operi sedes. huic obvia limina pandit</span><span class="linebreak"></span>
<span class="line">qui fessus bellis adscitae munere prolis</span><span class="linebreak"></span>
<span class="line">primus iter nostris ostendit in aethera divis;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>discit et e vultu quantum tu mitior armis,</span><span class="linebreak"></span>
<span class="line">qui nec in externos facilis saevire furores</span><span class="linebreak"></span>
<span class="line">das Cattis Dacisque fidem: te signa ferente</span><span class="linebreak"></span>
<span class="line">et minor in leges gener et Cato Caesaris irent.</span><span class="linebreak"></span>
<span class="line">at laterum passus hinc Iulia tecta tuentur,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>illinc belligeri sublimis regia Pauli,</span><span class="linebreak"></span>
<span class="line">terga pater blandoque videt Concordia vultu.</span><span class="linebreak"></span>
<span class="line indent1">Ipse autem puro celsum caput aÃ«re saeptus</span><span class="linebreak"></span>
<span class="line">templa superfulges et prospectare videris,</span><span class="linebreak"></span>
<span class="line">an nova contemptis surgant Palatia flammis</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>pulchrius, an tacita vigilet face Troicus ignis</span><span class="linebreak"></span>
<span class="line">atque exploratas iam laudet Vesta ministras.</span><span class="linebreak"></span>
<span class="line">dextra vetat pugnas, laevam Tritonia virgo</span><span class="linebreak"></span>
</p>
</section><notes></notes></section>