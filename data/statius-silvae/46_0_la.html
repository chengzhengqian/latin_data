<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">iura homini sancire datum: non omnia sanguis</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>proximus aut serie generis demissa propago</span><span class="linebreak"></span>
<span class="line">alligat; interius nova saepe ascitaque serpunt</span><span class="linebreak"></span>
<span class="line">pignora conexis. natos genuisse necesse est,</span><span class="linebreak"></span>
<span class="line">elegisse iuvat. tenero sic blandus Achilli</span><span class="linebreak"></span>
<span class="line">semifer Haemonium vincebat Pelea Chiron,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>nec senior Peleus natum comitatus in arma</span><span class="linebreak"></span>
<span class="line">Troica, sed caro Phoenix haerebat alumno.</span><span class="linebreak"></span>
<span class="line">optabat longe reditus Pallantis ovantis</span><span class="linebreak"></span>
<span class="line">Evander, fidus pugnas spectabat Acoetes,</span><span class="linebreak"></span>
<span class="line">cumque procul nitidis genitor cessaret ab astris,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>fluctivagus volucrem comebat Persea Dictys.</span><span class="linebreak"></span>
<span class="line">quid referam altricum victas pietate parentes?</span><span class="linebreak"></span>
<span class="line">quid te post cineres deceptaque funera matris</span><span class="linebreak"></span>
<span class="line">tutius Inoo reptantem pectore, Bacche?</span><span class="linebreak"></span>
<span class="line">se secura sati Tuscis regnabat in undis</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>Ilia, portantem lassabat Romulus Accam.</span><span class="linebreak"></span>
<span class="line">vidi ego transertos alieno in robore ramos</span><span class="linebreak"></span>
<span class="line">altius ire suis. et te iam fecerat illi</span><span class="linebreak"></span>
<span class="line">mens animusque patrem, necdum moresve decorve;</span><span class="linebreak"></span>
<span class="line">tu tamen et vinctas etiamnunc murmure voces</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>vagitumque rudem fletusque infantis amabas.</span><span class="linebreak"></span>
<span class="line indent1">Ille, velut primos exspiraturus ad austros</span><span class="linebreak"></span>
<span class="line">mollibus in pratis alte flos improbus exstat,</span><span class="linebreak"></span>
<span class="line">sic tener ante diem vultu gressuque superbo</span><span class="linebreak"></span>
<span class="line">vicerat aequales multumque reliquerat annos.</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>sive catenatis curvatus membra palaestris</span><span class="linebreak"></span>
</p>
</section><notes></notes></section>