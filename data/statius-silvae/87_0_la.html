<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">vos quoque, caeruleum Phorci, Nereides, agmen,</span><span class="linebreak"></span>
<span class="line">quis honor et regni cessit fortuna secundi,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>dicere quae magni fas sit mihi sidera ponti,</span><span class="linebreak"></span>
<span class="line">surgite de vitreis spumosae Doridos antris</span><span class="linebreak"></span>
<span class="line">Baianosque sinus et feta tepentibus undis</span><span class="linebreak"></span>
<span class="line">litora tranquillo certatim ambite natatu,</span><span class="linebreak"></span>
<span class="line">quaerentes ubi celsa ratis, quam scandere gaudet</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>nobilis Ausoniae Celer armipotentis alumnus.</span><span class="linebreak"></span>
<span class="line">nec quaerenda diu; modo nam trans aequora terris</span><span class="linebreak"></span>
<span class="line">prima Dicarcheis Pharium gravis intulit annum,</span><span class="linebreak"></span>
<span class="line">prima salutavit Capreas et margine dextro</span><span class="linebreak"></span>
<span class="line">sparsit Tyrrhenae Mareotica vina Minervae.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>huius utrumque latus molli praecingite gyro</span><span class="linebreak"></span>
<span class="line">partitaeque vices vos stuppea tendite mali</span><span class="linebreak"></span>
<span class="line">vincula, vos summis annectite sipara velis,</span><span class="linebreak"></span>
<span class="line">vos zephyris aperite sinus. pars transtra reponat,</span><span class="linebreak"></span>
<span class="line">pars demittat aquis curvae moderamina puppis.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>sint quibus explorent †primos gravis arte molorchos,†</span><span class="linebreak"></span>
<span class="line">quaeque secuturam religent post terga phaselon</span><span class="linebreak"></span>
<span class="line">uncaque summersae penitus retinacula vellant.</span><span class="linebreak"></span>
<span class="line">temperet haec aestus pelagusque inclinet ad ortus.</span><span class="linebreak"></span>
<span class="line">officio careat glaucarum nulla sororum.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>hinc multo Proteus geminoque hinc corpore Triton</span><span class="linebreak"></span>
<span class="line">praenatet et subitis qui perdidit inguina monstris</span><span class="linebreak"></span>
<span class="line">Glaucus, adhuc patriis quotiens allabitur oris</span><span class="linebreak"></span>
<span class="line">litoream blanda feriens Anthedona cauda.</span><span class="linebreak"></span>
<span class="line">tu tamen ante omnes diva cum matre, Palaemon,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>annue, si vestras amor est mihi pandere Thebas</span><span class="linebreak"></span>
<span class="line">nec cano degeneri Phoebeum Amphiona plectro.</span><span class="linebreak"></span>
</p>
</section><notes></notes></section>