<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">littera, quae festos cumulare altaribus ignes</span><span class="linebreak"></span>
<span class="line">et redimire chelyn postesque ornare iuberet</span><span class="linebreak"></span>
<span class="line">Albanoque cadum sordentem promere fumo</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>et creta signare diem, sed tardus inersque</span><span class="linebreak"></span>
<span class="line">nunc demum mea vota cano? tua culpa tuusque</span><span class="linebreak"></span>
<span class="line">hic pudor. ulterius sed enim producere questus</span><span class="linebreak"></span>
<span class="line">non licet; en hilaris circumstat turba tuorum</span><span class="linebreak"></span>
<span class="line">defensatque patrem! quem non hoc agmine vincas?</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Di patrii, quos auguriis super aequora magnis</span><span class="linebreak"></span>
<span class="line">litus ad Ausonium devexit Abantia classis,</span><span class="linebreak"></span>
<span class="line">tu, ductor populi longe migrantis, Apollo,</span><span class="linebreak"></span>
<span class="line">cuius adhuc volucrem laeva cervice sedentem</span><span class="linebreak"></span>
<span class="line">respiciens blande felix Eumelus adorat,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>tuque, Actaea Ceres, cursu cui semper anhelo</span><span class="linebreak"></span>
<span class="line">votivam taciti quassamus lampada mystae,</span><span class="linebreak"></span>
<span class="line">et vos, Tyndaridae, quos non horrenda Lycurgi</span><span class="linebreak"></span>
<span class="line">Taygeta umbrosaeque magis coluere Therapnae:</span><span class="linebreak"></span>
<span class="line">hos cum plebe sua patriae servate penates.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>sint qui fessam aevo crebrisque laboribus urbem</span><span class="linebreak"></span>
<span class="line">voce opibusque iuvent viridique in nomine servent.</span><span class="linebreak"></span>
<span class="line">his placidos genitor mores largumque nitorem</span><span class="linebreak"></span>
<span class="line">monstret avus, pulchrae studium virtutis uterque.</span><span class="linebreak"></span>
</p>
</section><notes></notes></section>