<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">nec pater; et certe qui vidit funera frater</span><span class="linebreak"></span>
<span class="line">erubuit vinci.</span><span class="linebreak"></span>
<span class="line indent7"><span class="br"></span><span class="lineNumber">85</span><span class="br"></span>Sed nec servilis adempto</span><span class="linebreak"></span>
<span class="line">ignis. odoriferos exhausit flamma Sabaeos</span><span class="linebreak"></span>
<span class="line">et Cilicum messes Phariaeque exempta volucri</span><span class="linebreak"></span>
<span class="line">cinnama et Assyrio manantes gramine sucos,</span><span class="linebreak"></span>
<span class="line">et domini fletus; hos tantum hausere favillae,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>hos bibit usque rogus. nec quod tibi Setia canos</span><span class="linebreak"></span>
<span class="line">restinxit cineres, gremio nec lubricus ossa</span><span class="linebreak"></span>
<span class="line">quod vallavit onyx, miseris acceptius umbris</span><span class="linebreak"></span>
<span class="line">quam gemitus. sed et ipse vetat. quid terga, dolori,</span><span class="linebreak"></span>
<span class="line">Urse, damus? quid damna foves et pectore iniquo</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>vulnus amas? ubi nota reis facundia raptis?</span><span class="linebreak"></span>
<span class="line">quid caram crucias tam saevis luctibus umbram?</span><span class="linebreak"></span>
<span class="line">eximius licet ille animi meritusque doleri,</span><span class="linebreak"></span>
<span class="line">solvisti. subit ille pios carpitque quietem</span><span class="linebreak"></span>
<span class="line">Elysiam clarosque illic fortasse parentes</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>invenit, aut illi per amoena silentia Lethes</span><span class="linebreak"></span>
<span class="line">forsan Avernales alludunt undique mixtae</span><span class="linebreak"></span>
<span class="line">Naides, obliquoque notat Proserpina vultu.</span><span class="linebreak"></span>
<span class="line indent1">Pone, precor, questus. alium tibi Fata Phileton,</span><span class="linebreak"></span>
<span class="line">forsan et ipse dabis, moresque habitusque decoros</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>monstrabis gaudens similemque docebis amorem.</span><span class="linebreak"></span>
</p>
</section><notes></notes></section>