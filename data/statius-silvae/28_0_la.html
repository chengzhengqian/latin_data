<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">35</span><span class="br"></span>eloquium fandique opibus sublimis abundas)</span><span class="linebreak"></span>
<span class="line">sperne coli tenviore lyra. vaga cingitur astris</span><span class="linebreak"></span>
<span class="line">luna et in Oceanum rivi cecidere minores.</span><span class="linebreak"></span>
<span class="line indent1">Quae tibi sollicitus persolvit praemia morum</span><span class="linebreak"></span>
<span class="line">Urbis amor! quae tum patrumque equitumque notavi</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>lumina et ignarae plebis lugere potentes!</span><span class="linebreak"></span>
<span class="line">non labente Numa timuit sic curia felix</span><span class="linebreak"></span>
<span class="line">Pompeio nec celsus eques nec femina Bruto.</span><span class="linebreak"></span>
<span class="line">hoc illud, tristes invitum audire catenas,</span><span class="linebreak"></span>
<span class="line">parcere verberibus nec qua iubet alta potestas</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ire, sed armatas multum sibi demere vires</span><span class="linebreak"></span>
<span class="line">dignarique manus humilis et verba precantum,</span><span class="linebreak"></span>
<span class="line">reddere iura foro nec proturbare curules</span><span class="linebreak"></span>
<span class="line">et ferrum mulcere toga. sic itur in alta</span><span class="linebreak"></span>
<span class="line">pectora, sic mixto reverentia cedit amori.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>ipsa etiam cunctos gravis inclementia Fati</span><span class="linebreak"></span>
<span class="line">terruit et subiti praeceps iuvenile pericli</span><span class="linebreak"></span>
<span class="line">nil cunctante malo. non illud culpa senectae</span><span class="linebreak"></span>
<span class="line">(quippe ea bis senis vixdum orsa excedere lustris),</span><span class="linebreak"></span>
<span class="line">sed labor intendens animique in membra vigentis</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>imperium vigilesque suo pro Caesare curae,</span><span class="linebreak"></span>
<span class="line">dulce opus. hinc fessos penitus subrepsit in artus</span><span class="linebreak"></span>
<span class="line">insidiosa quies et pigra oblivio vitae.</span><span class="linebreak"></span>
<span class="line indent1">Tunc deus, Alpini qui iuxta culmina dorsi</span><span class="linebreak"></span>
</p>
</section><notes></notes></section>