<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">intempesta cano. citius me tigris abactis</span><span class="linebreak"></span>
<span class="line">fetibus orbatique velint audire leones.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>nec si tergeminum Sicula de virgine carmen</span><span class="linebreak"></span>
<span class="line">affluat aut silvis chelys intellecta ferisque,</span><span class="linebreak"></span>
<span class="line">mulceat insanos gemitus. stat pectore demens</span><span class="linebreak"></span>
<span class="line">luctus et admoto latrant praecordia tactu.</span><span class="linebreak"></span>
<span class="line indent1">Nemo vetat; satiare malis aegrumque dolorem</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>libertate doma. iam flendi expleta voluptas,</span><span class="linebreak"></span>
<span class="line">iamque preces fessus non indignaris amicas?</span><span class="linebreak"></span>
<span class="line">iamne canam? lacrimis en et mea carmine in ipso</span><span class="linebreak"></span>
<span class="line">ora natant tristesque cadunt in verba liturae.</span><span class="linebreak"></span>
<span class="line">ipse etenim tecum nigrae sollemnia pompae</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>spectatumque Urbi (scelus heu!) puerile feretrum</span><span class="linebreak"></span>
<span class="line">produxi; saevos damnati turis acervos</span><span class="linebreak"></span>
<span class="line">plorantemque animam supra sua funera vidi,</span><span class="linebreak"></span>
<span class="line">teque patrum gemitus superantem et bracchia matrum</span><span class="linebreak"></span>
<span class="line">complexumque rogos ignemque haurire parantem</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>vix tenui similis comes offendique tenendo.</span><span class="linebreak"></span>
<span class="line">et nunc heu vittis et frontis honore soluto</span><span class="linebreak"></span>
<span class="line">infaustus vates versa mea pectora tecum</span><span class="linebreak"></span>
<span class="line">plango lyra. crudi comitem sociumque doloris,</span><span class="linebreak"></span>
<span class="line">si merui luctusque tui consortia sensi,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>iam lenis patiare precor. me fulmine in ipso</span><span class="linebreak"></span>
<span class="line">audivere patres; ego iuxta busta profusis</span><span class="linebreak"></span>
<span class="line">matribus at&lt;que&gt; piis cecini solacia natis,</span><span class="linebreak"></span>
<span class="line">et mihi, cum proprios gemerem defectus ad ignes</span><span class="linebreak"></span>
<span class="line">quem, Natura, patrem! nec te lugere severus</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>arceo; sed confer gemitus pariterque fleamus.</span><span class="linebreak"></span>
</p>
</section><notes></notes></section>