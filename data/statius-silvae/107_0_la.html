<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">55</span><span class="br"></span>sic et mater amas, sic numquam corde recedit</span><span class="linebreak"></span>
<span class="line">nata tuo, fixamque animi penetralibus imis</span><span class="linebreak"></span>
<span class="line">nocte dieque tenes. non sic Trachinia nidos</span><span class="linebreak"></span>
<span class="line">Alcyone, vernos non sic Philomela penates</span><span class="linebreak"></span>
<span class="line">circumit amplectens animamque in pignora transfert.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>te nunc illa tenet, viduo quod sola cubili</span><span class="linebreak"></span>
<span class="line">otia tam pulchrae terit infecunda iuventae?</span><span class="linebreak"></span>
<span class="line">sed venient, plenis venient conubia taedis;</span><span class="linebreak"></span>
<span class="line">sic certe formaeque bonis animique meretur.</span><span class="linebreak"></span>
<span class="line">sive chelyn complexa quatit seu voce paterna</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>discendum Musis sonat et mea carmina flectit,</span><span class="linebreak"></span>
<span class="line">candida seu molli diducit bracchia motu,</span><span class="linebreak"></span>
<span class="line">ingenium probitas artemque modestia vincit.</span><span class="linebreak"></span>
<span class="line">nonne leves pueros, non te, Cytherea, pudebit</span><span class="linebreak"></span>
<span class="line">hoc cessare decus? nec tantum Roma iugales</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>conciliare toros festasque accendere taedas</span><span class="linebreak"></span>
<span class="line">fertilis: et nostra generi tellure dabuntur.</span><span class="linebreak"></span>
<span class="line">non adeo Vesuvinus apex et flammea diri</span><span class="linebreak"></span>
<span class="line">montis hiems trepidas exhausit civibus urbes:</span><span class="linebreak"></span>
<span class="line">stant populisque vigent. hinc auspice condita Phoebo</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>tecta Dicaearchi portusque et litora mundi</span><span class="linebreak"></span>
<span class="line">hospita, at hinc magnae tractus imitantia Romae</span><span class="linebreak"></span>
<span class="line">quae Capys advectis implevit moenia Teucris,</span><span class="linebreak"></span>
<span class="line">nostraque nec propriis tenuis nec rara colonis</span><span class="linebreak"></span>
<span class="line">Parthenope, cui mite solum trans aequora vectae</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>ipse Dionaea monstravit Apollo columba.</span><span class="linebreak"></span>
</p>
</section><notes></notes></section>