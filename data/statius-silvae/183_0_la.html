<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">60</span><span class="br"></span>imperii, Fortuna, tui qui dicere legem</span><span class="linebreak"></span>
<span class="line">fletibus aut fines audet censere dolendi!</span><span class="linebreak"></span>
<span class="line">incitat, heu, planctus. potius fugientia ripas</span><span class="linebreak"></span>
<span class="line">flumina detineas rapidis aut ignibus obstes</span><span class="linebreak"></span>
<span class="line">quam miseros lugere vetes. tamen ille severus,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>quisquis is est, nostrae cognoscat vulnera causae.</span><span class="linebreak"></span>
<span class="line indent1">Non ego mercatus Pharia de puppe loquaces</span><span class="linebreak"></span>
<span class="line">delicias doctumque sui convicia Nili</span><span class="linebreak"></span>
<span class="line">infantem lingua nimium salibusque protervum</span><span class="linebreak"></span>
<span class="line">dilexi: meus ille, meus. tellure cadentem</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>excepi atque unctum geniali gramine fovi,</span><span class="linebreak"></span>
<span class="line">poscentemque novas tremulis ululatibus auras</span><span class="linebreak"></span>
<span class="line">inserui vitae. quid plus tribuere parentes?</span><span class="linebreak"></span>
<span class="line">quin alios ortus libertatemque sub ipsis</span><span class="linebreak"></span>
<span class="line">uberibus tibi, parve, dedi, cum munera nostra</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>rideres ignarus adhuc. properaverit ille,</span><span class="linebreak"></span>
<span class="line">sed merito properabat amor, ne perderet &lt;ullum&gt;</span><span class="linebreak"></span>
<span class="line">libertas tam parva diem. nonne horridus &lt;omnes&gt;</span><span class="linebreak"></span>
<span class="line">invidia superos iniustaque Tartara pulsem?</span><span class="linebreak"></span>
<span class="line">nonne gemam te, care puer? quo sospite natos</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>non cupii, primo gremium qui protinus ortu</span><span class="linebreak"></span>
<span class="line">implicuit fixitque mihi, cui verba sonosque</span><span class="linebreak"></span>
<span class="line">monstravi questusque et vulnera caeca resolvi,</span><span class="linebreak"></span>
<span class="line">reptantemque solo demissus ad oscula dextra</span><span class="linebreak"></span>
</p>
</section><notes></notes></section>