<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">pectora nec longo satiavit lumina visu:</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>tantus honos operi finesque inclusa per artos</span><span class="linebreak"></span>
<span class="line">maiestas. deus ille, deus, seseque videndum</span><span class="linebreak"></span>
<span class="line">indulsit, Lysippe, tibi, parvusque videri</span><span class="linebreak"></span>
<span class="line">sentirique ingens; et cum mirabilis intra</span><span class="linebreak"></span>
<span class="line">stet mensura pedem, tamen exclamare libebit,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>si visus per membra feres: “hoc pectore pressus</span><span class="linebreak"></span>
<span class="line">vastator Nemees; haec exitiale ferebant</span><span class="linebreak"></span>
<span class="line">robur et Argoos frangebant bracchia remos.”</span><span class="linebreak"></span>
<span class="line">dant spatium tam magna brevi mendacia formae.</span><span class="linebreak"></span>
<span class="line">quis modus in dextra, quanta experientia docti</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>artificis curis, pariter gestamina mensae</span><span class="linebreak"></span>
<span class="line">fingere et ingentes animo versare colossos!</span><span class="linebreak"></span>
<span class="line">tale nec Idaeis quicquam Telchines in antris</span><span class="linebreak"></span>
<span class="line">nec stolidus Brontes nec, qui polit arma deorum,</span><span class="linebreak"></span>
<span class="line">Lemnius exigua potuisset ludere massa.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>nec torva effigies epulisque aliena remissis</span><span class="linebreak"></span>
<span class="line">sed qualem parci domus admirata Molorchi</span><span class="linebreak"></span>
<span class="line">aut Aleae lucis vidit Tegeaea sacerdos,</span><span class="linebreak"></span>
<span class="line">qualis et Oetaeis emissus in astra favillis</span><span class="linebreak"></span>
<span class="line">nectar adhuc torva laetus Iunone bibebat.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>sic mitis vultus, veluti de pectore gaudens,</span><span class="linebreak"></span>
<span class="line">hortatur mensas. tenet haec marcentia fratris</span><span class="linebreak"></span>
<span class="line">pocula, at haec clavae meminit manus; aspera sedes</span><span class="linebreak"></span>
<span class="line">sustinet et cultum Nemeaeo tegmine saxum.</span><span class="linebreak"></span>
<span class="line indent1">Digna operi fortuna sacro. Pellaeus habebat</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>regnator laetis numen venerabile mensis</span><span class="linebreak"></span>
</p>
</section><notes></notes></section>