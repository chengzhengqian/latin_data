<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">nec promissa semel. Libyci quid mira tributi</span><span class="linebreak"></span>
<span class="line">obsequia et missum media de pace triumphum</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>laudem et opes quantas nec qui mandaverat ausus</span><span class="linebreak"></span>
<span class="line">exspectare fuit, [gaudet Trasimennus et Alpes]</span><span class="linebreak"></span>
<span class="line"><span class="br"></span><span class="lineNumber">86a</span><span class="br"></span>attollam cantu? gaudet Trasimennus et Alpes</span><span class="linebreak"></span>
<span class="line">Cannensesque animae; primusque insigne tributum</span><span class="linebreak"></span>
<span class="line">ipse palam laeta noscebat Regulus umbra.</span><span class="linebreak"></span>
<span class="line">non vacat Arctoas acies Rhenumque rebellem</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>captivaeque preces Veledae et, quae maxima nuper</span><span class="linebreak"></span>
<span class="line">gloria, depositam Dacis pereuntibus Urbem</span><span class="linebreak"></span>
<span class="line">pandere, cum tanti lectus rectoris habenas,</span><span class="linebreak"></span>
<span class="line">Gallice, Fortuna non admirante subisti.</span><span class="linebreak"></span>
<span class="line indent1">“Hunc igitur, si digna loquor, rapiemus iniquo,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>nate, Iovi. rogat hoc Latiae pater inclitus urbis</span><span class="linebreak"></span>
<span class="line">et meruit; neque enim frustra mihi nuper honora</span><span class="linebreak"></span>
<span class="line">carmina patricio, pueri, sonuistis in ostro.</span><span class="linebreak"></span>
<span class="line">si qua salutifero gemini Chironis in antro</span><span class="linebreak"></span>
<span class="line">herba, tholo quodcumque tibi Troiana recondit</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>Pergamos aut medicis felix Epidaurus harenis</span><span class="linebreak"></span>
<span class="line">educat, Idaea profert quam Creta sub umbra</span><span class="linebreak"></span>
<span class="line">dictamni florentis opem, quoque anguis abundat</span><span class="linebreak"></span>
<span class="line">spumatu—iungam ipse manus atque omne benignum</span><span class="linebreak"></span>
</p>
</section><notes></notes></section>