<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">235</span><span class="br"></span>numina; circumstant famuli consuetaque turba</span><span class="linebreak"></span>
<span class="line">obsequiis, tunc rite tori mensaeque parantur</span><span class="linebreak"></span>
<span class="line">assiduae. domus ista, domus! quis triste sepulchrum</span><span class="linebreak"></span>
<span class="line">dixerit? hac merito visa pietate mariti</span><span class="linebreak"></span>
<span class="line">protinus exclames: “est hic, agnosco, minister</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>illius, aeternae modo qui sacraria genti</span><span class="linebreak"></span>
<span class="line">condidit inque alio posuit sua sidera caelo.”</span><span class="linebreak"></span>
<span class="line">sic, ubi magna novum Phario de litore puppis</span><span class="linebreak"></span>
<span class="line">solvit iter iamque innumeros utrimque rudentes</span><span class="linebreak"></span>
<span class="line">lataque veliferi porrexit bracchia mali</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>invasitque vias, in eodem angusta phaselos</span><span class="linebreak"></span>
<span class="line">aequore et immensi partem sibi vindicat Austri.</span><span class="linebreak"></span>
<span class="line indent1">Quid nunc immodicos, iuvenum lectissime, fletus</span><span class="linebreak"></span>
<span class="line">corde foves longumque vetas exire dolorem?</span><span class="linebreak"></span>
<span class="line">nempe times ne Cerbereos Priscilla tremescat</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>latratus? tacet ille piis. ne tardior adsit</span><span class="linebreak"></span>
<span class="line">navita proturbetque vadis? vehit ille merentes</span><span class="linebreak"></span>
<span class="line">protinus et manes placidus locat hospite cumba.</span><span class="linebreak"></span>
<span class="line">praeterea si quando pio laudata marito</span><span class="linebreak"></span>
<span class="line">umbra venit, iubet ire faces Prosperina laetas</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>egressasque sacris veteres heroidas antris</span><span class="linebreak"></span>
<span class="line">lumine purpureo tristes laxare tenebras</span><span class="linebreak"></span>
<span class="line">sertaque et Elysios animae praesternere flores.</span><span class="linebreak"></span>
<span class="line">sic manes Priscilla subit; ibi supplice dextra</span><span class="linebreak"></span>
<span class="line">pro te Fata rogat, reges tibi tristis Averni</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>placat, ut expletis humani finibus aevi</span><span class="linebreak"></span>
<span class="line">pacantem terras dominum iuvenemque relinquas</span><span class="linebreak"></span>
<span class="line">ipse senex. certae iurant in vota Sorores.</span><span class="linebreak"></span>
</p>
</section><notes></notes></section>