<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">conubia; ardenti iamiam suspiria librat</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>pectore, iam praedae levis imminet. ecce citatos</span><span class="linebreak"></span>
<span class="line">advertit Diana gradus, dum per iuga septem</span><span class="linebreak"></span>
<span class="line">errat Aventinaeque legit vestigia cervae.</span><span class="linebreak"></span>
<span class="line">paenituit vidisse deam, conversaque fidas</span><span class="linebreak"></span>
<span class="line">ad comites: “numquamne avidis arcebo rapinis</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>hoc petulans foedumque pecus? semperque pudici</span><span class="linebreak"></span>
<span class="line">decrescet mihi turba chori?” sic deinde locuta</span><span class="linebreak"></span>
<span class="line">depromit pharetra telum breve, quod neque flexis</span><span class="linebreak"></span>
<span class="line">cornibus aut solito torquet stridore, sed una</span><span class="linebreak"></span>
<span class="line">emisit contenta manu laevamque soporae</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>Naidos aversa fertur tetigisse sagitta.</span><span class="linebreak"></span>
<span class="line">illa diem pariter surgens hostemque protervum</span><span class="linebreak"></span>
<span class="line">vidit et in fontem, niveos ne panderet artus,</span><span class="linebreak"></span>
<span class="line">sic tota cum veste ruit, stagnisque sub altis</span><span class="linebreak"></span>
<span class="line">Pana sequi credens ima latus implicat alga.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>quid faceret subito deceptus praedo? nec altis</span><span class="linebreak"></span>
<span class="line">credere corpus aquis hirtae sibi conscius audet</span><span class="linebreak"></span>
<span class="line">pellis et a tenero nandi rudis. omnia questus</span><span class="linebreak"></span>
<span class="line">immitem Bromium, stagna invida et invida tela,</span><span class="linebreak"></span>
<span class="line">primaevam nisu platanum, cui longa propago</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>innumeraeque manus et iturus in aethera vertex,</span><span class="linebreak"></span>
<span class="line">deposuit iuxta vivamque aggessit harenam</span><span class="linebreak"></span>
<span class="line">optatisque aspergit aquis et talia mandat:</span><span class="linebreak"></span>
</p>
</section><notes></notes></section>