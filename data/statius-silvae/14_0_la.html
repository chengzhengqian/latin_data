<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">maluit et nostra laurum subtexere myrto.</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>hic iuvenum lapsus suaque aut externa revolvit</span><span class="linebreak"></span>
<span class="line">vulnera. pro! quanta est Paphii reverentia, mater,</span><span class="linebreak"></span>
<span class="line">numinis! hic nostrae deflevit fata columbae.”</span><span class="linebreak"></span>
<span class="line indent1">Finierat: tenera matris cervice pependit</span><span class="linebreak"></span>
<span class="line">blandus et admotis tepefecit pectora pennis.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>illa refert, vultu non aspernata rogari:</span><span class="linebreak"></span>
<span class="line">“grande quidem rarumque viris quos ipsa probavi,</span><span class="linebreak"></span>
<span class="line">Pierius votum iuvenis cupit. hanc ego formae</span><span class="linebreak"></span>
<span class="line">egregium mirata decus, cui gloria patrum</span><span class="linebreak"></span>
<span class="line">et generis certabat honos, tellure cadentem</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>excepi fovique sinu. nec colla genasque</span><span class="linebreak"></span>
<span class="line">comere nec pingui crinem deducere amomo</span><span class="linebreak"></span>
<span class="line">cessavit mea, nate, manus. mihi dulcis imago</span><span class="linebreak"></span>
<span class="line">prosiluit. celsae procul aspice frontis honores</span><span class="linebreak"></span>
<span class="line">suggestumque comae. Latias metire quid ultra</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>emineat matres: quantum Latonia Nymphas</span><span class="linebreak"></span>
<span class="line">virgo premit quantumque egomet Nereidas exsto.</span><span class="linebreak"></span>
<span class="line">haec et caeruleis mecum consurgere digna</span><span class="linebreak"></span>
<span class="line">fluctibus et nostra potuit considere concha,</span><span class="linebreak"></span>
<span class="line">et, si flammigeras licuisset scandere sedes</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>hasque intrare domos, ipsi erraretis, Amores.</span><span class="linebreak"></span>
<span class="line">huic quamvis census dederim largita beatos,</span><span class="linebreak"></span>
<span class="line">vincit opes animo. querimur iam Seras avaros</span><span class="linebreak"></span>
<span class="line">angustum spoliare nemus Clymenaeaque desse</span><span class="linebreak"></span>
</p>
</section><notes></notes></section>