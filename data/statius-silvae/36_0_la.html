<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">plebem grandine contudit serena.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>ducat nubila Iuppiter per orbem</span><span class="linebreak"></span>
<span class="line">et latis pluvias minetur agris</span><span class="linebreak"></span>
<span class="line">dum nostri Iovis hi ferantur imbres.</span><span class="linebreak"></span>
<span class="line indent1">Ecce autem caveas subit per omnes</span><span class="linebreak"></span>
<span class="line">insignis specie, decora cultu</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>plebes altera non minor sedente.</span><span class="linebreak"></span>
<span class="line">hi panaria candidasque mappas</span><span class="linebreak"></span>
<span class="line">subvectant epulasque lautiores,</span><span class="linebreak"></span>
<span class="line">illi marcida vina largiuntur;</span><span class="linebreak"></span>
<span class="line">Idaeos totidem putes ministros.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>orbem qua melior severiorque est</span><span class="linebreak"></span>
<span class="line">et gentes alis insemel togatas;</span><span class="linebreak"></span>
<span class="line">et cum tot populos, beate, pascas,</span><span class="linebreak"></span>
<span class="line">hunc Annona diem superba nescit.</span><span class="linebreak"></span>
<span class="line">i nunc, saecula compara, Vetustas,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>antiqui Iovis aureumque tempus:</span><span class="linebreak"></span>
<span class="line">non sic libera vina tunc fluebant</span><span class="linebreak"></span>
<span class="line">nec tardum seges occupabat annum.</span><span class="linebreak"></span>
<span class="line">una vescitur omnis ordo mensa,</span><span class="linebreak"></span>
<span class="line">parvi, femina, plebs, eques, senatus:</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>libertas reverentiam remisit.</span><span class="linebreak"></span>
<span class="line">et tu quin etiam (quis hoc vocare,</span><span class="linebreak"></span>
<span class="line">quis promittere possit hoc deorum?)</span><span class="linebreak"></span>
<span class="line">nobiscum socias dapes inisti.</span><span class="linebreak"></span>
<span class="line">iam se, quisquis is est, inops beatus,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>convivam ducis esse gloriatur.</span><span class="linebreak"></span>
<span class="line indent1">Hos inter fremitus novosque luxus</span><span class="linebreak"></span>
</p>
</section><notes></notes></section>