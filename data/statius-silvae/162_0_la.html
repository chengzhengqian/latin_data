<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">hinc hilaris probitas et frons tranquilla nitorque</span><span class="linebreak"></span>
<span class="line">luxuriae confine timens pietasque per omnes</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>dispensata modos: aequaevo cedere fratri</span><span class="linebreak"></span>
<span class="line">mirarique patrem miseraeque ignoscere matri</span><span class="linebreak"></span>
<span class="line">admonuit fortuna domus.</span><span class="linebreak"></span>
<span class="line indent13">Tibine illa nefanda</span><span class="linebreak"></span>
<span class="line">pocula letalesque manu componere sucos</span><span class="linebreak"></span>
<span class="line">evaluit, qui voce potes praevertere morsus</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>serpentum atque omnes vultu placare novercas?</span><span class="linebreak"></span>
<span class="line">infestare libet manes meritoque precatu</span><span class="linebreak"></span>
<span class="line">pacem auferre rogis. sed te, puer optime, cerno</span><span class="linebreak"></span>
<span class="line">flectentem visus et talia dicta parantem:</span><span class="linebreak"></span>
<span class="line">“parce, precor, cineri. Fatum illud et ira nocentum</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Parcarum crimenque dei, mortalia quisquis</span><span class="linebreak"></span>
<span class="line">pectora sero videt nec primo in limine sistit</span><span class="linebreak"></span>
<span class="line">conatus scelerum atque animos infanda parantes.</span><span class="linebreak"></span>
<span class="line">excidat illa dies aevo nec postera credant</span><span class="linebreak"></span>
<span class="line">saecula. nos certe taceamus et obruta multa</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>nocte tegi propriae patiamur crimina gentis.</span><span class="linebreak"></span>
<span class="line">exegit poenas hominum cui cura suorum,</span><span class="linebreak"></span>
<span class="line">quo Pietas auctore redit terrasque revisit,</span><span class="linebreak"></span>
<span class="line">quem timet omne nefas. satis haec lacrimandaque nobis</span><span class="linebreak"></span>
<span class="line">ultio. quin saevas utinam exorare liceret</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Eumenidas timidaeque avertere Cerberon umbrae</span><span class="linebreak"></span>
<span class="line">immemoremque tuis citius dare manibus amnem.”</span><span class="linebreak"></span>
<span class="line indent1">Macte animo, iuvenis! sed crescunt crimina matris.</span><span class="linebreak"></span>
<span class="line indent1">Nec tantum pietas, sed protinus ardua virtus</span><span class="linebreak"></span>
</p>
</section><notes></notes></section>