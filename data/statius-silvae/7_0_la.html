<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">non gravat et sectae praetendit colla Medusae,</span><span class="linebreak"></span>
<span class="line">ceu stimulis accendit equum; nec dulcior usquam</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>lecta deae sedes, nec si pater ipse teneres.</span><span class="linebreak"></span>
<span class="line">pectora, quae mundi valeant evolvere curas</span><span class="linebreak"></span>
<span class="line">et quis se totis Temese dedit hausta metallis.</span><span class="linebreak"></span>
<span class="line">it tergo demissa chlamys, latus ense quieto</span><span class="linebreak"></span>
<span class="line">securum, magnus quanto mucrone minatur</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>noctibus hibernis et sidera terret Orion.</span><span class="linebreak"></span>
<span class="line indent1">At sonipes habitus animosque imitatus eriles</span><span class="linebreak"></span>
<span class="line">acrius attollit vultus cursumque minatur,</span><span class="linebreak"></span>
<span class="line">cui rigidis stant colla iubis vivusque per armos</span><span class="linebreak"></span>
<span class="line">impetus et tantis calcaribus ilia late</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>suffectura patent. vacuae pro caespite terrae</span><span class="linebreak"></span>
<span class="line">aerea captivi crinem terit ungula Rheni.</span><span class="linebreak"></span>
<span class="line">hunc et Adrasteus visum extimuisset Arion</span><span class="linebreak"></span>
<span class="line">et pavet aspiciens Ledaeus ab aede propinqua</span><span class="linebreak"></span>
<span class="line">Cyllarus. hic domini numquam mutabit habenas,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>perpetuus frenis, atque uni serviet astro.</span><span class="linebreak"></span>
<span class="line indent1">Vix sola sufficiunt insessaque pondere tanto</span><span class="linebreak"></span>
<span class="line">subter anhelat humus; nec ferro aut aere, laborat</span><span class="linebreak"></span>
<span class="line">sub genio, teneat quamvis aeterna crepido</span><span class="linebreak"></span>
<span class="line">quae superingesti portaret culmina montis</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>caeliferique attrita genu durasset Atlantis.</span><span class="linebreak"></span>
</p>
</section><notes></notes></section>