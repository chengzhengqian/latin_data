<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">libertas oblata venit), nec proximus heres,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>immitis quamquam Furiisque agitatus, abegit.</span><span class="linebreak"></span>
<span class="line">huic et in Arctoas tendis comes usque pruinas</span><span class="linebreak"></span>
<span class="line">terribilem affatu passus visuque tyrannum</span><span class="linebreak"></span>
<span class="line">immanemque suis, ut qui metuenda ferarum</span><span class="linebreak"></span>
<span class="line">corda domant mersasque iubent iam sanguine tacto</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>reddere ab ore manus et nulla vivere praeda.</span><span class="linebreak"></span>
<span class="line">praecipuos sed enim merito subrexit in actus</span><span class="linebreak"></span>
<span class="line">nondum stelligerum senior dimissus in axem</span><span class="linebreak"></span>
<span class="line">Claudius et longo transmittit ab aere nepoti.</span><span class="linebreak"></span>
<span class="line">quis superos metuens pariter tot templa, tot aras</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>promeruisse datur? summi Iovis aliger Arcas</span><span class="linebreak"></span>
<span class="line">nuntius; imbrifera potitur Thaumantide Iuno;</span><span class="linebreak"></span>
<span class="line">stat celer obsequio iussa ad Neptunia Triton:</span><span class="linebreak"></span>
<span class="line">tu totiens mutata ducum iuga rite tulisti</span><span class="linebreak"></span>
<span class="line">integer inque omni felix tua cumba profundo.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Iamque piam lux alta domum praecelsaque toto</span><span class="linebreak"></span>
<span class="line">intravit Fortuna gradu; iam creditur uni</span><span class="linebreak"></span>
<span class="line">sanctarum digestus opum partaeque per omnes</span><span class="linebreak"></span>
<span class="line">divitiae populos magnique impendia mundi.</span><span class="linebreak"></span>
<span class="line">quicquid ab auriferis eiectat Hiberia fossis,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>Dalmatico quod monte nitet, quod messibus Afris</span><span class="linebreak"></span>
<span class="line">verritur, aestiferi quicquid terit area Nili,</span><span class="linebreak"></span>
<span class="line">quodque legit mersus pelagi scrutator Eoi,</span><span class="linebreak"></span>
<span class="line">et Lacedaemonii pecuaria culta Galaesi</span><span class="linebreak"></span>
</p>
</section><notes></notes></section>