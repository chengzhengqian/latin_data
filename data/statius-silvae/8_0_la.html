<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line indent1">Nec longae traxere morae. iuvat ipsa labores</span><span class="linebreak"></span>
<span class="line">forma dei praesens, operique intenta iuventus</span><span class="linebreak"></span>
<span class="line">miratur plus posse manus. strepit ardua pulsu</span><span class="linebreak"></span>
<span class="line">machina; continuus septem per culmina Martis</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>it fragor et magnae vincit vaga murmura Romae.</span><span class="linebreak"></span>
<span class="line indent1">Ipse loci custos, cuius sacrata vorago</span><span class="linebreak"></span>
<span class="line">famosique lacus nomen memorabile servant,</span><span class="linebreak"></span>
<span class="line">innumeros aeris sonitus et verbere crudo</span><span class="linebreak"></span>
<span class="line">ut sensit mugire Forum, movet horrida sancto</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>ora situ meritaque caput venerabile quercu.</span><span class="linebreak"></span>
<span class="line">ac primum ingentes habitus lucemque coruscam</span><span class="linebreak"></span>
<span class="line">expavit maioris equi terque ardua mersit</span><span class="linebreak"></span>
<span class="line">colla lacu trepidans; laetus mox praeside viso:</span><span class="linebreak"></span>
<span class="line">“salve, magnorum proles genitorque deorum,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>auditum longe numen mihi. nunc mea felix,</span><span class="linebreak"></span>
<span class="line">nunc veneranda palus, cum te prope nosse tuumque</span><span class="linebreak"></span>
<span class="line">immortale iubar vicina sede tueri</span><span class="linebreak"></span>
<span class="line">concessum. semel auctor ego inventorque salutis</span><span class="linebreak"></span>
<span class="line">Romuleae: tu bella Iovis, tu proelia Rheni,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>tu civile nefas, tu tardum in foedera montem</span><span class="linebreak"></span>
<span class="line">longo Marte domas. quod si te nostra tulissent</span><span class="linebreak"></span>
<span class="line">saecula, temptasses me non audente profundo</span><span class="linebreak"></span>
<span class="line">ire lacu, sed Roma tuas tenuisset habenas.”</span><span class="linebreak"></span>
</p>
</section><notes></notes></section>