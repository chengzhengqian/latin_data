<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">canitiem spargit lacrimis animaeque supremum</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>frigus amat. celeres genitoris filius annos</span><span class="linebreak"></span>
<span class="line">(mira fides!) nigrasque putat properasse Sorores.</span><span class="linebreak"></span>
<span class="line">exsultent placidi Lethaea ad flumina manes,</span><span class="linebreak"></span>
<span class="line">Elysiae gaudete domus, date serta per aras,</span><span class="linebreak"></span>
<span class="line">festaque pallentes hilarent altaria lucos.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>felix a, nimium felix plorataque nato</span><span class="linebreak"></span>
<span class="line">umbra venit. longe Furiarum sibila, longe</span><span class="linebreak"></span>
<span class="line">tergeminus custos, penitus via longa patescat</span><span class="linebreak"></span>
<span class="line">manibus egregiis. eat horrendumque silentis</span><span class="linebreak"></span>
<span class="line">accedat domini solium gratesque supremas</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>perferat et totidem iuveni roget anxius annos.</span><span class="linebreak"></span>
<span class="line indent1">Macte pio gemitu! dabimus solacia dignis</span><span class="linebreak"></span>
<span class="line">luctibus Aoniasque tuo sacrabimus ultro</span><span class="linebreak"></span>
<span class="line">inferias, Etrusce, seni. tu largus Eoa</span><span class="linebreak"></span>
<span class="line">germina, tu messes Cilicumque Arabumque superbas</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>merge rogis; ferat ignis opes heredis et alto</span><span class="linebreak"></span>
<span class="line">aggere missuri nitido pia nubila caelo</span><span class="linebreak"></span>
<span class="line">stipentur census: nos non arsura feremus</span><span class="linebreak"></span>
<span class="line">munera, venturosque tuus durabit in annos</span><span class="linebreak"></span>
<span class="line">me monstrante dolor. neque enim mihi flere parentem</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ignotum; similis gemui proiectus ad ignem.</span><span class="linebreak"></span>
<span class="line">ille mihi tua damna dies compescere cantu</span><span class="linebreak"></span>
<span class="line">suadet: et ipse tuli quos nunc tibi confero questus.</span><span class="linebreak"></span>
<span class="line indent1">Non tibi clara quidem, senior placidissime, gentis</span><span class="linebreak"></span>
<span class="line">linea nec proavis demissum stemma, sed ingens</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>supplevit fortuna genus culpamque parentum</span><span class="linebreak"></span>
</p>
</section><notes></notes></section>