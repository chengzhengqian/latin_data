<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">frigora, Pisaeumque domus non aestuat annum.</span><span class="linebreak"></span>
<span class="line">ipsa manu tenera tecum scripsisse Voluptas</span><span class="linebreak"></span>
</p>
<p class="noindent">* * * * *</p>
<p class="lineGroup">
<span class="line"><span class="br"></span><span class="lineNumber">10</span><span class="br"></span>tunc Venus Idaliis unxit fastigia sucis</span><span class="linebreak"></span>
<span class="line">permulsitque comis blandumque reliquit honorem</span><span class="linebreak"></span>
<span class="line">sedibus et volucres vetuit discedere natos.</span><span class="linebreak"></span>
<span class="line indent1">O longum memoranda dies! quae mente reporto</span><span class="linebreak"></span>
<span class="line">gaudia, quam lassos per tot miracula visus!</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ingenium quam mite solo, quae forma beatis</span><span class="linebreak"></span>
<span class="line">ante manus artemque locis! non largius usquam</span><span class="linebreak"></span>
<span class="line">indulsit Natura sibi. nemora alta citatis</span><span class="linebreak"></span>
<span class="line">incubuere vadis; fallax responsat imago</span><span class="linebreak"></span>
<span class="line">frondibus et longas eadem fugit umbra per undas.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>ipse Anien (miranda fides!) infraque superque</span><span class="linebreak"></span>
<span class="line">saxeus, hic tumidam rabiem spumosaque ponit</span><span class="linebreak"></span>
<span class="line">murmura, ceu placidi veritus turbare Vopisci</span><span class="linebreak"></span>
<span class="line">Pieriosque dies et habentes carmina somnos.</span><span class="linebreak"></span>
<span class="line">litus utrumque domi, nec te mitissimus amnis</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>dividit; alternas servant praetoria ripas</span><span class="linebreak"></span>
<span class="line">non externa sibi fluviumve obstare queruntur:</span><span class="linebreak"></span>
<span class="line">Sestiacos nunc Fama sinus pelagusque natatum</span><span class="linebreak"></span>
<span class="line">iactet et audaci victos delphinas ephebo.</span><span class="linebreak"></span>
<span class="line">hic aeterna quies, nullis hic iura procellis,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>numquam fervor aquis. datur hic transmittere visus</span><span class="linebreak"></span>
<span class="line">et voces et paene manus; nec Chalcida fluctus</span><span class="linebreak"></span>
</p>
</section><notes></notes></section>