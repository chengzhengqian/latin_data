<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">germina nec virides satis illacrimare sorores,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>vellera Sidonio iam pauca rubescere tabo</span><span class="linebreak"></span>
<span class="line">raraque longaevis nivibus crystalla gelari.</span><span class="linebreak"></span>
<span class="line">huic Hermum fulvoque Tagum decurrere limo</span><span class="linebreak"></span>
<span class="line">(nec satis ad cultus), huic Inda monilia Glaucum</span><span class="linebreak"></span>
<span class="line">Proteaque atque omnem Nereida quaerere iussi.</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>hanc si Thessalicos vidisses, Phoebe, per agros,</span><span class="linebreak"></span>
<span class="line">erraret secura Daphne; si in litore Naxi</span><span class="linebreak"></span>
<span class="line">Theseum iuxta foret haec conspecta cubile,</span><span class="linebreak"></span>
<span class="line">Cnosida desertam profugus liquisset et Euhan.</span><span class="linebreak"></span>
<span class="line">quod nisi me longis placasset Iuno querelis,</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>falsus huïc pennas et cornua sumeret aethrae</span><span class="linebreak"></span>
<span class="line">rector, in hanc ver&lt;s&gt;o cecidisset Iuppiter auro.</span><span class="linebreak"></span>
<span class="line">sed dabitur iuveni cui tu, mea summa potestas,</span><span class="linebreak"></span>
<span class="line">nate, cupis, thalami quamvis iuga ferre secundi</span><span class="linebreak"></span>
<span class="line">saepe neget maerens. ipsam iam cedere sensi</span><span class="linebreak"></span>
<span class="line">inque vicem tepuisse viro.”</span><span class="linebreak"></span>
<span class="line indent15"><span class="br"></span><span class="lineNumber">140</span><span class="br"></span>Sic fata levavit</span><span class="linebreak"></span>
<span class="line">sidereos artus thalamique egressa superbum</span><span class="linebreak"></span>
<span class="line">limen Amyclaeos ad frena citavit olores.</span><span class="linebreak"></span>
<span class="line">iungit Amor laetamque vehens per nubila matrem</span><span class="linebreak"></span>
<span class="line">gemmato temone sedet. iam Thybris et arces</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Iliacae: pandit nitidos domus alta penates</span><span class="linebreak"></span>
</p>
</section><notes></notes></section>