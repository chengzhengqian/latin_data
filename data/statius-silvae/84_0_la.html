<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">et levare trabes, illis immergere curae</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>fundamenta solo. coquitur pars umida terrae</span><span class="linebreak"></span>
<span class="line">protectura hiemes atque exclusura pruinas</span><span class="linebreak"></span>
<span class="line">indomitusque silex curva fornace liquescit.</span><span class="linebreak"></span>
<span class="line">praecipuus sed enim labor est exscindere dextra</span><span class="linebreak"></span>
<span class="line">oppositas rupes et saxa negantia ferro.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>hic pater ipse loci positis Tirynthius armis</span><span class="linebreak"></span>
<span class="line">insudat validaque solum deforme bipenni,</span><span class="linebreak"></span>
<span class="line">cum grave nocturna caelum subtexitur umbra,</span><span class="linebreak"></span>
<span class="line">ipse fodit, ditesque Caprae viridesque resultant</span><span class="linebreak"></span>
<span class="line">Taurubulae et terris ingens redit aequoris echo.</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>non tam grande sonat motis incudibus Aetne</span><span class="linebreak"></span>
<span class="line">cum Brontes Steropesque ferit, nec maior ab antris</span><span class="linebreak"></span>
<span class="line">Lemniacis fragor est ubi flammeus aegida caelat</span><span class="linebreak"></span>
<span class="line">Mulciber et castis exornat Pallada donis.</span><span class="linebreak"></span>
<span class="line">decrescunt scopuli, et rosea sub luce reversi</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>artifices mirantur opus. vix annus anhelat</span><span class="linebreak"></span>
<span class="line">alter et ingenti dives Tirynthius arce</span><span class="linebreak"></span>
<span class="line">despectat fluctus et iunctae tecta novercae</span><span class="linebreak"></span>
<span class="line">provocat et dignis invitat Pallada templis.</span><span class="linebreak"></span>
<span class="line indent1">Iam placidae dant signa tubae, iam fortibus ardens</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>fumat harena sacris. hos nec Pisaeus honores</span><span class="linebreak"></span>
<span class="line">Iuppiter aut Cirrhae pater aspernetur opacae.</span><span class="linebreak"></span>
<span class="line">nil his triste locis; cedat lacrimabilis Isthmos,</span><span class="linebreak"></span>
<span class="line">cedat atrox Nemee: litat hic felicior infans.</span><span class="linebreak"></span>
<span class="line">ipsae pumiceis virides Nereides antris</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>exsiliunt ultro, scopulis umentibus haerent,</span><span class="linebreak"></span>
<span class="line">nec pudet occulte nudas spectare palaestras.</span><span class="linebreak"></span>
<span class="line">spectat et Icario nemorosus palmite Gaurus</span><span class="linebreak"></span>
<span class="line">silvaque quae fixam pelago Nesida coronat,</span><span class="linebreak"></span>
</p>
</section><notes></notes></section>