<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line indent1">Has ego te sedes (nam nec mihi barbara Thrace</span><span class="linebreak"></span>
<span class="line">nec Libye natale solum) transferre laboro,</span><span class="linebreak"></span>
<span class="line">quas et mollis hiems et frigida temperat aestas,</span><span class="linebreak"></span>
<span class="line">quas imbelle fretum torpentibus alluit undis.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>pax secura locis et desidis otia vitae</span><span class="linebreak"></span>
<span class="line">et numquam turbata quies somnique peracti.</span><span class="linebreak"></span>
<span class="line">nulla foro rabies aut strictae in iurgia leges:</span><span class="linebreak"></span>
<span class="line">morum iura viris, solum et sine fascibus aequum.</span><span class="linebreak"></span>
<span class="line indent1">Quid nunc magnificas species cultusque locorum</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>templaque &lt;et&gt; innumeris spatia interstincta columnis</span><span class="linebreak"></span>
<span class="line">et geminam molem nudi tectique theatri</span><span class="linebreak"></span>
<span class="line">et Capitolinis quinquennia proxima lustris,</span><span class="linebreak"></span>
<span class="line">quid laudem lusus libertatemque iocandi,</span><span class="linebreak"></span>
<span class="line">quam Romanus honos et Graia licentia miscent?</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>nec desunt variae circa oblectamina vitae,</span><span class="linebreak"></span>
<span class="line">sive vaporiferas, blandissima litora, Baias,</span><span class="linebreak"></span>
<span class="line">enthea fatidicae seu visere tecta Sibyllae</span><span class="linebreak"></span>
<span class="line">dulce sit Iliacoque iugum memorabile remo,</span><span class="linebreak"></span>
<span class="line">seu tibi Bacchei vineta madentia Gauri</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>Teleboumque domos, trepidis ubi dulcia nautis</span><span class="linebreak"></span>
<span class="line">lumina noctivagae tollit Pharus aemula lunae</span><span class="linebreak"></span>
<span class="line">caraque non molli iuga Surrentina Lyaeo,</span><span class="linebreak"></span>
<span class="line">quae meus ante alios habitator Pollius auget,</span><span class="linebreak"></span>
<span class="line">Venarumque lacus medicos Stabiasque renatas.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>mille tibi nostrae referam telluris amores?</span><span class="linebreak"></span>
<span class="line">sed satis hoc, coniunx, satis est dixisse: creavit</span><span class="linebreak"></span>
</p>
</section><notes></notes></section>