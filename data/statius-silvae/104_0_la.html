<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">90</span><span class="br"></span>pallia. tunc iunctis crinem incidere sagittis</span><span class="linebreak"></span>
<span class="line">atque auro gemmisque locant; rapit ipsa cadentem</span><span class="linebreak"></span>
<span class="line">mater et arcanos iterat Cytherea liquores.</span><span class="linebreak"></span>
<span class="line">tunc puer e turba, manibus qui forte supinis</span><span class="linebreak"></span>
<span class="line">nobile gemmato speculum portaverat auro,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>“hoc quoque demus” ait “patriis nec gratius ullum</span><span class="linebreak"></span>
<span class="line">munus erit templis, ipsoque potentius auro,</span><span class="linebreak"></span>
<span class="line">tu modo fige aciem et vultus hic usque relinque.”</span><span class="linebreak"></span>
<span class="line">sic ait et speculum seclusit imagine rapta.</span><span class="linebreak"></span>
<span class="line indent1">At puer egregius tendens ad sidera palmas,</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>“his mihi pro donis, hominum mitissime custos,</span><span class="linebreak"></span>
<span class="line">si merui, longa dominum renovare iuventa</span><span class="linebreak"></span>
<span class="line">atque orbi servare velis. hoc sidera mecum</span><span class="linebreak"></span>
<span class="line">hoc undae terraeque rogant. eat, oro, per annos</span><span class="linebreak"></span>
<span class="line">Iliacos Pyliosque simul, propriosque penates</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>gaudeat et secum Tarpeia senescere templa.”</span><span class="linebreak"></span>
<span class="line indent1">Sic ait, et motas miratur Pergamos aras.</span><span class="linebreak"></span>
</p>
<h3>5</h3>
<span class="label"><span class="ac">&lt;AD UXOREM CLAUDIAM&gt;</span></span>
<p class="lineGroup">
<span class="line">Quid mihi maesta die, sociis quid noctibus, uxor,</span><span class="linebreak"></span>
<span class="line">anxia pervigili ducis suspiria cura?</span><span class="linebreak"></span>
<span class="line">non metuo ne laesa fides aut pectore in isto</span><span class="linebreak"></span>
</p>
</section><notes></notes></section>