<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">distet ab hiberna Rhodopes grue, quis magis anser</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>exta ferat, cur Tuscus aper generosior Umbro,</span><span class="linebreak"></span>
<span class="line">lubrica qua recubent conchylia mollius alga!</span><span class="linebreak"></span>
<span class="line">nobis verus amor medioque Helicone petitus</span><span class="linebreak"></span>
<span class="line">sermo hilaresque ioci brumalem absumere noctem</span><span class="linebreak"></span>
<span class="line">suaserunt mollemque oculis expellere somnum,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>donec ab Elysiis prospexit sedibus alter</span><span class="linebreak"></span>
<span class="line">Castor et hesternas risit Tithonia mensas.</span><span class="linebreak"></span>
<span class="line">o bona nox iunctaque utinam Tirynthia luna!</span><span class="linebreak"></span>
<span class="line">nox et Erythraeis Thetidis signanda lapillis</span><span class="linebreak"></span>
<span class="line">et memoranda diu geniumque habitura perennem!</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>Mille ibi tunc species aerisque eborisque vetusti</span><span class="linebreak"></span>
<span class="line">atque locuturas mentito corpore ceras</span><span class="linebreak"></span>
<span class="line">edidici. quis namque oculis certaverit usquam</span><span class="linebreak"></span>
<span class="line">Vindicis artificum veteres agnoscere ductus</span><span class="linebreak"></span>
<span class="line">et non inscriptis auctorem reddere signis?</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>hic tibi quae docto multum vigilata Myroni</span><span class="linebreak"></span>
<span class="line">aera, laboriferi vivant quae marmora caelo</span><span class="linebreak"></span>
<span class="line">Praxitelis, quod ebur Pisaeo pollice rasum,</span><span class="linebreak"></span>
<span class="line">quid Polycliteis iussum spirare caminis,</span><span class="linebreak"></span>
<span class="line">linea quae veterem longe fateatur Apellen,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>monstrabit: namque haec, quotiens chelyn exuit, illi</span><span class="linebreak"></span>
<span class="line">desidia est, hic Aoniis amor avocat antris.</span><span class="linebreak"></span>
<span class="line indent1">Haec inter castae genius tutelaque mensae</span><span class="linebreak"></span>
<span class="line">Amphitryoniades multo mea cepit amore</span><span class="linebreak"></span>
</p>
</section><notes></notes></section>