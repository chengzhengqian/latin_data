<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">affectata tibi. nuper cum forte sodalis</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>immeritae falso palleret crimine famae</span><span class="linebreak"></span>
<span class="line">erigeretque Forum succinctaque iudice multo</span><span class="linebreak"></span>
<span class="line">surgeret et castum vibraret Iulia fulmen,</span><span class="linebreak"></span>
<span class="line">tu, quamquam non ante forum leges&lt;que&gt; severas</span><span class="linebreak"></span>
<span class="line">passus sed tacita studiorum occultus in umbra,</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>defensare metus adversaque tela subisti</span><span class="linebreak"></span>
<span class="line">pellere, inermis adhuc et tiro, paventis amici.</span><span class="linebreak"></span>
<span class="line">haud umquam tales aspexit Romulus annos</span><span class="linebreak"></span>
<span class="line">Dardaniusque senex medii bellare togata</span><span class="linebreak"></span>
<span class="line">strage Fori. stupuere patres temptamina tanta</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>conatusque tuos; et te reus ipse timebat.</span><span class="linebreak"></span>
<span class="line indent1">Par vigor et membris promptaeque ad fortia vires</span><span class="linebreak"></span>
<span class="line">sufficiunt animo atque ingentia iussa sequuntur.</span><span class="linebreak"></span>
<span class="line">ipse ego te nuper Tiberino in litore vidi,</span><span class="linebreak"></span>
<span class="line">qua Tyrrhena vadis Laurentibus aestuat unda,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>tendentem cursus vexantemque ilia nuda</span><span class="linebreak"></span>
<span class="line">calce ferocis equi, vultu dextraque minacem.</span><span class="linebreak"></span>
<span class="line">si qua fides dictis, stupui Martemque putavi.</span><span class="linebreak"></span>
<span class="line">Gaetulo sic pulcher equo Troianaque quassans</span><span class="linebreak"></span>
<span class="line">tela novercales ibat venator in agros</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>Ascanius miseramque patri flagrabat Elissam;</span><span class="linebreak"></span>
<span class="line">Troilus haut aliter gyro leviore minantes</span><span class="linebreak"></span>
<span class="line">eludebat equos, aut quem de turribus altis</span><span class="linebreak"></span>
</p>
</section><notes></notes></section>