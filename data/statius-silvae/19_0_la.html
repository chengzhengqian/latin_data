<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line indent1">At procul ut Stellae thalamos sensere parari</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>Letous vatum pater et Semeleius Euhan,</span><span class="linebreak"></span>
<span class="line">hic movet Ortygia, &lt;movet&gt; hic rapida agmina Nysa.</span><span class="linebreak"></span>
<span class="line">huic Lycii montes gelidaeque umbracula Thymbrae</span><span class="linebreak"></span>
<span class="line">et, Parnase, sonas: illi Pangaea resultant</span><span class="linebreak"></span>
<span class="line">Ismaraque et quondam genialis litora Naxi.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>tunc caras iniere fores comitique canoro</span><span class="linebreak"></span>
<span class="line">hic chelyn, hic flavam maculoso nebrida tergo,</span><span class="linebreak"></span>
<span class="line">hic thyrsos, hic plectra ferunt; hic enthea lauro</span><span class="linebreak"></span>
<span class="line">tempora, pampinea crinem premit ille corona.</span><span class="linebreak"></span>
<span class="line indent1">Vixdum emissa dies, et iam socialia praesto</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>omina, iam festa fervet domus utraque pompa.</span><span class="linebreak"></span>
<span class="line">fronde virent postes, effulgent compita flammis,</span><span class="linebreak"></span>
<span class="line">et pars immensae gaudet celeberrima Romae.</span><span class="linebreak"></span>
<span class="line">omnis honos, cuncti veniunt ad limina fasces,</span><span class="linebreak"></span>
<span class="line">omnis plebeio teritur praetexta tumultu;</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>hinc eques, hinc iuvenum coetu stola mixta laborat.</span><span class="linebreak"></span>
<span class="line">felices utrosque vocant, sed in agmine plures</span><span class="linebreak"></span>
<span class="line">invidere viro. iamdudum poste reclinis</span><span class="linebreak"></span>
<span class="line">quaerit Hymen thalamis intactum dicere carmen</span><span class="linebreak"></span>
<span class="line">quo vatem mulcere queat, dat Iuno verenda</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>vincula, et insignit gemina Concordia taeda.</span><span class="linebreak"></span>
</p>
</section><notes></notes></section>