<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">tu custos dominusque laris, tibi cuncta tuorum</span><span class="linebreak"></span>
<span class="line">parebunt: ego rite minor semperque secundus</span><span class="linebreak"></span>
<span class="line">assiduas libabo dapes et pocula sacris</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>manibus effigiesque colam; te lucida saxa,</span><span class="linebreak"></span>
<span class="line">te similem doctae referet modo linea cerae,</span><span class="linebreak"></span>
<span class="line">nunc ebur et fulvum vultus imitabitur aurum.</span><span class="linebreak"></span>
<span class="line">inde viam morum longaeque examina vitae</span><span class="linebreak"></span>
<span class="line">affatusque pios monituraque somnia poscam.‚Äù</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>Talia dicentem genitor dulcedine laeta</span><span class="linebreak"></span>
<span class="line">audit, et immites lente descendit ad umbras</span><span class="linebreak"></span>
<span class="line">verbaque dilectae fert narraturus Etruscae.</span><span class="linebreak"></span>
<span class="line indent1">Salve supremum, senior, mitissime patrum,</span><span class="linebreak"></span>
<span class="line">supremumque vale! qui numquam sospite nato</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>triste chaos maestique situs patiere sepulchri.</span><span class="linebreak"></span>
<span class="line">semper odoratis spirabunt floribus arae,</span><span class="linebreak"></span>
<span class="line">semper et Assyrios felix bibet urna liquores</span><span class="linebreak"></span>
<span class="line">et lacrimas, qui maior honos. hic sacra litabit</span><span class="linebreak"></span>
<span class="line">manibus eque tua tumulum tellure levabit.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>nostra quoque, exemplo meritus, tibi carmina sancit,</span><span class="linebreak"></span>
<span class="line">hoc etiam gaudens cinerem donasse sepulchro.</span><span class="linebreak"></span>
</p>
<h3>4</h3>
<span class="label"><span class="ac">CAPILLI FLAVI EARINI</span></span>
<p class="lineGroup">
<span class="line">Ite, comae, facilemque, precor, transcurrite pontum,</span><span class="linebreak"></span>
<span class="line">ite coronato recubantes molliter auro,</span><span class="linebreak"></span>
<span class="line">ite; dabit cursus mitis Cytherea secundos</span><span class="linebreak"></span>
<span class="line">placabitque notos, fors et de puppe timenda</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>transferet inque sua ducet super aequora concha.</span><span class="linebreak"></span>
</p>
</section><notes></notes></section>