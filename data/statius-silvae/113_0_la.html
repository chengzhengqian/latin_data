<section class="div1 language" lang="la"><header><hgroup><h1>SILVAE</h1></hgroup></header><section class="div2">
<h2><span class="ac">LIBER QUARTUS</span></h2>
<span class="label"><span class="ac">STATIUS MARCELLO SUO SALUTEM</span></span>
<p class="noindent">Inveni librum, Marcelle carissime, quem pietati tuae dedicarem. reor equidem aliter quam invocato numine maximi imperatoris nullum opusculum meum coepisse; sed hic liber tres habet * * * se quam quod quarta ad honorem tuum pertinet. <span class="br"></span><span class="lineNumber">5</span><span class="br"></span>primo autem septimum decimum Germanici nostri consulatum adoravi; secundo gratias egi sacratissimis eius epulis honoratus; tertio viam Domitianam miratus sum qua gravissimam harenarum moram exemit, cuius beneficio tu quo&lt;que&gt; maturius epistulam meam accipies, quam tibi in hoc libro a Neapoli scribo. <span class="br"></span><span class="lineNumber">10</span><span class="br"></span>proximum est lyricum carmen ad Septimium Severum, iuvenem, uti scis, inter ornatissimos secundi ordinis, tuum quidem et condiscipulum, sed mihi citra hoc quoque ius artissime carum. nam Vindicis nostri Herculem Epitrapezion secundum <span class="br"></span><span class="lineNumber">15</span><span class="br"></span>honorem quem de me et de ipsis studiis meretur imputare etiam tibi possum. Maximum Vibium et dignitatis et eloquentiae nomine a nobis diligi satis eram testatus epistula quam ad illum de editione 



</p></section><notes></notes></section>