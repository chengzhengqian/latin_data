<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">staret, Amyclaea conceptum matre putares,</span><span class="linebreak"></span>
<span class="line">(Oebaliden illo praeceps mutaret Apollo,</span><span class="linebreak"></span>
<span class="line">Alcides pensaret Hylan); seu Graius amictu</span><span class="linebreak"></span>
<span class="line">Attica facundi decurreret orsa Menandri,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>laudaret gavisa sonum crinemque decorum</span><span class="linebreak"></span>
<span class="line">fregisset rosea lasciva Thalia corona;</span><span class="linebreak"></span>
<span class="line">Maeonium sive ille senem Troiaeque labores</span><span class="linebreak"></span>
<span class="line">diceret aut casus tarde remeantis Ulixis,</span><span class="linebreak"></span>
<span class="line">ipse pater sensus, ipsi stupuere magistri.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>Scilicet infausta Lachesis cunabula dextra</span><span class="linebreak"></span>
<span class="line">attigit et gremio puerum complexa fovebat</span><span class="linebreak"></span>
<span class="line">Invidia; illa genas et adultum comere crinem</span><span class="linebreak"></span>
<span class="line">haec monstrare artes et verba infigere quae nunc</span><span class="linebreak"></span>
<span class="line">plangimus. Herculeos annis aequare labores</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>coeperat assurgens, et adhuc infantia iuxta;</span><span class="linebreak"></span>
<span class="line">iam tamen et validi gressus mensuraque maior</span><span class="linebreak"></span>
<span class="line">cultibus et visae puero decrescere vestes,</span><span class="linebreak"></span>
<span class="line">cum tibi quas vestes, quae non gestamina mitis</span><span class="linebreak"></span>
<span class="line">festinabat erus? brevibus constringere laenis</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>pectora et angusta nolens artare lacerna,</span><span class="linebreak"></span>
<span class="line">enormes non ille sinus sed semper ad annos</span><span class="linebreak"></span>
<span class="line">texta legens, modo puniceo velabat amictu,</span><span class="linebreak"></span>
<span class="line">nunc herbas imitante sinu, nunc dulce rubenti</span><span class="linebreak"></span>
<span class="line">murice; nunc vivis digitos incendere gemmis</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>gaudebat. non turba comes, non munera cessant.</span><span class="linebreak"></span>
<span class="line">sola verecundo derat praetexta decori.</span><span class="linebreak"></span>
</p>
</section><notes></notes></section>