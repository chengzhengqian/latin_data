<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">et vigiles sensus et digna evolvere tantas</span><span class="linebreak"></span>
<span class="line">sobria corda vices, vidit, qui cuncta suorum</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>novit et inspectis ambit latus omne ministris.</span><span class="linebreak"></span>
<span class="line">nec mirum: videt ille ortus obitusque, quid Auster</span><span class="linebreak"></span>
<span class="line">quid Boreas hibernus agat, ferrique togaeque</span><span class="linebreak"></span>
<span class="line">consilia atque ipsam mentem probat. ille gravatis</span><span class="linebreak"></span>
<span class="line">molem immensam umeris et vix tractabile pondus</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>imposuit (nec enim numerosior altera sacra</span><span class="linebreak"></span>
<span class="line">cura domo), magnum late dimittere in orbem</span><span class="linebreak"></span>
<span class="line">Romulei mandata ducis, viresque modosque</span><span class="linebreak"></span>
<span class="line">imperii tractare manu: quae laurus ab Arcto,</span><span class="linebreak"></span>
<span class="line">quid vagus Euphrates, quid ripa binominis Histri,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>quid Rheni vexilla ferant, quantum ultimus orbis</span><span class="linebreak"></span>
<span class="line">cesserit et refugo circumsona gurgite Thule;</span><span class="linebreak"></span>
<span class="line">omnia nam laetas pila attollentia frondes</span><span class="linebreak"></span>
<span class="line">nullaque famosa signatur lancea penna.</span><span class="linebreak"></span>
<span class="line">praeterea, fidos dominus si dividat enses,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>pandere quis centum valeat frenare, maniplos</span><span class="linebreak"></span>
<span class="line">inter missus eques, quis praecepisse cohorti,</span><span class="linebreak"></span>
<span class="line">quem deceat clari praestantior ordo tribuni,</span><span class="linebreak"></span>
<span class="line">quisnam frenigerae signum dare dignior alae;</span><span class="linebreak"></span>
<span class="line">mille etiam praenosse vices, an merserit agros</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>Nilus, an imbrifero Libye sudaverit Austro:</span><span class="linebreak"></span>
<span class="line">cunctaque si numerem, non plura interprete virga</span><span class="linebreak"></span>
<span class="line">nuntiat ex celsis ales Tegeaticus astris,</span><span class="linebreak"></span>
<span class="line">quaeque cadit liquidas Iunonia virgo per auras</span><span class="linebreak"></span>
<span class="line">et picturato pluvium ligat aÃ«ra gyro</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>quaeque tuas laurus volucri, Germanice, cursu</span><span class="linebreak"></span>
</p>
</section><notes></notes></section>