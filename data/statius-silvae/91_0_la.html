<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">duc et ad Emathios manes, ubi belliger urbis</span><span class="linebreak"></span>
<span class="line">conditor Hyblaeo perfusus nectare durat,</span><span class="linebreak"></span>
<span class="line">anguiferamque domum, blando qua mersa veneno</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>Actias Ausonias fugit Cleopatra catenas.</span><span class="linebreak"></span>
<span class="line">usque et in Assyrias sedes mandataque castra</span><span class="linebreak"></span>
<span class="line">prosequere et Marti iuvenem, dea, trade Latino.</span><span class="linebreak"></span>
<span class="line">nec novus hospes erit: puer his sudavit in arvis</span><span class="linebreak"></span>
<span class="line">notus adhuc tantum maioris lumine clavi,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>iam tamen et turmas facili praevertere gyro</span><span class="linebreak"></span>
<span class="line">fortis et Eoas iaculo damnare sagittas.</span><span class="linebreak"></span>
<span class="line indent1">Ergo erit illa dies qua te maiora daturus</span><span class="linebreak"></span>
<span class="line">Caesar ab emerito iubeat discedere bello.</span><span class="linebreak"></span>
<span class="line">at nos hoc iterum stantes in litore vastos</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>cernemus fluctus aliasque rogabimus auras.</span><span class="linebreak"></span>
<span class="line">o tum quantus ego aut quanta votiva movebo</span><span class="linebreak"></span>
<span class="line">plectra lyra, cum me magna cervice ligatum</span><span class="linebreak"></span>
<span class="line">attolles umeris atque in mea pectora primum</span><span class="linebreak"></span>
<span class="line">incumbes e puppe novus servataque reddes</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>colloquia inque vicem medios narrabimus annos!</span><span class="linebreak"></span>
<span class="line">tu rapidum Euphraten et regia Bactra sacrasque</span><span class="linebreak"></span>
<span class="line">antiquae Babylonis opes et Zeugma, Latinae</span><span class="linebreak"></span>
<span class="line">pacis iter, qua dulce nemus florentis Idumes,</span><span class="linebreak"></span>
<span class="line">quo pretiosa Tyros rubeat, quo purpura suco</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>Sidoniis iterata cadis, ubi germine primum</span><span class="linebreak"></span>
<span class="line">candida felices sudent opobalsama virgae:</span><span class="linebreak"></span>
</p>
</section><notes></notes></section>