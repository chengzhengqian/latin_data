<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">nec formae nec stirpis egens; nam docta per urbem</span><span class="linebreak"></span>
<span class="line">carmina qui iuvenes, quae non didicere puellae?</span><span class="linebreak"></span>
<span class="line">hunc et bis senos (sic indulgentia pergat</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>praesidis Ausonii) cernes attollere fasces</span><span class="linebreak"></span>
<span class="line">ante diem; certe iam nunc Cybeleia movit</span><span class="linebreak"></span>
<span class="line">limina et Euboicae carmen legit ille Sibyllae.</span><span class="linebreak"></span>
<span class="line">iamque parens Latius, cuius praenoscere mentem</span><span class="linebreak"></span>
<span class="line">fas mihi, purpureos habitus iuvenique curule</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>indulgebit ebur, Dacasque (et gloria maior)</span><span class="linebreak"></span>
<span class="line">exuvias laurosque dabit celebrare recentes.</span><span class="linebreak"></span>
<span class="line">ergo age iunge toros atque otia deme iuventae.</span><span class="linebreak"></span>
<span class="line">quas ego non gentes, quae non face corda iugali</span><span class="linebreak"></span>
</p>
<p class="noindent">* * * * * ?</p>
<p class="lineGroup">
<span class="line">alituum pecudumque mihi durique ferarum</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>non renuere greges; ipsum in conubia terrae</span><span class="linebreak"></span>
<span class="line">aethera, cum pluviis rarescunt nubila, solvo.</span><span class="linebreak"></span>
<span class="line">sic rerum series mundique revertitur aetas.</span><span class="linebreak"></span>
<span class="line">unde novum Troiae decus ardentumque deorum</span><span class="linebreak"></span>
<span class="line">raptorem, Phrygio si non ego iuncta marito?</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>Lydius unde meos iterasset Thybris Iulos?</span><span class="linebreak"></span>
<span class="line">quis septemgeminae posuisset moenia Romae</span><span class="linebreak"></span>
<span class="line">imperii Latiale caput, &lt;ni&gt; Dardana furto</span><span class="linebreak"></span>
<span class="line">cepisset Martem, nec me prohibente, sacerdos?‚Äù</span><span class="linebreak"></span>
</p>
</section><notes></notes></section>