<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">hic ego te (nam Sicanii non mitius halat</span><span class="linebreak"></span>
<span class="line">aura croci, dites nec si tibi rara Sabaei</span><span class="linebreak"></span>
<span class="line">cinnama odoratas nec Arabs decerpsit aristas)</span><span class="linebreak"></span>
<span class="line">inferiis cum laude datis heu carmine plango</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Pierio; sume &lt;o&gt; gemitus et vulnera nati</span><span class="linebreak"></span>
<span class="line">et lacrimas, rari quas umquam habuere parentes!</span><span class="linebreak"></span>
<span class="line">atque utinam Fortuna mihi dare manibus aras,</span><span class="linebreak"></span>
<span class="line">par templis opus, aëriamque educere molem</span><span class="linebreak"></span>
<span class="line">Cyclopum scopulos ultra atque audacia saxa</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>Pyramidum, et magno tumulum praetexere luco.</span><span class="linebreak"></span>
<span class="line">illic et Siculi superassem dona sepulchri</span><span class="linebreak"></span>
<span class="line">et Nemees lucum et Pelopis sollemnia trunci.</span><span class="linebreak"></span>
<span class="line">illic Oebalio non finderet aëra disco</span><span class="linebreak"></span>
<span class="line">Graiorum vis nuda virum, non arva rigaret</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>sudor equum aut putri sonitum daret ungula fossa,</span><span class="linebreak"></span>
<span class="line">sed Phoebi simplex chorus en frondentia vatum</span><span class="linebreak"></span>
<span class="line">praemia laudato, genitor, tibi rite ligarent!</span><span class="linebreak"></span>
<span class="line">ipse madens oculis, araeque animaeque sacerdos</span><span class="linebreak"></span>
<span class="line">praecinerem gemitum, cui te nec Cerberus omni</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>ore nec Orpheae quirent avertere leges.</span><span class="linebreak"></span>
<span class="line">atque ibi me moresque tuos et facta canentem</span><span class="linebreak"></span>
<span class="line">fors et magniloquo non posthabuisset Homero,</span><span class="linebreak"></span>
<span class="line">tenderet aeterno &lt;et&gt; Pietas aequare Maroni.</span><span class="linebreak"></span>
</p>
</section><notes></notes></section>