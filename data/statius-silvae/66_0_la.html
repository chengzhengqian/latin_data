<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">servitium, cui triste nihil, qui sponte sibique</span><span class="linebreak"></span>
<span class="line">imperiosus erat. quisnam haec in funera missos</span><span class="linebreak"></span>
<span class="line">castiget luctus? gemit inter bella peremptum</span><span class="linebreak"></span>
<span class="line">Parthus equum fidosque canes flevere Molossi</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>et volucres habuere rogum cervusque Maronem.</span><span class="linebreak"></span>
<span class="line indent1">Quid si nec famulus? vidi ipse habitusque notavi</span><span class="linebreak"></span>
<span class="line">te tantum capientis erum; sed maior in ore</span><span class="linebreak"></span>
<span class="line">spiritus et tenero manifesti in sanguine mores.</span><span class="linebreak"></span>
<span class="line">optarent multum Graiae cuperentque Latinae</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>sic peperisse nurus. non talem Cressa superbum</span><span class="linebreak"></span>
<span class="line">callida sollicito revocavit Thesea filo,</span><span class="linebreak"></span>
<span class="line">nec Paris Oebalios talis visurus amores</span><span class="linebreak"></span>
<span class="line">rusticus invitas deiecit in aequora pinus.</span><span class="linebreak"></span>
<span class="line">non fallo aut cantus assueta licentia ducit:</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>vidi et adhuc video, qualem nec bella canentem</span><span class="linebreak"></span>
<span class="line">litore virgineo Thetis occultavit Achillem</span><span class="linebreak"></span>
<span class="line">nec circum saevi fugientem moenia Phoebi</span><span class="linebreak"></span>
<span class="line">Troilon Haemoniae deprendit lancea dextrae.</span><span class="linebreak"></span>
<span class="line">qualis eras, procul en cunctis puerisque virisque</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>pulchrior et tantum domino minor! illius unus</span><span class="linebreak"></span>
<span class="line">ante decor, quantum praecedit clara minores</span><span class="linebreak"></span>
<span class="line">luna faces quantumque alios premit Hesperos ignes.</span><span class="linebreak"></span>
<span class="line">non tibi femineum vultu decus oraque supra</span><span class="linebreak"></span>
</p>
</section><notes></notes></section>