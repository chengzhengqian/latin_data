<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">occuluit. nec enim dominos de plebe tulisti,</span><span class="linebreak"></span>
<span class="line">sed quibus occasus pariter famulantur et ortus.</span><span class="linebreak"></span>
<span class="line">nec pudor iste tibi: quid enim terrisque poloque</span><span class="linebreak"></span>
<span class="line">parendi sine lege manet? vice cuncta reguntur</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>alternisque premunt. propriis sub regibus omnis</span><span class="linebreak"></span>
<span class="line">terra; premit felix regum diademata Roma;</span><span class="linebreak"></span>
<span class="line">hanc ducibus frenare datum; mox crescit in illos</span><span class="linebreak"></span>
<span class="line">imperium superis; sed habent et numina legem.</span><span class="linebreak"></span>
<span class="line">servit et astrorum velox chorus et vaga servit</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>luna, nec iniussae totiens redit orbita lucis.</span><span class="linebreak"></span>
<span class="line">et (modo si fas est aequare iacentia summis)</span><span class="linebreak"></span>
<span class="line">pertulit et saevi Tirynthius horrida regis</span><span class="linebreak"></span>
<span class="line">pacta, nec erubuit famulantis fistula Phoebi.</span><span class="linebreak"></span>
<span class="line indent1">Sed neque barbaricis Latio transmissus ab oris.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Smyrna tibi gentile solum potusque verendo</span><span class="linebreak"></span>
<span class="line">fonte Meles Hermique vadum, quo Lydius intrat</span><span class="linebreak"></span>
<span class="line">Bacchus et aurato reficit sua cornua limo.</span><span class="linebreak"></span>
<span class="line">laeta dehinc series variisque ex ordine curis</span><span class="linebreak"></span>
<span class="line">auctus honos, semperque gradus prope numina, semper</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Caesareum coluisse latus sacrisque deorum</span><span class="linebreak"></span>
<span class="line">arcanis haerere datum. Tibereia primum</span><span class="linebreak"></span>
<span class="line">aula tibi vixdum ora nova mutante iuventa</span><span class="linebreak"></span>
<span class="line">panditur (hic annis multum super indole victis</span><span class="linebreak"></span>
</p>
</section><notes></notes></section>