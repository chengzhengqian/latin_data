<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">seu volvit monitus quos dat Gargettius auctor,</span><span class="linebreak"></span>
<span class="line">seu nostram quatit ille chelyn, seu dissona nectit</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>carmina, sive minax ultorem stringit iambon,</span><span class="linebreak"></span>
<span class="line">hinc levis e scopulis meliora ad carmina Siren</span><span class="linebreak"></span>
<span class="line">advolat, hinc motis audit Tritonia cristis.</span><span class="linebreak"></span>
<span class="line">tunc rapidi ponunt flatus, maria ipsa vetantur</span><span class="linebreak"></span>
<span class="line">obstrepere, emergunt pelago doctamque trahuntur</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>ad chelyn et blandi scopulis delphines aderrant.</span><span class="linebreak"></span>
<span class="line indent1">Vive, Midae gazis et Lydo ditior auro,</span><span class="linebreak"></span>
<span class="line">Troica et Euphratae supra diademata felix,</span><span class="linebreak"></span>
<span class="line">quem non ambigui fasces, non mobile vulgus,</span><span class="linebreak"></span>
<span class="line">non leges, non castra terent, qui pectore magno</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>spemque metumque domas voto sublimior omni,</span><span class="linebreak"></span>
<span class="line">exemptus Fatis indignantemque refellens</span><span class="linebreak"></span>
<span class="line">Fortunam; dubio quem non in turbine rerum</span><span class="linebreak"></span>
<span class="line">deprendet suprema dies, sed abire paratum</span><span class="linebreak"></span>
<span class="line">ac plenum vita. nos, vilis turba, caducis</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>deservire bonis semperque optare parati,</span><span class="linebreak"></span>
<span class="line">spargimur in casus: celsa tu mentis ab arce</span><span class="linebreak"></span>
<span class="line">despicis errantes humanaque gaudia rides.</span><span class="linebreak"></span>
<span class="line">tempus erat cum te geminae suffragia terrae</span><span class="linebreak"></span>
<span class="line">diriperent celsusque duas veherere per urbes,</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>inde Dicarcheis multum venerande colonis,</span><span class="linebreak"></span>
<span class="line">hinc ascite meis, pariterque his largus et illis</span><span class="linebreak"></span>
</p>
</section><notes></notes></section>