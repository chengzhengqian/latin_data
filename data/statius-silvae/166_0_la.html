<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">dicebam certe: “vatum non irrita currunt</span><span class="linebreak"></span>
<span class="line">auguria.” en ingens reserat tibi limen honorum</span><span class="linebreak"></span>
<span class="line">Caesar et Ausonii committit munia ferri!</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>vade, puer, tantisque enixus suffice donis.</span><span class="linebreak"></span>
<span class="line">felix qui magno iam nunc sub praeside iuras</span><span class="linebreak"></span>
<span class="line">cuique sacer primum tradit Germanicus ensem.</span><span class="linebreak"></span>
<span class="line">non minus hoc fortes quam si tibi panderet ipse</span><span class="linebreak"></span>
<span class="line">Bellipotens aquilas torvaque induceret ora</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>casside. vade alacer maioraque disce mereri.</span><span class="linebreak"></span>
</p>
<h3>3</h3>
<span class="label"><span class="ac">EPICEDION IN PATREM SUUM</span></span>
<p class="lineGroup">
<span class="line">Ipse malas vires et lamentabile carmen</span><span class="linebreak"></span>
<span class="line">Elysio de fonte mihi pulsumque sinistrae</span><span class="linebreak"></span>
<span class="line">da, genitor praedocte, lyrae. neque enim antra moveri</span><span class="linebreak"></span>
<span class="line">Delia nec solitam fas est impellere Cirrham</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>te sine. Corycia quicquid modo Phoebus in umbra,</span><span class="linebreak"></span>
<span class="line">quicquid ab Ismariis monstrarat collibus Euhan,</span><span class="linebreak"></span>
<span class="line">dedidici. fugere meos Parnasia crines</span><span class="linebreak"></span>
<span class="line">vellera, funestamque hederis irrepere taxum</span><span class="linebreak"></span>
<span class="line">extimui tripodumque (nefas!) arescere laurum.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>certe ego magnanimum qui facta attollere regum</span><span class="linebreak"></span>
<span class="line">ibam altum spirans Martemque aequare canendo.</span><span class="linebreak"></span>
<span class="line">quis sterili mea corda situ   *   *   *</span><span class="linebreak"></span>
<span class="line">*   *   *   *   *   *   *   **   quis Apolline merso</span><span class="linebreak"></span>
<span class="line">frigida damnatae praeduxit nubila menti?</span><span class="linebreak"></span>
<span class="line">stant circum attonitae vatem et nil dulce sonantes</span><span class="linebreak"></span>
</p>
</section><notes></notes></section>