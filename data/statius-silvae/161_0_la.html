<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">ille secundus apex bellorum et proxima cassis.</span><span class="linebreak"></span>
<span class="line">sic Phryges attoniti, quamquam Nemeaea viderent</span><span class="linebreak"></span>
<span class="line">arma Cleonaeusque acies impelleret arcus,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>pugnante Alcide tamen et Telamona timebant.</span><span class="linebreak"></span>
<span class="line">disce, puer, (nec enim externo monitore petendus</span><span class="linebreak"></span>
<span class="line">virtutis tibi pulcher amor: cognata ministret</span><span class="linebreak"></span>
<span class="line">laus animos, aliis Decii reducesque Camilli</span><span class="linebreak"></span>
<span class="line">monstrentur), tu disce patrem: quantusque nigrantem</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>fluctibus occiduis fessoque Hyperione Thulen</span><span class="linebreak"></span>
<span class="line">intrarit mandata gerens quantusque potentis</span><span class="linebreak"></span>
<span class="line">mille urbes Asiae sortito rexerit anno</span><span class="linebreak"></span>
<span class="line">imperium mulcente toga. bibe talia pronis</span><span class="linebreak"></span>
<span class="line">auribus, haec certent tibi conciliare propinqui,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>haec iterent praecepta senes comitesque paterni.</span><span class="linebreak"></span>
<span class="line indent1">Iamque adeo moliris iter nec deside passu</span><span class="linebreak"></span>
<span class="line">ire paras. nondum validae tibi signa iuventae</span><span class="linebreak"></span>
<span class="line">irrepsere genis et adhuc tenor integer aevi,</span><span class="linebreak"></span>
<span class="line">nec genitor iuxta; Fatis namque haustus iniquis</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>occidit et geminam prolem sine praeside linquens</span><span class="linebreak"></span>
<span class="line">nec saltem teneris ostrum puerile lacertis</span><span class="linebreak"></span>
<span class="line">exuit albentique umeros induxit amictu.</span><span class="linebreak"></span>
<span class="line">quem non corrupit pubes effrena novaeque</span><span class="linebreak"></span>
<span class="line">libertas properata togae? ceu nescia falcis</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>silva comas tollit fructumque exspirat in umbras.</span><span class="linebreak"></span>
<span class="line">at tibi Pieriae tenero sub pectore curae</span><span class="linebreak"></span>
<span class="line">et pudor et docti legem sibi dicere mores;</span><span class="linebreak"></span>
</p>
</section><notes></notes></section>