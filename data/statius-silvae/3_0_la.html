<section class="div1 language" lang="la"><header><hgroup><h1>SILVAE</h1></hgroup></header><section class="div2">
<h2><span class="ac">LIBER PRIMUS</span></h2>
<span class="label"><span class="ac">STATIUS STELLAE SUO SALUTEM</span></span>
<p class="noindent">Diu multumque dubitavi, Stella, iuvenis optime et in studiis nostris eminentissime, qua parte [et] voluisti, an hos libellos, qui mihi subito calore et quadam festinandi voluptate fluxerunt, cum singuli de sinu meo pro&lt;dierint&gt;, congregatos ipse dimitterem. <span class="br"></span><span class="lineNumber">5</span><span class="br"></span>quid enim &lt;opus eo tempore hos&gt; quoque auctoritate editionis onerari, quo adhuc pro Thebaide mea, quamvis me reliquerit, timeo? sed et Culicem legimus et Batrachomachiam etiam agnoscimus, nec quisquam est illustrium poetarum qui non aliquid operibus suis stilo remissiore praeluserit. <span class="br"></span><span class="lineNumber">10</span><span class="br"></span>quid quod et serum erat continere, cum illa vos certe quorum honori data sunt haberetis? sed apud ceteros necesse est multum illis pereat ex venia, cum amiserint quam solam habuerunt gratiam celeritatis. nullum enim ex illis biduo longius tractum, quaedam et in singulis diebus effusa. quam timeo ne <span class="br"></span><span class="lineNumber">15</span><span class="br"></span>verum istuc versus quoque ipsi de se probent!</p>
</section><notes></notes></section>