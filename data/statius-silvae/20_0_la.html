<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">hic fuit ille dies: noctem canat ipse maritus,</span><span class="linebreak"></span>
<span class="line">quantum nosse licet. sic victa sopore doloso</span><span class="linebreak"></span>
<span class="line">Martia fluminea posuit latus Ilia ripa;</span><span class="linebreak"></span>
<span class="line">non talis niveos tinxit Lavinia vultus</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>cum Turno spectante rubet; non Claudia talis</span><span class="linebreak"></span>
<span class="line">respexit populos mota iam virgo carina.</span><span class="linebreak"></span>
<span class="line indent1">Nunc opus, Aonidum comites tripodumque ministri,</span><span class="linebreak"></span>
<span class="line">diversis certare modis. eat enthea vittis</span><span class="linebreak"></span>
<span class="line">atque hederis redimita cohors, ut pollet ovanti</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>quisque lyra; sed praecipue qui nobile gressu</span><span class="linebreak"></span>
<span class="line">extremo fraudatis epos date carmina festis</span><span class="linebreak"></span>
<span class="line">digna toris. hunc ipse Coo plaudente Philitas</span><span class="linebreak"></span>
<span class="line">Callimachusque senex Umbroque Propertius antro</span><span class="linebreak"></span>
<span class="line">ambissent laudare diem nec tristis in ipsis</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>Naso Tomis divesque foco lucente Tibullus.</span><span class="linebreak"></span>
<span class="line">me certe non unus amor simplexque canendi</span><span class="linebreak"></span>
<span class="line">causa trahit. tecum similes iunctaeque Camenae,</span><span class="linebreak"></span>
<span class="line">Stella, mihi, multumque pares bacchamur ad aras</span><span class="linebreak"></span>
<span class="line">et sociam doctis haurimus ab amnibus undam.</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>at te nascentem gremio mea prima recepit</span><span class="linebreak"></span>
<span class="line">Parthenope, dulcisque solo tu gloria nostro</span><span class="linebreak"></span>
<span class="line">reptasti. nitidum consurgat ad aethera tellus</span><span class="linebreak"></span>
<span class="line">Eubois et pulchra tumeat Sebethos alumna,</span><span class="linebreak"></span>
</p>
</section><notes></notes></section>