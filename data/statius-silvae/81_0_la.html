<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">texitur et signis crescit torus asper eburnis.</span><span class="linebreak"></span>
<span class="line">pacatus mitisque veni, nec turbidus ira</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>nec famulare timens, sed quem te Maenalis Auge</span><span class="linebreak"></span>
<span class="line">confectum thiasis et multo fratre madentem</span><span class="linebreak"></span>
<span class="line">detinuit qualemque vagae post crimina noctis</span><span class="linebreak"></span>
<span class="line">Thespius obstupuit totiens socer. hic tibi festa</span><span class="linebreak"></span>
<span class="line">gymnas et insontes iuvenum sine caestibus irae</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>annua veloci peragunt certamina lustro.</span><span class="linebreak"></span>
<span class="line">hic templis inscriptus avo gaudente sacerdos</span><span class="linebreak"></span>
<span class="line">parvus adhuc similisque tui cum prima novercae</span><span class="linebreak"></span>
<span class="line">monstra manu premeres atque exanimata doleres.</span><span class="linebreak"></span>
<span class="line indent1">Sed quaenam subiti, veneranda, exordia templi</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>dic age, Calliope. socius tibi grande sonabit</span><span class="linebreak"></span>
<span class="line">Alcides tensoque modos imitabitur arcu.</span><span class="linebreak"></span>
<span class="line indent1">Tempus erat caeli cum torrentissimus axis</span><span class="linebreak"></span>
<span class="line">incumbit terris ictusque Hyperione multo</span><span class="linebreak"></span>
<span class="line">acer anhelantes incendit Sirius agros.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>iamque dies aderat profugis cum regibus aptum</span><span class="linebreak"></span>
<span class="line">fumat Aricinum Triviae nemus et face multa</span><span class="linebreak"></span>
<span class="line">conscius Hippolyti splendet lacus. ipsa coronat</span><span class="linebreak"></span>
<span class="line">emeritos Diana canes et spicula terget</span><span class="linebreak"></span>
<span class="line">et tutas sinit ire feras, omnisque pudicis</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Itala terra focis Hecateidas excolit idus.</span><span class="linebreak"></span>
<span class="line">ast ego, Dardaniae quamvis sub collibus Albae</span><span class="linebreak"></span>
<span class="line">rus proprium magnique ducis mihi munere currens</span><span class="linebreak"></span>
</p>
</section><notes></notes></section>