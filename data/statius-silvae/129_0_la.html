<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">(quem tibi posthabito studium est coluisse Tonante</span><span class="linebreak"></span>
<span class="line">quique tuos alio subtexit munere fasces</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>et spatia obliquae mandat renovare Latinae),</span><span class="linebreak"></span>
<span class="line">forsitan Ausonias ibis frenare cohortes</span><span class="linebreak"></span>
<span class="line">aut Rheni populos aut nigrae litora Thules</span><span class="linebreak"></span>
<span class="line">aut Histrum servare latus metuendaque portae</span><span class="linebreak"></span>
<span class="line">limina Caspiacae. nec enim tibi sola potentis</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>eloquii virtus: sunt membra accommoda bellis</span><span class="linebreak"></span>
<span class="line">quique gravem tarde subeant thoraca lacerti.</span><span class="linebreak"></span>
<span class="line">seu campo pedes ire pares, est agmina supra</span><span class="linebreak"></span>
<span class="line">nutaturus apex, seu frena sonantia flectes,</span><span class="linebreak"></span>
<span class="line">serviet asper equus. nos facta aliena canendo</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>vergimus in senium: propriis tu pulcher in armis</span><span class="linebreak"></span>
<span class="line">ipse canenda geres parvoque exempla parabis</span><span class="linebreak"></span>
<span class="line">magna Getae, dignos quem iam nunc belliger actus</span><span class="linebreak"></span>
<span class="line">poscit avus praestatque domi novisse triumphos.</span><span class="linebreak"></span>
<span class="line">surge agedum iuvenemque puer deprende parentem,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>stemmate materno felix, virtute paterna.</span><span class="linebreak"></span>
<span class="line">iam te blanda sinu Tyrio sibi curia felix</span><span class="linebreak"></span>
<span class="line">educat et cunctas gaudet spondere curules.‚Äù</span><span class="linebreak"></span>
<span class="line indent1">Haec ego Chalcidicis ad te, Marcelle, sonabam</span><span class="linebreak"></span>
<span class="line">litoribus, fractas ubi Vesvius erigit iras</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>aemula Trinacriis volvens incendia flammis.</span><span class="linebreak"></span>
</p>
</section><notes></notes></section>