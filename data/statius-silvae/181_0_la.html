<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">viscera nostra tenens animamque avellitur infans,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>non de stirpe quidem nec qui mea nomina ferret</span><span class="linebreak"></span>
<span class="line">oraque; non fueram genitor. sed cernite fletus</span><span class="linebreak"></span>
<span class="line">liventesque genas et credite planctibus orbi.</span><span class="linebreak"></span>
<span class="line">orbus ego. huc patres et aperto pectore matres</span><span class="linebreak"></span>
<span class="line">conveniant; cineremque oculis et crimina ferto,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>si qua sub uberibus plenis ad funera natos</span><span class="linebreak"></span>
<span class="line">ipsa gradu labente tulit madidumque cecidit</span><span class="linebreak"></span>
<span class="line">pectus et ardentes restinxit lacte favillas.</span><span class="linebreak"></span>
<span class="line">quisquis adhuc tenerae signatum flore iuventae</span><span class="linebreak"></span>
<span class="line">immersit cineri iuvenem primaque iacentis</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>serpere crudeles vidit lanugine flammas</span><span class="linebreak"></span>
<span class="line">adsit et alterno mecum clamore fatiscat:</span><span class="linebreak"></span>
<span class="line">vincetur lacrimis et te, Natura, pudebit.</span><span class="linebreak"></span>
<span class="line">tanta mihi feritas, tanta est insania luctus.</span><span class="linebreak"></span>
<span class="line">hoc quoque cum ni&lt;tor&gt; ter dena luce peracta</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>acclinis tumul&lt;o et pla&gt;nctus in carmina verto</span><span class="linebreak"></span>
<span class="line">discordesque m&lt;odos et&gt; singultantia verba</span><span class="linebreak"></span>
<span class="line">molior. ista ly&lt;rae vis&gt; est atque ira tacendi</span><span class="linebreak"></span>
<span class="line">impatiens; sed nec solitae mihi vertice laurus</span><span class="linebreak"></span>
<span class="line">nec fronti vittatus honos. en taxea marcet</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>silva comis hilaresque hederas plorata cupressus</span><span class="linebreak"></span>
<span class="line">excludit ramis; nec eburno pollice chordas</span><span class="linebreak"></span>
<span class="line">pulso sed incertam digitis errantibus amens</span><span class="linebreak"></span>
<span class="line">scindo chelyn. iuvat, heu, iuvat illaudabile carmen</span><span class="linebreak"></span>
<span class="line">fundere et incompte miserum laxare dolorem.</span><span class="linebreak"></span>
</p>
</section><notes></notes></section>