<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line indent1">“Tune,” inquit “largitor opum, qui mente profusa</span><span class="linebreak"></span>
<span class="line">tecta Dicaearchi pariter iuvenisque replesti</span><span class="linebreak"></span>
<span class="line">Parthenopen? nostro qui tot fastigia monti,</span><span class="linebreak"></span>
<span class="line">tot virides lucos, tot saxa imitantia vultus</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>aeraque, tot scripto viventes lumine ceras</span><span class="linebreak"></span>
<span class="line">fixisti? quid enim ista domus, quid terra, priusquam</span><span class="linebreak"></span>
<span class="line">te gauderet erum? longo tu tramite nudos</span><span class="linebreak"></span>
<span class="line">texisti scopulos, fueratque ubi semita tantum</span><span class="linebreak"></span>
<span class="line">nunc tibi distinctis stat porticus alta columnis</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>ne sorderet iter. curvi tu litoris ora</span><span class="linebreak"></span>
<span class="line">clausisti calidas gemina testudine Nymphas.</span><span class="linebreak"></span>
<span class="line">vix opera enumerem: mihi pauper et indigus uni</span><span class="linebreak"></span>
<span class="line">Pollius? et tales hilaris tamen intro penates</span><span class="linebreak"></span>
<span class="line">et litus quod pandis amo. sed proxima sedem</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>despicit et tacite ridet mea limina Iuno.</span><span class="linebreak"></span>
<span class="line">da templum dignasque tuis conatibus aras,</span><span class="linebreak"></span>
<span class="line">quas puppes velis nolint transire secundis,</span><span class="linebreak"></span>
<span class="line">quo pater aetherius mensisque accita deorum</span><span class="linebreak"></span>
<span class="line">turba et ab excelso veniat soror hospita templo.</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>nec te, quod solidus contra riget umbo maligni</span><span class="linebreak"></span>
<span class="line">montis et immenso non umquam exesus ab aevo,</span><span class="linebreak"></span>
<span class="line">terreat. ipse adero et conamina tanta iuvabo</span><span class="linebreak"></span>
<span class="line">asperaque invitae perfringam viscera terrae.</span><span class="linebreak"></span>
<span class="line">incipe et Herculeis fidens hortatibus aude.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>non Amphioniae steterint velocius arces</span><span class="linebreak"></span>
<span class="line">Pergameusve labor.” dixit mentemque reliquit.</span><span class="linebreak"></span>
<span class="line indent1">Nec mora cum scripta formatur imagine tela.</span><span class="linebreak"></span>
<span class="line">innumerae coiere manus: his caedere silvas</span><span class="linebreak"></span>
</p>
</section><notes></notes></section>