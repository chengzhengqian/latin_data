<section class="div1 language" lang="la"><header><hgroup><h1>SILVAE</h1></hgroup></header><section class="div2">
<h3>2</h3>
<span class="label"><span class="ac">EPITHALAMION IN STELLAM ET VIOLENTILLAM</span></span>
<p class="lineGroup">
<span class="line">Unde sacro Latii sonuerunt carmine montes?</span><span class="linebreak"></span>
<span class="line">cui, Paean, nova plectra moves umeroque comanti</span><span class="linebreak"></span>
<span class="line">facundum suspendis ebur? procul ecce canoro</span><span class="linebreak"></span>
<span class="line">demigrant Helicone deae quatiuntque novena</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>lampade sollemnem thalamis coeuntibus ignem</span><span class="linebreak"></span>
<span class="line">et de Pieriis vocalem fontibus undam.</span><span class="linebreak"></span>
<span class="line">quas inter vultu petulans Elegea propinquat</span><span class="linebreak"></span>
<span class="line">celsior assueto divasque hortatur et ambit</span><span class="linebreak"></span>
<span class="line">alternum furata pedem, decimamque videri</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>se cupit et mediis fallit permixta sorores.</span><span class="linebreak"></span>
<span class="line">ipsa manu nuptam genetrix Aeneia duxit</span><span class="linebreak"></span>
<span class="line">lumina demissam et dulci probitate rubentem,</span><span class="linebreak"></span>
<span class="line">ipsa toros et sacra parat cultuque Latino</span><span class="linebreak"></span>
<span class="line">dissimulata deam crinem vultusque genasque</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>temperat atque nova gestit minor ire marita.</span><span class="linebreak"></span>
<span class="line indent1">Nosco diem causasque sacri: te concinit iste</span><span class="linebreak"></span>
<span class="line">(pande fores), te, Stella, chorus; tibi Phoebus et Euhan</span><span class="linebreak"></span>
<span class="line">et de Maenalia volucer Tegeaticus umbra</span><span class="linebreak"></span>
<span class="line">serta ferunt. nec blandus Amor nec Gratia cessat</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>amplexum niveos optatae coniugis artus</span><span class="linebreak"></span>
<span class="line">floribus innumeris et olenti spargere nimbo.</span><span class="linebreak"></span>
</p>
</section><notes></notes></section>