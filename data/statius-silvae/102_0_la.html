<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">35</span><span class="br"></span>quem meruit formae dominum dabo. vade age mecum,</span><span class="linebreak"></span>
<span class="line">vade, puer. ducam volucri per sidera curru</span><span class="linebreak"></span>
<span class="line">donum immane duci, nec te plebeia manebunt</span><span class="linebreak"></span>
<span class="line">iura: Palatino famulus deberis honori.</span><span class="linebreak"></span>
<span class="line">nil ego, nil, fateor, toto tam dulce sub orbe</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>aut vidi aut genui. cedet tibi Latmius ultro</span><span class="linebreak"></span>
<span class="line">Sangariusque puer, quemque irrita fontis imago</span><span class="linebreak"></span>
<span class="line">et sterilis consumpsit amor. te caerula Nais</span><span class="linebreak"></span>
<span class="line">mallet et apprensa traxisset fortius urna.</span><span class="linebreak"></span>
<span class="line">tu, puer, ante omnes; solus formosior ille</span><span class="linebreak"></span>
<span class="line">cui daberis.‚Äù</span><span class="linebreak"></span>
<span class="line indent6"><span class="br"></span><span class="lineNumber">45</span><span class="br"></span>Sic orsa leves secum ipsa per auras</span><span class="linebreak"></span>
<span class="line">tollit olorinaque iubet considere biga.</span><span class="linebreak"></span>
<span class="line">nec mora, iam Latii montes veterisque penates</span><span class="linebreak"></span>
<span class="line">Evandri, quos mole nova pater inclitus orbis</span><span class="linebreak"></span>
<span class="line">excolit et summis aequat Germanicus astris.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>tunc propior iam cura deae, quae forma capillis</span><span class="linebreak"></span>
<span class="line">optima, quae vestis roseos accendere vultus</span><span class="linebreak"></span>
<span class="line">apta, quod in digitis, collo quod dignius aurum.</span><span class="linebreak"></span>
<span class="line">norat caelestes oculos ducis ipsaque taedas</span><span class="linebreak"></span>
<span class="line">iunxerat et plena dederat conubia dextra.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>sic ornat crines, Tyrios sic fundit amictus,</span><span class="linebreak"></span>
<span class="line">dat radios ignemque suum. cessere priores</span><span class="linebreak"></span>
<span class="line">deliciae famulumque greges; hic pocula magno</span><span class="linebreak"></span>
<span class="line">prima duci murrasque graves crystallaque portat</span><span class="linebreak"></span>
<span class="line">candidiore manu; crescit nova gratia Baccho.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Care puer superis, qui praelibare verendum</span><span class="linebreak"></span>
</p>
</section><notes></notes></section>