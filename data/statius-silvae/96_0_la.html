<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">perspicuaeque nives Massylaque robora et Indi</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>dentis honosâ€”uni parent commissa ministro</span><span class="linebreak"></span>
<span class="line">quae Boreas quaeque Eurus atrox, quae nubilus Auster</span><span class="linebreak"></span>
<span class="line">invehit: hibernos citius numeraveris imbres</span><span class="linebreak"></span>
<span class="line">silvarumque comas. vigil idem animique sagacis;</span><span class="linebreak"></span>
<span class="line">et citus evolvit quantum Romana sub omni</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>pila die quantumque tribus, quid templa, quid alti</span><span class="linebreak"></span>
<span class="line">undarum cursus, quid propugnacula poscant</span><span class="linebreak"></span>
<span class="line">aequoris aut longe series porrecta viarum,</span><span class="linebreak"></span>
<span class="line">quod domini celsis niteat laquearibus aurum,</span><span class="linebreak"></span>
<span class="line">quae divum in vultus igni formanda liquescat</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>massa, quid Ausoniae scriptum crepet igne Monetae.</span><span class="linebreak"></span>
<span class="line">hinc tibi rara quies animoque exclusa voluptas</span><span class="linebreak"></span>
<span class="line">exiguaeque dapes et numquam laesa profundo</span><span class="linebreak"></span>
<span class="line">cura mero. sed iura tamen genialia cordi</span><span class="linebreak"></span>
<span class="line">et mentem vincire toris ac iungere festa</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>conubia et fidos domino genuisse clientes.</span><span class="linebreak"></span>
<span class="line indent1">Quis sublime genus formamque insignis Etruscae</span><span class="linebreak"></span>
<span class="line">nesciat? haudquaquam proprio mihi cognita visu,</span><span class="linebreak"></span>
<span class="line">sed decus eximium famae par reddit imago,</span><span class="linebreak"></span>
<span class="line">vultibus et similis natorum gratia monstrat.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>nec vulgare genus: fasces summamque curulem</span><span class="linebreak"></span>
<span class="line">frater et Ausonios enses mandataque fidus</span><span class="linebreak"></span>
<span class="line">signa tulit, cum prima truces amentia Dacos</span><span class="linebreak"></span>
<span class="line">impulit et magno gens est damnata triumpho.</span><span class="linebreak"></span>
</p>
</section><notes></notes></section>