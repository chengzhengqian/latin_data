<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line">liberior campi multumque amplexus operti</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>aetheros et tantum domino minor; ille penates</span><span class="linebreak"></span>
<span class="line">implet et ingenti genio gravat. aemulus illic</span><span class="linebreak"></span>
<span class="line">mons Libys Iliacusque nitet, &lt;si&gt;mul atra Syene</span><span class="linebreak"></span>
<span class="line">et Chios et glaucae certantia Doridi saxa</span><span class="linebreak"></span>
<span class="line">Lunaque portandis tantum suffecta columnis.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>longa supra species: fessis vix culmina prendas</span><span class="linebreak"></span>
<span class="line">visibus auratique putes laquearia caeli.</span><span class="linebreak"></span>
<span class="line">hic cum Romuleos proceres trabeataque Caesar</span><span class="linebreak"></span>
<span class="line">agmina mille simul iussit discumbere mensis,</span><span class="linebreak"></span>
<span class="line">ipsa sinus accincta Ceres Bacchusque laborat</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>sufficere. aetherii felix sic orbita fluxit</span><span class="linebreak"></span>
<span class="line">Triptolemi, sic uvifero sub palmite nudos</span><span class="linebreak"></span>
<span class="line">umbravit colles et sobria rura Lyaeus.</span><span class="linebreak"></span>
<span class="line indent1">Sed mihi non epulas Indisque innixa columnis</span><span class="linebreak"></span>
<span class="line">robora Maurorum famulasque ex ordine turmas,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ipsum, ipsum cupido tantum spectare vacavit,</span><span class="linebreak"></span>
<span class="line">tranquillum vultus et maiestate serena</span><span class="linebreak"></span>
<span class="line">mulcentem radios summittentemque modeste</span><span class="linebreak"></span>
<span class="line">fortunae vexilla suae; tamen ore nitebat</span><span class="linebreak"></span>
<span class="line">dissimulatus honos. talem quoque barbarus hostis</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>posset et ignotae conspectum agnoscere gentes.</span><span class="linebreak"></span>
<span class="line">non aliter gelida Rhodopes in valle recumbit</span><span class="linebreak"></span>
<span class="line">dimissis Gradivus equis; sic lubrica ponit</span><span class="linebreak"></span>
<span class="line">membra Therapnaea resolutus gymnade Pollux,</span><span class="linebreak"></span>
<span class="line">sic iacet ad Gangen Indis ululantibus Euhan,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>sic gravis Alcides post horrida iussa reversus</span><span class="linebreak"></span>
</p>
</section><notes></notes></section>