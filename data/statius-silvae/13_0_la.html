<section class="div1 language" lang="la"><header><hgroup><h1>SILVAE</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">70</span><span class="br"></span>sed tua turba sumus. clarus de gente Latina</span><span class="linebreak"></span>
<span class="line">est iuvenis, quem patriciis maioribus ortum</span><span class="linebreak"></span>
<span class="line">Nobilitas gavisa tulit praesagaque formae</span><span class="linebreak"></span>
<span class="line">protinus e nostro posuit cognomina caelo.</span><span class="linebreak"></span>
<span class="line">hunc egomet tota quondam (tibi dulce) pharetra</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>improbus et densa trepidantem cuspide fixi.</span><span class="linebreak"></span>
<span class="line">quamvis Ausoniis multum gener ille petitus</span><span class="linebreak"></span>
<span class="line">matribus, edomui victum dominaeque potentis</span><span class="linebreak"></span>
<span class="line">ferre iugum et longos iussi sperare per annos.</span><span class="linebreak"></span>
<span class="line">ast illam summa leviter (sic namque iubebas)</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>lampade parcentes et inerti strinximus arcu.</span><span class="linebreak"></span>
<span class="line">ex illo quantos iuvenis premat anxius ignes,</span><span class="linebreak"></span>
<span class="line">testis ego attonitus, quantum me nocte dieque</span><span class="linebreak"></span>
<span class="line">urguentem ferat: haud ulli vehementior umquam</span><span class="linebreak"></span>
<span class="line">incubui, genetrix, iterataque vulnera fodi.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>vidi ego et immiti cupidum decurrere campo</span><span class="linebreak"></span>
<span class="line">Hippomenen, nec sic meta pallebat in ipsa.</span><span class="linebreak"></span>
<span class="line">vidi et Abydeni iuvenis certantia remis</span><span class="linebreak"></span>
<span class="line">bracchia laudavique manus et saepe natanti</span><span class="linebreak"></span>
<span class="line">praeluxi: minor ille calor, quo saeva tepebant</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>aequora: tu veteres, iuvenis, transgressus amores.</span><span class="linebreak"></span>
<span class="line">ipse ego te tantos stupui durasse per aestus</span><span class="linebreak"></span>
<span class="line">firmavique animos blandisque madentia plumis</span><span class="linebreak"></span>
<span class="line">lumina detersi. quotiens mihi questus Apollo</span><span class="linebreak"></span>
<span class="line">sic vatem maerere suum! iam, mater, amatos</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>indulge thalamos. noster comes ille piusque</span><span class="linebreak"></span>
<span class="line">signifer; armiferos poterat memorare labores</span><span class="linebreak"></span>
<span class="line">claraque facta virum et torrentes sanguine campos,</span><span class="linebreak"></span>
<span class="line">sed tibi plectra dedit mitisque incedere vates</span><span class="linebreak"></span>
</p>
</section><notes></notes></section>