<section class="div1 language" lang="la"><header><hgroup><h1>SILVAE</h1></hgroup></header><section class="div2">
<h2><span class="ac">LIBER SECUNDUS</span></h2>
<span class="label"><span class="ac">STATIUS MELIORI SUO SALUTEM</span></span>
<p class="noindent">Et familiaritas nostra qua gaudeo, Melior, vir optime nec minus in iudicio litterarum quam in omni vitae colore tersissime, et ipsa opusculorum quae tibi trado condicio sic posita est ut totus hic ad te liber meus etiam sine epistula spectet. <span class="br"></span><span class="lineNumber">5</span><span class="br"></span>primum enim habet Glauciam nostrum, cuius gratissimam infantiam et qualem plerumque infelices sortiuntur apud te complexus amabam iam non tibi. huius amissi recens vulnus, ut scis, epicedio prosecutus sum adeo festinanter ut excusandam habuerim affectibus tuis celeritatem. <span class="br"></span><span class="lineNumber">10</span><span class="br"></span>nec nunc eam apud te iacto qui nosti, sed et ceteris indico, ne quis asperiore lima carmen examinet et a confuso scriptum et dolenti datum, cum paene supervacua sint tarda solacia. Polli mei villa Surrentina quae sequitur debuit a me vel in honorem eloquentiae eius diligentius dici, sed amicus ignovit. <span class="br"></span><span class="lineNumber">15</span><span class="br"></span>in arborem certe tuam, Melior, et psittacum scis a me leves libellos quasi epigrammatis loco scriptos. eandem exigebat stili facilitatem leo 



</p></section><notes></notes></section>