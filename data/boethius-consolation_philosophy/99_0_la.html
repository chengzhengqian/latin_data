<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

sunt finem relinquunt, pariter quoque esse desistunt. Quod quidem cuipiam
mirum forte videatur, ut malos, qui plures hominum sunt, eosdem non esse
dicamus; sed ita sese res habet. Nam qui mali sunt eos malos <span class="br"></span><span class="lineNumber">105</span><span class="br"></span> esse non abnuo; sed eosdem esse pure atque
simpliciter nego.</p>
<p>Nam uti cadaver hominem mortuum dixeris, simpliciter vero hominem appellare
non possis, ita vitiosos malos quidem esse concesserim, sed esse <span class="br"></span><span class="lineNumber">110</span><span class="br"></span> absolute nequeam confiteri. Est enim quod ordinem
retinet servatque naturam; quod vero ab hac deficit, esse etiam, quod in sua
natura situm est, derelinquit. ‘Sed possunt,’ inquies,
‘mali.’ Ne ego quidem negaverim, sed haec eorum
potentia non a viribus <span class="br"></span><span class="lineNumber">115</span><span class="br"></span> sed ab imbecillitate
descendit. Possunt enim mala quae minime valerent, si in bonorum efficientia
manere potuissent. Quae possibilitas eos evidentius nihil posse demonstrat.
Nam si, uti paulo ante collegimus, malum nihil est, cum mala tantummodo
<span class="br"></span><span class="lineNumber">120</span><span class="br"></span> possint, nihil posse improbos
liquet.” “Perspicuum est.”
“Atque ut intellegas quaenam sit huius potentiae vis, summo bono
nihil potentius esse paulo ante definivimus.” “Ita
est,” inquam. “Sed idem,” inquit,
“facere malum nequit.” “Minime.”
“Est
</p></section><notes></notes></section>