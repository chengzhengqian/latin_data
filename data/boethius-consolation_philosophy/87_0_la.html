<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

veluti convenientia contemperataque rectori
sponte convertant?” “Ita,” inquam,
“necesse est; nec beatum regimen esse videretur, si quidem
detrectantium <span class="br"></span><span class="lineNumber">55</span><span class="br"></span> iugum foret, non
obtemperantium salus.” “Nihil est igitur quod naturam
servans deo contrarie conetur.” “Nihil,”
inquam. “Quod si conetur,” ait, “num tandem
proficiet quidquam adversus eum quem iure beatitudinis potentissimum esse
concessimus?” <span class="br"></span><span class="lineNumber">60</span><span class="br"></span>
“Prorsus,” inquam, “nihil
valeret.” “Non est igitur aliquid quod summo huic bono
vel velit vel possit obsistere.” “Non,”
inquam, “arbitror.” “Est igitur
summum,” inquit, “bonum quod regit cuncta fortiter
suaviterque disponit.” <span class="br"></span><span class="lineNumber">65</span><span class="br"></span> Tum ego:
“Quam,” inquam,“me non modo ea quae
conclusa est summa rationum, verum multo magis haec ipsa quibus uteris verba
delectant, ut tandem aliquando stultitiam magna lacerantem sui
pudeat.”</p>
<p>“Accepisti,” inquit,“in fabulis lacessentes
caelum <span class="br"></span><span class="lineNumber">70</span><span class="br"></span> Gigantas; sed illos quoque, uti
condignum fuit, benigna fortitudo disposuit. Sed visne rationes ipsas
invicem collidamus? Forsitan ex huiusmodi conflictatione pulchra quaedam
veritatis scintilla dissiliat.” “Tuo,”
inquam, “arbitratu.” “Deum,”
<span class="br"></span><span class="lineNumber">75</span><span class="br"></span> inquit, “esse omnium potentem
nemo dubitaverit.”</p>
</section><notes></notes></section>