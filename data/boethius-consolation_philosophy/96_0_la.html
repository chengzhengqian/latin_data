<section class="div1 language" lang="la"><header><hgroup><h1>Boethius</h1></hgroup></header><section class="div2">
<p><span class="br"></span><span class="lineNumber">25</span><span class="br"></span> “Meministine igitur,”
inquit, “superioribus rationibus esse collectum intentionem omnem
voluntatis humanae quae diversis studiis agitur ad beatitudinem
festinare?” “Memini,” inquam,
“illud quoque esse demonstratum.” “Num
recordaris beatitudinem <span class="br"></span><span class="lineNumber">30</span><span class="br"></span> ipsum esse bonum
eoque modo, cum beatitudo petitur, ab omnibus desiderari bonum?”
“Minime,” inquam “recordor, quoniam id
memoriae fixum teneo.” “Omnes igitur homines boni
pariter ac mali indiscreta intentione ad bonum pervenire
nituntur?” <span class="br"></span><span class="lineNumber">35</span><span class="br"></span>
“Ita,” inquam, “consequens est.”
“Sed certum est adeptione boni bonos fieri.”
“Certum.” “Adipiscuntur igitur boni quod
appetunt?” “Sic videtur.” “Mali
vero si adipiscerentur quod appetunt bonum, mali esse non
possent.” “Ita est.” “Cum igitur
<span class="br"></span><span class="lineNumber">40</span><span class="br"></span> utrique bonum petant, sed hi quidem
adipiscantur, illi vero minime, num dubium est bonos quidem potentes esse,
qui vero mali sunt imbecillos?” “Quisquis,”
inquam, “dubitat, nec rerum naturam nec consequentiam potest
considerare rationum.” <span class="br"></span><span class="lineNumber">45</span><span class="br"></span>
“Rursus,” inquit, “si duo sint quibus idem
secundum naturam propositum sit eorumque unus naturali officio id ipsum agat
atque perficiat, alter vero naturale
</p></section><notes></notes></section>