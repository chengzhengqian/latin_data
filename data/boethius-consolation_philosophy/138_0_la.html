<section class="div1 language" lang="la"><header><hgroup><h1>Boethius</h1></hgroup></header><section class="div2">
<p class="lineGroup">
<span class="line indent3">Neutro est habitu; nam neque novit</span><span class="linebreak"></span>
<span class="line indent3">Nec penitus tamen omnia nescit,</span><span class="linebreak"></span>
<span class="line indent3">Sed quam retinens meminit summam</span><span class="linebreak"></span>
<span class="line indent3">Consulit alte visa retractans,</span><span class="linebreak"></span>
<span class="line indent3"><span class="br"></span><span class="lineNumber">30</span><span class="br"></span>Ut servatis queat oblitas</span><span class="linebreak"></span>
<span class="line indent3">Addere partes.”</span><span class="linebreak"></span>
</p>
<h3>IV</h3>
<p>Tum illa: “Vetus,” inquit, “haec est de
providentia querela Marcoque Tullio, cum divinationem distribuit, vehementer
agitata tibique ipsi res diu prorsus multumque quaesita, sed haud quaquam ab
<span class="br"></span><span class="lineNumber">5</span><span class="br"></span> ullo vestrum hactenus satis diligenter ac
firmiter expedita. Cuius caliginis causa est, quod humanae ratiocinationis
motus ad divinae praescientae simplicitatem non potest admoveri, quae si
ullo modo cogitari queat, nihil prorsus relinquetur ambigui. <span class="br"></span><span class="lineNumber">10</span><span class="br"></span> Quod ita demum patefacere atque expedire temptabo,
si prius ea quibus moveris expendero. Quaero enim, cur illam solventium
rationem minus efficacem putes, quae quia praescientiam non esse futuris
rebus causam necessitatis existimat, nihil impediri praescientia <span class="br"></span><span class="lineNumber">15</span><span class="br"></span> arbitrii libertatem putat. Num enim tu aliunde
argumentum futurorum necessitatis trahis, nisi quod ea quae praesciuntur non
evenire non possunt? Si igitur praenotio nullam futuris rebus adicit
necessitatem, quod tu etiam paulo ante fatebare, <span class="br"></span><span class="lineNumber">20</span><span class="br"></span> quid est quod voluntarii exitus rerum ad certum cogantur
eventum? Etenim positionis gratia, ut


</p></section><notes></notes></section>