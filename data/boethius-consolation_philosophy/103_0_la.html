<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

poena comitetur. Omne namque quod sit unum <span class="br"></span><span class="lineNumber">45</span><span class="br"></span>
esse ipsumque unum bonum esse paulo ante didicisti, cui consequens est ut
omne quod sit id etiam bonum esse videatur. Hoc igitur modo quidquid a bono
deficit esse desistit; quo fit ut mali desinant esse quod fuerant, sed
fuisse homines adhuc ipsa humani <span class="br"></span><span class="lineNumber">50</span><span class="br"></span> corporis
reliqua species ostentat. Quare versi in malitiam humanam quoque amisere
naturam. Sed cum ultra homines quemque provehere sola probitas possit,
necesse est ut quos ab humana condicione deiecit, infra hominis meritum
detrudat improbitas. <span class="br"></span><span class="lineNumber">55</span><span class="br"></span> Evenit igitur, ut quem
transformatum vitiis videas hominem aestimare non possis. Avaritia fervet
alienarum opum violentus ereptor? Lupi similem dixeris. Ferox atque inquies
linguam litigiis exercet? Cani comparabis. Insidiator occultus subripuisse
<span class="br"></span><span class="lineNumber">60</span><span class="br"></span> fraudibus gaudet? Vulpeculis exaequetur.
Irae intemperans fremit? Leonis animum gestare credatur. Pavidus ac fugax
non metuenda formidat? Cervis similis habeatur. Segnis ac stupidus torpit?
Asinum vivit. Levis atque inconstans studia permutat? <span class="br"></span><span class="lineNumber">65</span><span class="br"></span> Nihil avibus differt. Foedis inmundisque libidinibus
immergitur? Sordidae suis voluptate detinetur. Ita fit ut qui probitate
deserta homo esse desierit, cum in divinam condicionem transire non possit,
vertatur in beluam.</p>
</section><notes></notes></section>