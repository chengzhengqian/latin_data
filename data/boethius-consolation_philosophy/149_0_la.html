<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

Platonem sequentes deum quidem aeternum, mundum
vero dicamus esse perpetuum. Quoniam igitur <span class="br"></span><span class="lineNumber">60</span><span class="br"></span>
omne iudicium secundum sui naturam quae sibi subiecta sunt comprehendit, est
autem deo semper aeternus ac praesentarius status; scientia quoque eius
omnem temporis supergressa motionem in suae manet simplicitate praesentiae
infinitaque praeteriti <span class="br"></span><span class="lineNumber">65</span><span class="br"></span> ac futuri spatia
complectens omnia quasi iam gerantur in sua simplici cognitione considerat.
Itaque si praescientiam<a class="footnoteLink" href="#note_LCL074_426_1" id="target_note_LCL074_426_1"><sup>1</sup></a> pensare velis qua cuncta dinoscit, non esse
praescientiam quasi futuri sed scientiam numquam deficientis instantiae
rectius aestimabis; unde non <span class="br"></span><span class="lineNumber">70</span><span class="br"></span> praevidentia
sed providentia potius dicitur, quod porro ab rebus infimis constituta quasi
ab excelso rerum cacumine cuncta prospiciat. Quid igitur postulas ut
necessaria fiant quae divino lumine lustrentur, cum ne homines quidem
necessaria faciant <span class="br"></span><span class="lineNumber">75</span><span class="br"></span> esse quae videant? Num
enim quae praesentia cernis, aliquam eis necessitatem tuus addit
intuitus?” “Minime.” “Atqui si
est divini humanique praesentis digna collatio, uti vos vestro hoc
temporario praesenti quaedam videtis, ita ille omnia suo cernit <span class="br"></span><span class="lineNumber">80</span><span class="br"></span> aeterno. Quare haec divina praenotio naturam rerum
proprietatemque non mutat taliaque apud se praesentia spectat qualia in
tempore olim futura provenient. Nec rerum iudicia confundit unoque suae
mentis intuitu tam necessarie quam non necessarie

</p></section><notes><section class="footnotes"><ul><li class="note" id="note_LCL074_426_1"><a class="footnoteCrossrefLink" href="#target_note_LCL074_426_1" title="Click to highlight in text"><sup class="lineRef">1</sup>praescientian <span class="italic">V<sup>2</sup></span>
<span class="italic">Land</span>: praevidentiam <span class="italic">V<sup>1</sup></span>: praesentiam <span class="italic">the other <span class="sc">mss</span></span>.</a></li><script type="text/javascript">document.getElementById('note_LCL074_426_1').style.display = "none";</script></ul></section></notes></section>