<section class="div1 language" lang="la"><header><hgroup><h1>Boethius</h1></hgroup></header><section class="div2">
</section>
<section class="div2">
<h2><span class="ac">Anicii Manlii Severini Boethii<span class="linebreak"></span><span class="sc">v.c. et inl.
excons. ord. patricii</span></span></h2>
<h2><span class="ac">Philosophiae Consolationis</span></h2>
<h2><span class="ac">Liber Secundus Explicit<span class="linebreak"></span>Incipit Liber III</span></h2>
<h3>I</h3>
<p>Iam cantum illa finiverat, cum me audiendi avidum stupentemque arrectis adhuc
auribus carminis mulcedo defixerat. Itaque paulo post:
“O,” inquam, “summum lassorum solamen
animorum quam tu me <span class="br"></span><span class="lineNumber">5</span><span class="br"></span> vel sententiarum pondere
vel canendi etiam iucunditate refovisti! Adeo ut iam me post haec inparem
fortunae ictibus esse non arbitrer. Itaque remedia quae paulo acriora esse
dicebas, non modo non perhorresco, sed audiendi avidus vehementer
efflagito.” <span class="br"></span><span class="lineNumber">10</span><span class="br"></span> Tum illa:
“Sensi,” inquit, “cum verba nostra tacitus
attentusque rapiebas, eumque tuae mentis habitum vel exspectavi vel, quod
est verius, ipsa perfeci. Talia sunt quippe quae restant, ut degustata
quidem mordeant, interius autem recepta dulcescant. <span class="br"></span><span class="lineNumber">15</span><span class="br"></span> Sed quod tu te audiendi cupidum dicis, quanto ardore flagrares,
si quonam te ducere aggrediamur
</p></section><notes></notes></section>