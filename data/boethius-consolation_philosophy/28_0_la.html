<section class="div1 language" lang="la"><header><hgroup><h1>Boethius</h1></hgroup></header><section class="div2">
<h3>II</h3>
<p class="lineGroup">
<span class="line indent2">Si quantas rapidis flatibus incitus</span><span class="linebreak"></span>
<span class="line indent4">Pontus versat harenas</span><span class="linebreak"></span>
<span class="line indent2">Aut quot stelliferis edita noctibus</span><span class="linebreak"></span>
<span class="line indent4">Caelo sidera fulgent</span><span class="linebreak"></span>
<span class="line indent2"><span class="br"></span><span class="lineNumber">5</span><span class="br"></span>Tantas fundat opes nec retrahat manum</span><span class="linebreak"></span>
<span class="line indent4">Pleno copia cornu,</span><span class="linebreak"></span>
<span class="line indent2">Humanum miseras haud ideo genus</span><span class="linebreak"></span>
<span class="line indent4">Cesset flere querellas.</span><span class="linebreak"></span>
<span class="line indent2">Quamvis vota libens excipiat deus</span><span class="linebreak"></span>
<span class="line indent4"><span class="br"></span><span class="lineNumber">10</span><span class="br"></span>Multi prodigus auri</span><span class="linebreak"></span>
<span class="line indent2">Et claris avidos ornet honoribus,</span><span class="linebreak"></span>
<span class="line indent4">Nil iam parta videntur,</span><span class="linebreak"></span>
<span class="line indent2">Sed quaesita vorans saeva rapacitas</span><span class="linebreak"></span>
<span class="line indent4">Alios<a class="footnoteLink" href="#note_LCL074_184_1" id="target_note_LCL074_184_1"><sup>1</sup></a> pandit hiatus.</span><span class="linebreak"></span>
<span class="line indent2"><span class="br"></span><span class="lineNumber">15</span><span class="br"></span>Quae iam praecipitem frena cupidinem</span><span class="linebreak"></span>
<span class="line indent4">Certo fine retentent,</span><span class="linebreak"></span>
<span class="line indent2">Largis cum potius muneribus fluens</span><span class="linebreak"></span>
<span class="line indent4">Sitis ardescit habendi?</span><span class="linebreak"></span>
<span class="line indent2">Numquam dives agit qui trepidus gemens</span><span class="linebreak"></span>
<span class="line indent4"><span class="br"></span><span class="lineNumber">20</span><span class="br"></span>Sese credit egentem.’</span><span class="linebreak"></span>
</p>
<h3>III</h3>
<p>His igitur si pro se tecum fortuna loqueretur, quid profecto contra hisceres
non haberes, aut si quid est quo querelam tuam iure tuearis, proferas
oportet. Dabimus dicendi locum.” Tum ego: “Speciosa
<span class="br"></span><span class="lineNumber">5</span><span class="br"></span> quidem ista sunt,” inquam,
“oblitaque Rhetoricae ac Musicae melle dulcedinis; tum tantum,
cum audiuntur, oblectant. Sed miseris malorum altior sensus est. Itaque cum
haec auribus insonare desierint,

</p></section><notes><section class="footnotes"><ul><li class="note" id="note_LCL074_184_1"><a class="footnoteCrossrefLink" href="#target_note_LCL074_184_1" title="Click to highlight in text"><sup class="lineRef">1</sup>altos <span class="italic">vulg</span>.; alios <span class="italic">the best <span class="sc">mss</span></span>.</a></li><script type="text/javascript">document.getElementById('note_LCL074_184_1').style.display = "none";</script></ul></section></notes></section>