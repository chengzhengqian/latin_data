<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
libertas quas divina mens sine falsitatis errore cuncta prospiciens ad unum
alligat et constringit eventum. Quo semel recepto quantus occasus <span class="br"></span><span class="lineNumber">85</span><span class="br"></span> humanarum rerum consequatur liquet. Frustra enim
bonis malisque praemia poenaeve proponuntur quae nullus meruit liber ac
voluntarius motus animorum. Idque omnium videbitur iniquissimum quod nunc
aequissimum iudicatur vel puniri improbos vel <span class="br"></span><span class="lineNumber">90</span><span class="br"></span> remunerari probos quos ad alterutrum non propria mittit voluntas, sed
futuri cogit certa necessitas. Nec vitia igitur nec virtutes quidquam
fuerint, sed omnium meritorum potius mixta atque indiscreta confusio. Quoque
nihil sceleratius excogitari potest, <span class="br"></span><span class="lineNumber">95</span><span class="br"></span> cum ex
providentia rerum omnis ordo ducatur nihilque consiliis liceat humanis, fit
ut vitia quoque nostra ad bonorum omnium referantur auctorem. Igitur nec
sperandi aliquid nec deprecandi ulla ratio est. Quid enim vel speret quisque
vel etiam deprecetur, <span class="br"></span><span class="lineNumber">100</span><span class="br"></span> quando optanda omnia
series indeflexa conectit? Auferetur igitur unicum illud inter homines
deumque commercium sperandi scilicet ac deprecandi. Si quidem iustae
humilitatis pretio inaestimabilem vicem divinae gratiae promeremur, qui
solus modus <span class="br"></span><span class="lineNumber">105</span><span class="br"></span> est quo cum deo colloqui
homines posse videantur illique inaccessae luci prius quoque quam impetrent
ipsa supplicandi ratione coniungi. Quae si recepta futurorum necessitate
nihil virium habere credantur, quid erit quo summo illi rerum principi
conecti atque


</p></section><notes></notes></section>