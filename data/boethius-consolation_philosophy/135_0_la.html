<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
futurum esse necesse est. Sic fit igitur ut eventus <span class="br"></span><span class="lineNumber">55</span><span class="br"></span> praescitae rei nequeat evitari. Postremo si quid aliquis
aliorsum atque sese res habet existimet, id non modo scientia non est, sed
est opinio fallax ab scientiae veritate longe diversa. Quare si quid ita
futurum est ut eius certus ac necessarius non sit <span class="br"></span><span class="lineNumber">60</span><span class="br"></span> eventus, id eventurum esse praesciri qui poterit? Sicut enim
scientia ipsa impermixta est falsitati, ita id quod ab ea concipitur esse
aliter atque concipitur nequit. Ea namque causa est cur mendacio scientia
careat, quod se ita rem quamque habere necesse est <span class="br"></span><span class="lineNumber">65</span><span class="br"></span> uti eam sese habere scientia comprehendit. Quid igitur? Quonam
modo deus haec incerta futura praenoscit? Nam si inevitabiliter eventura
censet quae etiam non evenire possibile est, fallitur; quod non sentire modo
nefas est, sed etiam voce proferre. <span class="br"></span><span class="lineNumber">70</span><span class="br"></span> At si
ita uti sunt, ita ea futura esse decernit, ut aeque vel fieri ea vel non
fieri posse cognoscat, quae est haec praescientia quae nihil certum nihil
stabile comprehendit? Aut quid hoc refert vaticinio illo ridiculo
Tiresiae?</p>
<span class="line indent2"><span class="br"></span><span class="lineNumber">75</span><span class="br"></span>Quidquid dicam, aut erit aut non.</span><span class="linebreak"></span>
<p>Quid etiam divina providentia humana opinione praestiterit, si uti homines
incerta iudicat quorum est incertus eventus? Quod si apud illum rerum omnium
certissimum fontem nihil incerti esse potest, <span class="br"></span><span class="lineNumber">80</span><span class="br"></span> certus eorum est eventus quae futura firmiter ille praescierit. Quare
nulla est humanis consiliis actionibusque


</p></section><notes></notes></section>