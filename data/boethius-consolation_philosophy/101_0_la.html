<section class="div1 language" lang="la"><header><hgroup><h1>Boethius</h1></hgroup></header><section class="div2">
<p class="lineGroup">
<span class="line">Detrahat si quis superbis vani tegmina cultus,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>lam videbit intus artas dominos ferre catenas.</span><span class="linebreak"></span>
<span class="line">Hinc enim libido versat avidis corda venenis,</span><span class="linebreak"></span>
<span class="line">Hinc flagellat ira mentem fluctus turbida tollens</span><span class="linebreak"></span>
<span class="line">Maeror aut captus fatigat aut spes lubrica torquet.</span><span class="linebreak"></span>
<span class="line">Ergo cum caput tot unum cernas ferre tyrannos,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>Non facit quod optat ipse dominis pressus iniquis.</span><span class="linebreak"></span>
</p>
<h3>III</h3>
<p>Videsne igitur quanto in caeno probra volvantur, qua probitas luce
resplendeat? In quo perspicuum est numquam bonis praemia numquam sua
sceleribus deesse supplicia. Rerum etenim quae geruntur illud <span class="br"></span><span class="lineNumber">5</span><span class="br"></span> propter quod unaquaeque res geritur, eiusdem rei
praemium esse non iniuria videri potest, uti currendi in stadio propter quam
curritur iacet praemium corona. Sed beatitudinem esse idem ipsum bonum
propter quod omnia geruntur ostendimus. Est igitur <span class="br"></span><span class="lineNumber">10</span><span class="br"></span> humanis actibus ipsum bonum veluti praemium commune propositum.
Atqui hoc a bonis non potest separari neque enim bonus ultra iure vocabitur
qui careat bono; quare probos mores sua praemia non relinquunt. Quantumlibet
igitur saeviant mali, <span class="br"></span><span class="lineNumber">15</span><span class="br"></span> sapienti tamen corona
non decidet, non arescet. Neque enim probis animis proprium decus aliena
</p></section><notes></notes></section>