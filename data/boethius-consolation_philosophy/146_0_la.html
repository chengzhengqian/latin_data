<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
<span class="br"></span><span class="lineNumber">55</span><span class="br"></span> ac definita
praenotio neque id sit opinio sed summae potius scientiae nullis terminis
inclusa simplicitas.</p>
<h3>V</h3>
<p class="lineGroup">
<span class="line">Quam variis terras animalia permeant figuris!</span><span class="linebreak"></span>
<span class="line">Namque alia extento sunt corpore pulveremque</span><span class="linebreak"></span>
<span class="line indent3">verrunt</span><span class="linebreak"></span>
<span class="line">Continuumque trahunt vi pectoris incitata sulcum,</span><span class="linebreak"></span>
<span class="line">Sunt quibus alarum levitas vaga verberetque ventos</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Et liquido longi spatia aetheris enatet volatu,</span><span class="linebreak"></span>
<span class="line">Haec pressisse solo vestigia gressibusque gaudent</span><span class="linebreak"></span>
<span class="line">Vel virides campos transmittere vel subire silvas.</span><span class="linebreak"></span>
<span class="line">Quae variis videas licet omnia discrepare formis,</span><span class="linebreak"></span>
<span class="line">Prona tamen facies hebetes valet ingravare sensus.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>Unica gens hominum celsum levat altius cacumen</span><span class="linebreak"></span>
<span class="line">Atque levis recto stat corpore despicitque terras.</span><span class="linebreak"></span>
<span class="line">Haec nisi terrenus male desipis, admonet figura,</span><span class="linebreak"></span>
<span class="line">Qui recto caelum vultu petis exserisque frontem,</span><span class="linebreak"></span>
<span class="line">In sublime feras animum quoque, ne gravata pessum</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Inferior sidat mens corpore celsius levato.</span><span class="linebreak"></span>
</p>
</section><notes></notes></section>