<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
eorum aliquid quod beatitudinis substantiam compleat, ad hoc vero cetera
referantur?” “Vellem,” <span class="br"></span><span class="lineNumber">100</span><span class="br"></span> inquam, “id ipsarum rerum
commemoratione patefaceres.” “Nonne,”
inquit, “beatitudinem bonum esse censemus?”
“Ac summum quidem,” inquam.
“Addas,” inquit, “hoc omnibus licet. Nam
eadem sufficientia summa est, eadem summa potentia, reverentia <span class="br"></span><span class="lineNumber">105</span><span class="br"></span> quoque, claritas ac voluptas beatitudo esse
iudicatur. Quid igitur? Haecine omnia—bonum sufficientia potentia
ceteraque—veluti quaedam beatitudinis membra sunt an ad bonum
veluti ad verticem cuncta referuntur?”
“Intellego,” inquam, <span class="br"></span><span class="lineNumber">110</span><span class="br"></span>
“quid investigandum proponas, sed quid constituas audire
desidero.” “Cuius discretionem rei sic accipe. Si haec
omnia beatitudinis membra forent, a se quoque invicem discreparent. Haec est
enim partium natura ut unum corpus diversa componant. Atqui <span class="br"></span><span class="lineNumber">115</span><span class="br"></span> haec omnia idem esse monstrata sunt; minime igitur
membra sunt. Alioquin ex uno membro beatitudo videbitur esse
coniuncta—quod fieri nequit.” “Id
quidem,” inquam, “dubium non est, sed id quod restat
exspecto.” “Ad bonum vero cetera referri <span class="br"></span><span class="lineNumber">120</span><span class="br"></span> palam est. Idcirco enim sufficientia petitur
quoniam bonum esse iudicatur, idcirco potentia quoniam id quoque esse
creditur bonum; idem de reverentia, claritudine, iucunditate coniectare
licet. Omnium igitur expetendorum summa atque causa bonum <span class="br"></span><span class="lineNumber">125</span><span class="br"></span> est. Quod enim neque re neque similitudine
ullum
</p></section><notes></notes></section>