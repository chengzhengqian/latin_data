<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

modo, causas, ordinem, formas ex divinae mentis <span class="br"></span><span class="lineNumber">25</span><span class="br"></span>
stabilitate sortitur. Haec in suae simplicitatis arce composita
multiplicem rebus<a class="footnoteLink" href="#note_LCL074_358_1" id="target_note_LCL074_358_1"><sup>1</sup></a> regendis modum statuit. Qui modus cum in ipsa
divinae intellegentiae puritate conspicitur, providentia nominatur; cum vero
ad ea quae movet atque disponit refertur, fatum <span class="br"></span><span class="lineNumber">30</span><span class="br"></span>
a veteribus appellatum est. Quae diversa esse facile liquebit,
si quis utriusque vim mente conspexerit. Nam providentia est ipsa illa
divina ratio in summo omnium principe constituta quae cuncta disponit; fatum
vero inhaerens rebus mobilibus dispositio per <span class="br"></span><span class="lineNumber">35</span><span class="br"></span>

quam providentia suis quaeque nectit ordinibus. Providentia namque cuncta
pariter quamvis diversa quamvis infinita complectitur; fatum vero singula
digerit in motum locis formis ac temporibus distributa, ut haec temporalis
ordinis explicatio in <span class="br"></span><span class="lineNumber">40</span><span class="br"></span> divinae mentis adunata
prospectum providentia sit, eadem vero adunatio digesta atque explicata
temporibus fatum vocetur. Quae licet diversa sint, alterum tamen pendet ex
altero. Ordo namque fatalis ex providentiae simplicitate procedit. Sicut
<span class="br"></span><span class="lineNumber">45</span><span class="br"></span> enim artifex faciendae rei formam mente
praecipiens movet operis effectum, et quod simpliciter praesentarieque
prospexerat, per temporales ordines ducit, ita deus providentia quidem
singulariter



</p></section><notes><section class="footnotes"><ul><li class="note" id="note_LCL074_358_1"><a class="footnoteCrossrefLink" href="#target_note_LCL074_358_1" title="Click to highlight in text"><sup class="lineRef">1</sup>rebus <span class="italic">cod. Emmeramensis s. x/xi</span>; <span class="italic">the rest omit</span>.</a></li><script type="text/javascript">document.getElementById('note_LCL074_358_1').style.display = "none";</script></ul></section></notes></section>