<section class="div1 language" lang="la"><header><hgroup><h1>Boethius</h1></hgroup></header><section class="div2">
<p class="lineGroup">
<span class="line">Quem, quia respicit omnia solus,</span><span class="linebreak"></span>
<span class="line">Verum possis dicere solem.”</span><span class="linebreak"></span>
</p>
<h3>III</h3>
<p>Tum ego: “En,” inquam, “difficiliore rursus
ambiguitate confundor.” “Quaenam,” inquit,
“ista est? Iam enim quibus perturbere coniecto.”
“Nimium,” inquam, “adversari ac repugnare
videtur <span class="br"></span><span class="lineNumber">5</span><span class="br"></span> praenoscere universa deum et esse
ullum libertatis arbitrium. Nam si cuncta prospicit deus neque falli ullo
modo potest, evenire necesse est quod providentia futurum esse praeviderit.
Quare si ab aeterno non facta hominum modo sed etiam consilia voluntatesque
<span class="br"></span><span class="lineNumber">10</span><span class="br"></span> praenoscit, nulla erit arbitrii
libertas; neque enim vel factum aliud ullum vel quaelibet exsistere poterit
voluntas nisi quam nescia falli providentia divina praesenserit. Nam si
aliorsum quam provisae sunt detorqueri valent, non iam erit futuri firma
<span class="br"></span><span class="lineNumber">15</span><span class="br"></span> praescientia, sed opinio potius incerta,
quod de deo credere nefas iudico. Neque enim illam probo rationem qua se
quidam credunt hunc quaestionis nodum posse dissolvere. Aiunt enim non ideo
quid esse eventurum, quoniam id providentia futurum <span class="br"></span><span class="lineNumber">20</span><span class="br"></span> esse prospexerit, sed e contrario potius, quoniam quid futurum
est, id divinam providentiam latere non posse eoque modo necessarium hoc in
contrariam relabi partem, neque enim necesse esse contingere quae
providentur, sed necesse esse quae futura sunt <span class="br"></span><span class="lineNumber">25</span><span class="br"></span>
provideri—quasi vero quae cuius rei causa sit praescientiane
</p></section><notes></notes></section>