<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

vilissimae fragilissimaeque rei corporis servum? Iam vero qui bona prae se
corporis ferunt, quam exigua, <span class="br"></span><span class="lineNumber">15</span><span class="br"></span> quam fragili
possessione nituntur! Num enim elephantos mole, tauros robore superare
poteritis, num tigres velocitate praeibitis? Respicite caeli spatium
firmitudinem celeritatem et aliquando desinite vilia mirari. Quod quidem
caelum non his <span class="br"></span><span class="lineNumber">20</span><span class="br"></span> potius est quam sua qua
regitur ratione mirandum. Formae vero nitor ut rapidus est, ut velox et
vernalium florum mutabilitate fugacior! Quod si, ut Aristoteles ait, Lynceis
oculis homines uterentur, ut eorum visus obstantia penetraret, nonne
introspectis <span class="br"></span><span class="lineNumber">25</span><span class="br"></span> visceribus illud Alcibiadis
superficie pulcherrimum corpus turpissimum videretur? Igitur te pulchrum
videri non tua natura sed oculorum spectantium reddit infirmitas. Sed
aestimate quam vultis nimio corporis bona, dum sciatis hoc quodcumque
<span class="br"></span><span class="lineNumber">30</span><span class="br"></span> miramini triduanae febris igniculo posse
dissolvi! Ex quibus omnibus illud redigere in summam licet, quod haec quae
nec praestare quae pollicentur bona possunt nec omnium bonorum congregatione
perfecta sunt, ea nec ad beatitudinem <span class="br"></span><span class="lineNumber">35</span><span class="br"></span> quasi
quidem calles ferunt nec beatos ipsa perficiunt.</p>
<h3>VIII</h3>
<p class="lineGroup">
<span class="line indent3">Eheu quae miseros tramite devios</span><span class="linebreak"></span>
<span class="line indent5">Abducit ignorantia!</span><span class="linebreak"></span>
<span class="line indent3">Non aurum in viridi quaeritis arbore</span><span class="linebreak"></span>
<span class="line indent5">Nec vite gemmas carpitis,</span><span class="linebreak"></span>
</p>
</section><notes></notes></section>