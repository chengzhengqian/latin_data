<section class="div1 language" lang="la"><header><hgroup><h1>Boethius</h1></hgroup></header><section class="div2">
<p class="lineGroup">
<span class="line indent6">Monstra quae patitur gemit.</span><span class="linebreak"></span>
<span class="line indent6">O levem nimium manum</span><span class="linebreak"></span>
<span class="line indent6"><span class="br"></span><span class="lineNumber">30</span><span class="br"></span>Nec potentia gramina,</span><span class="linebreak"></span>
<span class="line indent6">Membra quae valeant licet,</span><span class="linebreak"></span>
<span class="line indent6">Corda vertere non valent!</span><span class="linebreak"></span>
<span class="line indent6">Intus est hominum vigor</span><span class="linebreak"></span>
<span class="line indent6">Arce conditus abdita.</span><span class="linebreak"></span>
<span class="line indent6"><span class="br"></span><span class="lineNumber">35</span><span class="br"></span>Haec venena potentius</span><span class="linebreak"></span>
<span class="line indent6">Detrahunt hominem sibi</span><span class="linebreak"></span>
<span class="line indent6">Dira quae penitus meant</span><span class="linebreak"></span>
<span class="line indent6">Nec nocentia corpori</span><span class="linebreak"></span>
<span class="line indent6">Mentis vulnere saeviunt.”</span><span class="linebreak"></span>
</p>
<h3>IV</h3>
<p>Tum ego: “Fateor,” inquam, “nec iniuria dici
video vitiosos, tametsi humani corporis speciem servent, in beluas tamen
animorum qualitate mutari; sed quorum atrox scelerataque mens bonorum
pernicie <span class="br"></span><span class="lineNumber">5</span><span class="br"></span> saevit, id ipsum eis licere
noluissem.” “Nec licet,” inquit,
“uti convenienti monstrabitur loco. Sed tamen si id ipsum quod
eis licere creditur auferatur, magna ex parte sceleratorum hominum poena
relevetur. Etenim quod incredibile cuiquam forte <span class="br"></span><span class="lineNumber">10</span><span class="br"></span> videatur, infeliciores esse necesse est malos, cum cupita
perfecerint, quam si ea quae cupiunt implere non possint. Nam si miserum est
voluisse prava, potuisse miserius est, sine quo voluntatis miserae langueret
effectus. Itaque cum sua singulis miseria <span class="br"></span><span class="lineNumber">15</span><span class="br"></span>
sit, triplici infortunio necesse est urgeantur quos
</p></section><notes></notes></section>