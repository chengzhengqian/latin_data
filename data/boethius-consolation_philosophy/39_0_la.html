<section class="div1 language" lang="la"><header><hgroup><h1>Boethius</h1></hgroup></header><section class="div2">
<p>Nam si quid ex appositis luceat, ipsa quidem quae sunt apposita laudantur;
illud vero his tectum atque velatum in sua nihilo minus foeditate perdurat.
Ego <span class="br"></span><span class="lineNumber">95</span><span class="br"></span> vero nego ullum esse bonum quod noceat
habenti. Num id mentior? ‘Minime,’ inquis. Atqui
divitiae possidentibus persaepe nocuerunt, cum pessimus quisque eoque alieni
magis avidus quidquid usquam auri gemmarumque est se solum qui habeat
dignissimum <span class="br"></span><span class="lineNumber">100</span><span class="br"></span> putat. Tu igitur qui nunc
contum gladiumque sollicitus pertimescis, si vitae huius callem vacuus
viator intrasses, coram latrone cantares. O praeclara opum mortalium
beatitudo quam cum adeptus fueris securus esse desistis!</p>
<h3>V</h3>
<p class="lineGroup">
<span class="line indent6">Felix nimium prior aetas</span><span class="linebreak"></span>
<span class="line indent6">Contenta fidelibus arvis</span><span class="linebreak"></span>
<span class="line indent6">Nec inerti perdita luxu,</span><span class="linebreak"></span>
<span class="line indent6">Facili quae sera solebat</span><span class="linebreak"></span>
<span class="line indent6"><span class="br"></span><span class="lineNumber">5</span><span class="br"></span>Ieiunia solvere glande.</span><span class="linebreak"></span>
<span class="line indent6">Non Bacchica munera norant</span><span class="linebreak"></span>
<span class="line indent6">Liquido confundere melle</span><span class="linebreak"></span>
<span class="line indent6">Nec lucida vellera Serum</span><span class="linebreak"></span>
<span class="line indent6">Tyrio miscere veneno.</span><span class="linebreak"></span>
<span class="line indent6"><span class="br"></span><span class="lineNumber">10</span><span class="br"></span>Somnos dabat herba salubres,</span><span class="linebreak"></span>
<span class="line indent6">Potum quoque lubricus amnis,</span><span class="linebreak"></span>
<span class="line indent6">Umbras altissima pinus.</span><span class="linebreak"></span>
<span class="line indent6">Nondum maris alta secabat</span><span class="linebreak"></span>
<span class="line indent6">Nec mercibus undique lectis</span><span class="linebreak"></span>
</p>
</section><notes></notes></section>