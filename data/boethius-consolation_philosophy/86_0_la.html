<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

parvam mihi restare operam puto ut
felicitatis compos patriam sospes revisas. Sed quae proposuimus <span class="br"></span><span class="lineNumber">30</span><span class="br"></span> intueamur. Nonne in beatitudine sufficientiam
numeravimus deumque beatitudinem ipsam esse consensimus?”
“Ita quidem.” “Et ad mundum
igitur,” inquit, “regendum nullis extrinsecus
adminiculis indigebit; alioquin si quo egeat, plenam sufficientiam
<span class="br"></span><span class="lineNumber">35</span><span class="br"></span> non habebit.”
“Id,” inquam,“ita est
necessarium.” “Per se igitur solum cuncta
disponit.” “Negari,” inquam,
“nequit.” “Atqui deus ipsum bonum esse
monstratus est.” “Memini,” inquam.
“Per bonum igitur cuncta disponit, si quidem per se regit omnia
<span class="br"></span><span class="lineNumber">40</span><span class="br"></span> quem bonum esse consensimus et hic est
veluti quidam clavus atque gubernaculum quo mundana machina stabilis atque
incorrupta servatur.” “Vehementer
assentior,” inquam, “et id te paulo ante dicturam
tenui licet suspicione prospexi.” “Credo”;
<span class="br"></span><span class="lineNumber">45</span><span class="br"></span> inquit, “iam enim ut arbitror
vigilantius ad cernenda vera oculos deducis. Sed quod dicam non minus ad
contuendum patet.” “Quid?” inquam.
“Cum deus,” inquit, “omnia bonitatis clavo
gubernare iure credatur eademque omnia sicuti docui ad bonum <span class="br"></span><span class="lineNumber">50</span><span class="br"></span> naturali intentione festinent, num dubitari potest
quin voluntaria regantur seque ad disponentis nutum
</p></section><notes></notes></section>