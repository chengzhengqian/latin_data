<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

sunt? Quid earum potius, aurumne an vis congesta pecuniae? Atqui haec
effundendo magis quam coacervando melius nitent, si quidem avaritia
<span class="br"></span><span class="lineNumber">10</span><span class="br"></span> semper odiosos, claros largitas facit.
Quod si manere apud quemque non potest quod transfertur in alterum, tunc est
pretiosa pecunia cum translata in alios largiendi usu desinit possideri. At
eadem si apud unum quanta est ubique gentium congeratur, ceteros <span class="br"></span><span class="lineNumber">15</span><span class="br"></span> sui inopes fecerit. Et vox quidem tota pariter
multorum replet auditum; vestrae vero divitiae nisi comminutae in plures
transire non possunt. Quod cum factum est, pauperes necesse est faciant quos
relinquunt. O igitur angustas inopesque divitias <span class="br"></span><span class="lineNumber">20</span><span class="br"></span> quas nec habere totas pluribus licet et ad quemlibet sine
ceterorum paupertate non veniunt! An gemmarum fulgor oculos trahit? Sed si
quid est in hoc splendore praecipui, gemmarum est lux illa non hominum, quas
quidem mirari homines vehementer <span class="br"></span><span class="lineNumber">25</span><span class="br"></span> admiror.
Quid est enim carens animae motu atque compage quod animatae rationabilique
naturae pulchrum esse iure videatur? Quae tametsi conditoris opera suique
distinctione postremae aliquid pulchritudinis trahunt, infra vestram tamen
excellentiam <span class="br"></span><span class="lineNumber">30</span><span class="br"></span> conlocatae admirationem vestram
nullo modo merebantur. An vos agrorum pulchritudo delectat? Quidni? Est enim
pulcherrimi operis pulchra portio. Sic quondam sereni maris facie gaudemus;
sic caelum
</p></section><notes></notes></section>