<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

cum maeroris mole pressus amisi.” Tum illa: “Si
<span class="br"></span><span class="lineNumber">5</span><span class="br"></span> priora,” inquit,
“concessa respicias, ne illud quidem longius aberit quin
recorderis quod te dudum nescire confessus es.”
“Quid?” inquam. “Quibus,” ait
illa, “gubernaculis mundus regatur.”
“Memini,” inquam, “me inscitiam meam fuisse
confessum, sed <span class="br"></span><span class="lineNumber">10</span><span class="br"></span> quid afferas, licet iam
prospiciam, planius tamen ex te audire desidero.”
“Mundum,” inquit, “hunc deo regi paulo ante
minime dubitandum putabas.” “Ne nunc quidem
arbitror,” inquam, “nec umquam dubitandum putabo
quibusque in hoc rationibus accedam <span class="br"></span><span class="lineNumber">15</span><span class="br"></span> breviter
exponam. Mundus hic ex tam diversis contrariisque partibus in unam formam
minime convenisset, nisi unus esset qui tam diversa coniungeret. Coniuncta
vero naturarum ipsa diversitas invicem discors dissociaret atque divelleret,
nisi unus esset <span class="br"></span><span class="lineNumber">20</span><span class="br"></span> qui quod nexuit contineret.
Non tam vero certus naturae ordo procederet nec tam dispositos motus locis,
temporibus, efficientia, spatiis, qualitatibus explicarent, nisi unus esset
qui has mutationum varietates manens ipse disponeret. Hoc quidquid
<span class="br"></span><span class="lineNumber">25</span><span class="br"></span> est quo condita manent atque agitantur,
usitato cunctis vocabulo deum nomino.”</p>
<p>Tum illa: “Cum haec,” inquit, “ita sentias,
</p></section><notes></notes></section>