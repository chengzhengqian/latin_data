<section class="div1 language" lang="la"><header><hgroup><h1>Boethius</h1></hgroup></header><section class="div2">
<p class="lineGroup">
<span class="line">Alternisque volunt perire telis?</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>Non est iusta satis saevitiae ratio.</span><span class="linebreak"></span>
<span class="line">Vis aptam meritis vicem referre?</span><span class="linebreak"></span>
<span class="line indent2">Dilige iure bonos et miseresce malis.”</span><span class="linebreak"></span>
</p>
<h3>V</h3>
<p>Hic ego: “Video,” inquam, “quae sit vel
felicitas vel miseria in ipsis proborum atque improborum meritis constituta.
Sed in hac ipsa fortuna populari non nihil boni malive inesse perpendo.
Neque enim <span class="br"></span><span class="lineNumber">5</span><span class="br"></span> sapientum quisquam exul inops
ignominiosusque esse malit, potius quam pollens opibus, honore reverendus,
potentia validus, in sua permanens urbe florere. Sic enim clarius
testatiusque sapientiae tractatur officium, cum in contingentes populos
regentium quodam <span class="br"></span><span class="lineNumber">10</span><span class="br"></span> modo beatitudo
transfunditur, cum praesertim carcer, nex<a class="footnoteLink" href="#note_LCL074_352_1" id="target_note_LCL074_352_1"><sup>1</sup></a> ceteraque
legalium tormenta poenarum perniciosis potius civibus propter quos etiam
constituta sunt debeantur. Cur haec igitur versa vice mutentur scelerumque
supplicia bonos premant, praemia virtutum <span class="br"></span><span class="lineNumber">15</span><span class="br"></span>
mali rapiant, vehementer admiror, quaeque tam iniustae confusionis ratio
videatur ex te scire desidero. Minus etenim mirarer, si misceri omnia
fortuitis casibus crederem. Nunc stuporem meum deus rector exaggerat. Qui
cum saepe bonis iucunda, <span class="br"></span><span class="lineNumber">20</span><span class="br"></span> malis aspera
contraque bonis dura tribuat, malis optata concedat, nisi causa
deprehenditur, quid est

</p></section><notes><section class="footnotes"><ul><li class="note" id="note_LCL074_352_1"><a class="footnoteCrossrefLink" href="#target_note_LCL074_352_1" title="Click to highlight in text"><sup class="lineRef">1</sup>nex <span class="italic">Bieler</span>: lex <span class="italic">most MSS</span>.:
<span class="italic">Weinberger omits</span>.</a></li><script type="text/javascript">document.getElementById('note_LCL074_352_1').style.display = "none";</script></ul></section></notes></section>