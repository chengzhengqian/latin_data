<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

quoque supergreditur necessitatem. Igitur uti
est ad intellectum ratiocinatio, ad id quod est id quod <span class="br"></span><span class="lineNumber">80</span><span class="br"></span> gignitur, ad aeternitatem tempus, ad punctum medium
circulus, ita est fati series mobilis ad providentiae stabilem
simplicitatem. Ea series caelum ac sidera movet, elementa in se invicem
temperat et alterna commutatione transformat; eadem nascentia <span class="br"></span><span class="lineNumber">85</span><span class="br"></span> occidentiaque omnia per similes fetuum seminumque
renovat progressus. Haec actus etiam fortunasque hominum indissolubili
causarum conexione constringit, quae cum ab immobilis providentiae
proficiscatur exordiis, ipsas quoque immutabiles esse necesse est.
<span class="br"></span><span class="lineNumber">90</span><span class="br"></span> Ita enim res optime reguntur, si manens
in divina mente simplicitas indeclinabilem causarum ordinem promat. Hic vero
ordo res mutabiles et alioquin temere fluituras propria incommutabilitate
coerceat. Quo fit ut tametsi vobis hunc ordinem minime considerare
<span class="br"></span><span class="lineNumber">95</span><span class="br"></span> valentibus confusa omnia perturbataque
videantur, nihilo minus tamen suus modus ad bonum dirigens cuncta disponat.
Nihil est enim quod mali causa ne ab ipsis quidem improbis fiat; quos, ut
uberrime demonstratum est, bonum quaerentes pravus <span class="br"></span><span class="lineNumber">100</span><span class="br"></span> error avertit, nedum ordo de summi boni cardine proficiscens a
suo quoquam deflectat exordio.</p>
<p>Quae vero, inquies, potest ulla iniquior esse confusio, quam ut bonis tum
adversa tum prospera, malis etiam tum optata tum odiosa contingant? Num
<span class="br"></span><span class="lineNumber">105</span><span class="br"></span> igitur ea mentis integritate homines
degunt, ut quos
</p></section><notes></notes></section>