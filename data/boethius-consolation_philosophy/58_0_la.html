<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
<span class="br"></span><span class="lineNumber">50</span><span class="br"></span> quidem divitiis indigentia potest, auferri
penitus non potest. Nam si haec hians semper atque aliquid poscens opibus
expletur, maneat necesse est quae possit expleri. Taceo quod naturae
minimum, quod avaritiae nihil satis est. Quare si opes nec submovere
<span class="br"></span><span class="lineNumber">55</span><span class="br"></span> possunt indigentiam et ipsae suam
faciunt, quid est quod eas sufficientiam praestare credatis?</p>
<h3>III</h3>
<p class="lineGroup">
<span class="line indent2">Quamvis fluente dives auri gurgite</span><span class="linebreak"></span>
<span class="line indent3">Non expleturas cogat avarus opes</span><span class="linebreak"></span>
<span class="line indent2">Oneretque bacis colla rubri litoris</span><span class="linebreak"></span>
<span class="line indent3">Ruraque centeno scindat opima bove,</span><span class="linebreak"></span>
<span class="line indent2"><span class="br"></span><span class="lineNumber">5</span><span class="br"></span>Nec cura mordax deseret superstitem,</span><span class="linebreak"></span>
<span class="line indent3">Defunctumque leves non comitantur opes.</span><span class="linebreak"></span>
</p>
<h3>IV</h3>
<p>Sed dignitates honorabilem reverendumque cui provenerint reddunt. Num vis ea
est magistratibus ut utentium mentibus virtutes inserant vitia depellant?
Atqui non fugare sed illustrare potius <span class="br"></span><span class="lineNumber">5</span><span class="br"></span>
nequitiam solent; quo fit ut indignemur eas saepe nequissimis hominibus
contigisse, unde Catullus licet in curuli Nonium sedentem strumam tamen
appellat. Videsne quantum malis dedecus adiciant dignitates? Atqui minus
eorum patebit indignitas, si nullis <span class="br"></span><span class="lineNumber">10</span><span class="br"></span>
honoribus inclarescant. Tu quoque num tandem tot


</p></section><notes></notes></section>