<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

modo perdidisses. An ego sola meum ius exercere prohibebor? Licet caelo
proferre lucidos dies eosdemque tenebrosis noctibus condere. Licet anno
terrae vultum nunc floribus frugibusque redimire, nunc <span class="br"></span><span class="lineNumber">25</span><span class="br"></span> nimbis frigoribusque confundere. Ius est mari nunc
strato aequore blandiri, nunc procellis ac fluctibus inhorrescere. Nos ad
constantiam nostris moribus alienam inexpleta hominum cupiditas alligabit?
Haec nostra vis est, hunc continuum ludum ludimus; rotam <span class="br"></span><span class="lineNumber">30</span><span class="br"></span> volubili orbe versamus, infima summis summa infimis
mutare gaudemus. Ascende si placet, sed ea lege ne utique<a class="footnoteLink" href="#note_LCL074_182_1" id="target_note_LCL074_182_1"><sup>1</sup></a> cum ludicri
mei ratio poscet, descendere iniuriam putes. An tu mores ignorabas meos?
Nesciebas Croesum regem Lydorum Cyro paulo ante <span class="br"></span><span class="lineNumber">35</span><span class="br"></span> formidabilem mox deinde miserandum rogi flammis traditum misso
caelitus imbre defensum? Num te praeterit Paulum Persi regis a se capti
calamitatibus pias inpendisse lacrimas? Quid tragoediarum clamor aliud
deflet nisi indiscreto ictu fortunam felicia regna <span class="br"></span><span class="lineNumber">40</span><span class="br"></span> vertentem? Nonne adulescentulus
δοιoὺς
πίθους
τòν µὲν
ἕνα
κακῶν
τòν δ’
ἕτερον
ἐάων in Iovis limine iacere
didicisti? Quid si uberius de bonorum parte sumpsisti? Quid si a te non tota
discessi? Quid si haec ipsa mei mutabilitas iusta tibi causa est sperandi
<span class="br"></span><span class="lineNumber">45</span><span class="br"></span> meliora? Tamen ne animo contabescas et
intra commune omnibus regnum locatus proprio vivere iure desideres.</p>
</section><notes><section class="footnotes"><ul><li class="note" id="note_LCL074_182_1"><a class="footnoteCrossrefLink" href="#target_note_LCL074_182_1" title="Click to highlight in text"><sup class="lineRef">1</sup>utique <span class="italic">Klussmann</span>; uti <span class="italic">
<span class="sc">mss</span>
</span>.</a></li><script type="text/javascript">document.getElementById('note_LCL074_182_1').style.display = "none";</script></ul></section></notes></section>