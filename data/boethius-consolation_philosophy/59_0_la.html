<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

periculis adduci potuisti ut cum Decorato gerere magistratum putares, cum in
eo mentem nequissimi scurrae delatorisque respiceres? Non enim possumus ob
honores reverentia dignos iudicare quos ipsis <span class="br"></span><span class="lineNumber">15</span><span class="br"></span> honoribus iudicamus indignos. At si quem sapientia praeditum videres, num
posses eum vel reverentia vel ea qua est praeditus sapientia non dignum
putare? Minime. Inest enim dignitas propria virtuti, quam protinus in eos
quibus fuerit adiuncta transfundit. <span class="br"></span><span class="lineNumber">20</span><span class="br"></span> Quod
quia populares facere nequeunt honores, liquet eos propriam dignitatis
pulchritudinem non habere.</p>
<p>In quo illud est animadvertendum magis. Nam si eo abiectior est quo magis a
pluribus quisque contemnitur, cum reverendos facere nequeat quos <span class="br"></span><span class="lineNumber">25</span><span class="br"></span> pluribus ostentat, despectiores potius improbos
dignitas facit. Verum non impune; reddunt namque improbi parem dignitatibus
vicem quas sua contagione commaculant. Atque ut agnoscas veram illam
reverentiam per has umbratiles dignitates non posse contingere, <span class="br"></span><span class="lineNumber">30</span><span class="br"></span> si qua multiplici consulatu functus in barbaras
nationes forte devenerit, venerandumne barbaris honor faciet? Atqui si hoc
naturale munus dignitatibus foret, ab officio suo quoquo gentium nullo modo
cessarent, sicut ignis ubique terrarum numquam <span class="br"></span><span class="lineNumber">35</span><span class="br"></span> tamen calere desistit, sed quoniam id eis non propria vis sed hominum
fallax adnectit opinio, vanescunt


</p></section><notes></notes></section>