<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

triumphali largitione satiasti? Dedisti ut opinor <span class="br"></span><span class="lineNumber">35</span><span class="br"></span> verba fortunae, dum te illa demulcet, dum te ut delicias suas
fovet. Munus quod nulli umquam privato commodaverat abstulisti. Visne igitur
cum fortuna calculum ponere? Nunc te primum liventi oculo praestrinxit. Si
numerum modumque laetorum <span class="br"></span><span class="lineNumber">40</span><span class="br"></span> tristiumve
consideres, adhuc te felicem negare non possis. Quod si idcirco te
fortunatum esse non aestimas, quoniam quae tunc laeta videbantur abierunt,
non est quod te miserum putes, quoniam quae nunc creduntur maesta
praetereunt. An tu in hanc <span class="br"></span><span class="lineNumber">45</span><span class="br"></span> vitae scaenam
nunc primum subitus hospesque venisti? Ullamne humanis rebus inesse
constantiam reris, cum ipsum saepe hominem velox hora dissolvat? Nam etsi
rara est fortuitis manendi fides, ultimus tamen vitae dies mors quaedam
fortunae est etiam <span class="br"></span><span class="lineNumber">50</span><span class="br"></span> manentis. Quid igitur
referre putas, tune illam moriendo deseras an te illa fugiendo?</p>
<h3>III</h3>
<p class="lineGroup">
<span class="line indent3">Cum polo Phoebus roseis quadrigis</span><span class="linebreak"></span>
<span class="line indent5">Lucem spargere coeperit,</span><span class="linebreak"></span>
<span class="line indent3">Pallet albentes hebetata vultus</span><span class="linebreak"></span>
<span class="line indent5">Flammis stella prementibus.</span><span class="linebreak"></span>
<span class="line indent3"><span class="br"></span><span class="lineNumber">5</span><span class="br"></span>Cum nemus flatu zephyri tepentis</span><span class="linebreak"></span>
<span class="line indent5">Vernis inrubuit rosis,</span><span class="linebreak"></span>
<span class="line indent3">Spiret insanum nebulosus auster:</span><span class="linebreak"></span>
<span class="line indent5">Iam spinis abeat decus.</span><span class="linebreak"></span>
</p>
</section><notes></notes></section>