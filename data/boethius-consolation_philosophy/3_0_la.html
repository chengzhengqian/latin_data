<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
esset ascensus. Eandem tamen vestem violentorum quorundam sciderant manus et
particulas quas quisque potuit abstulerant. Et dextera quidem eius
<span class="br"></span><span class="lineNumber">25</span><span class="br"></span> libellos, sceptrum vero sinistra
gestabat.</p>
<p>Quae ubi poeticas Musas vidit nostro adsistentes toro fletibusque meis verba
dictantes, commota paulisper ac torvis inflammata luminibus:
“Quis,” inquit, “has scenicas meretriculas
ad hunc aegrum <span class="br"></span><span class="lineNumber">30</span><span class="br"></span> permisit accedere quae
dolores eius non modo nullis remediis foverent, verum dulcibus insuper
alerent venenis? Hae sunt enim quae infructuosis affectuum spinis uberem
fructibus rationis segetem necant hominumque mentes assuefaciunt morbo, non
liberant. <span class="br"></span><span class="lineNumber">35</span><span class="br"></span> At si quem profanum, uti vulgo
solitum vobis, blanditiae vestrae detraherent, minus moleste ferendum
putarem; nihil quippe in eo nostrae operae laederentur. Hunc vero Eleaticis
atque Academicis studiis innutritum? Sed abite potius Sirenes usque in
<span class="br"></span><span class="lineNumber">40</span><span class="br"></span> exitium dulces meisque eum Musis
curandum sanandumque relinquite.”</p>
<p>His ille chorus increpitus deiecit humi maestior vultum confessusque rubore
verecundiam limen tristis excessit. At ego cuius acies lacrimis mersa
caligaret <span class="br"></span><span class="lineNumber">45</span><span class="br"></span> nec dinoscere possem, quaenam haec
esset mulier tam imperiosae auctoritatis, obstipui visuque in terram defixo
quidnam deinceps esset actura, exspectare tacitus coepi. Tum illa propius
accedens in extrema


</p></section><notes></notes></section>