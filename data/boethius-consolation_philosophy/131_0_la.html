<section class="div1 language" lang="la"><header><hgroup><h1>Boethius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>Si coeant cursumque iterum revocentur in unum,</span><span class="linebreak"></span>
<span class="line indent3">Confluat alterni quod trahit unda vadi;</span><span class="linebreak"></span>
<span class="line">Convenient puppes et vulsi flumine trunci</span><span class="linebreak"></span>
<span class="line indent3">Mixtaque fortuitos implicet unda modos,</span><span class="linebreak"></span>
<span class="line">Quos tamen ipsa vagos terrae declivia casus</span><span class="linebreak"></span>
<span class="line indent3"><span class="br"></span><span class="lineNumber">10</span><span class="br"></span>Gurgitis et lapsi defluus ordo regit.</span><span class="linebreak"></span>
<span class="line">Sic quae permissis fluitare videtur habenis</span><span class="linebreak"></span>
<span class="line indent3">Fors patitur frenos ipsaque lege meat.”</span><span class="linebreak"></span>
</p>
<h3>II</h3>
<p>“Animadverto,” inquam, “idque, uti tu dicis,
ita esse consentio. Sed in hac haerentium sibi serie causarum estne ulla
nostri arbitrii libertas an ipsos quoque humanorum motus animorum fatalis
catena <span class="br"></span><span class="lineNumber">5</span><span class="br"></span> constringit?”
“Est,” inquit, “neque enim fuerit ulla
rationalis natura quin eidem libertas adsit arbitrii. Nam quod ratione uti
naturaliter potest id habet iudicium quo quidque discernat; per se igitur
fugienda optandave dinoscit. Quod vero quis <span class="br"></span><span class="lineNumber">10</span><span class="br"></span>
optandum esse iudicat petit; refugit vero quod aestimat esse fugiendum.
Quare quibus in ipsis inest ratio, inest etiam volendi nolendique libertas.
Sed hanc non in omnibus aequam esse constituo. Nam supernis divinisque
substantiis et perspicax
</p></section><notes></notes></section>