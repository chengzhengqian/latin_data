<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

decerpit improbitas. Quod si extrinsecus
accepto laetaretur, poterat hoc vel alius quispiam vel ipse etiam qui
contulisset auferre; sed quoniam id sua <span class="br"></span><span class="lineNumber">20</span><span class="br"></span>
cuique probitas confert, tum suo praemio carebit, cum probus esse desierit.
Postremo cum omne praemium idcirco appetatur quoniam bonum esse creditur,
quis boni compotem praemii iudicet expertem? At cuius praemii? Omnium
pulcherrimi <span class="br"></span><span class="lineNumber">25</span><span class="br"></span> maximique. Memento etenim
corollarii illius quod paulo ante praecipuum dedi ac sic collige: cum ipsum
bonum beatitudo sit, bonos omnes eo ipso quod boni sint fieri beatos liquet.
Sed qui beati sint deos esse convenit. Est igitur praemium bonorum quod
nullus <span class="br"></span><span class="lineNumber">30</span><span class="br"></span> deterat dies, nullius minuat
potestas, nullius fuscet improbitas, deos fieri. Quae cum ita sint, de
malorum quoque inseparabili poena dubitare sapiens nequeat. Nam cum bonum
malumque item poenae atque praemium adversa fronte dissideant, quae in boni
praemio <span class="br"></span><span class="lineNumber">35</span><span class="br"></span> videmus accedere eadem necesse est
in mali poena contraria parte respondeant. Sicut igitur probis probitas ipsa
fit praemium, ita improbis nequitia ipsa supplicium est. Iam vero quisquis
afficitur poena, malo se affectum esse non dubitat. Si igitur sese
<span class="br"></span><span class="lineNumber">40</span><span class="br"></span> ipsi aestimare velint, possuntne sibi
supplicii expertes videri quos omnium malorum extrema nequitia non affecit
modo verum etiam vehementer infecit? Vide autem ex adversa parte bonorum,
quae improbos


</p></section><notes></notes></section>