<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
<span class="br"></span><span class="lineNumber">15</span><span class="br"></span> agnoscere, simul cum omne
disputationis tuae latus indubitata fide constiterit, nihil de sequentibus
ambigatur.” Tum illa: “Morem,” inquit,
“geram tibi,” simulque sic orsa est: “Si
quidem,” inquit, “aliquis eventum temerario motu
nullaque causarum <span class="br"></span><span class="lineNumber">20</span><span class="br"></span> conexione productum casum
esse definiat, nihil omnino casum esse confirmo et praeter subiectae rei
significationem inanem prorsus vocem esse decerno. Quis enim coercente in
ordinem cuncta deo locus esse ullus temeritati reliquus potest? Nam nihil ex
<span class="br"></span><span class="lineNumber">25</span><span class="br"></span> nihilo exsistere vera sententia est cui
nemo umquam veterum refragatus est, quamquam id illi non de operante
principio, sed de materiali subiecto hoc omnium de natura rationum quasi
quoddam iecerint fundamentum. At si nullis ex causis aliquid oriatur,
<span class="br"></span><span class="lineNumber">30</span><span class="br"></span> id de nihilo ortum esse videbitur. Quod
si hoc fieri nequit, ne casum quidem huiusmodi esse possibile est qualem
paulo ante definivimus.” “Quid igitur,”
inquam, “nihilne est quod vel casus vel fortuitum iure appellari
queat? An est aliquid, tametsi vulgus <span class="br"></span><span class="lineNumber">35</span><span class="br"></span>
lateat, cui vocabula ista conveniant?” “Aristoteles
meus id,” inquit, “in Physicis et brevi et veri
propinqua ratione definivit.” “Quonam,”
inquam “modo?” “Quotiens,” ait,
“aliquid cuiuspiam rei gratia geritur aliudque quibusdam de
causis quam <span class="br"></span><span class="lineNumber">40</span><span class="br"></span> quod intendebatur obtingit,
casus vocatur, ut si quis colendi agri causa fodiens humum defossi auri
pondus


</p></section><notes></notes></section>