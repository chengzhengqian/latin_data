<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

percurrenti cetera procul dubio patebit
subsistere <span class="br"></span><span class="lineNumber">40</span><span class="br"></span> unumquodque, dum unum est, cum
vero unum esse desinit, interire.”
“Consideranti,” inquam, “mihi plura minime
aliud videtur.” “Estne igitur,” inquit,
“quod in quantum naturaliter agat relicta subsistendi appetentia
venire ad interitum corruptionemque <span class="br"></span><span class="lineNumber">45</span><span class="br"></span>
desideret?” “Si animalia,” inquam,
“considerem quae habent aliquam volendi nolendique naturam, nihil
invenio quod nullis extra cogentibus abiciant manendi intentionem et ad
interitum sponte festinent. Omne namque animal tueri salutem laborat, mortem
<span class="br"></span><span class="lineNumber">50</span><span class="br"></span> vero perniciemque devitat. Sed quid de
herbis arboribusque, quid de inanimatis omnino consentiam rebus prorsus
dubito.”</p>
<p>“Atqui non est quod de hoc quoque possis ambigere, cum herbas
atque arbores intuearis primum sibi <span class="br"></span><span class="lineNumber">55</span><span class="br"></span>
convenientibus innasci locis, ubi quantum earum natura queat cito exarescere
atque interire non possint. Nam aliae quidem campis aliae montibus oriuntur,
alias ferunt paludes, aliae saxis haerent, aliarum fecundae sunt steriles
harenae, quas si in alia <span class="br"></span><span class="lineNumber">60</span><span class="br"></span> quispiam loca
transferre conetur, arescant. Sed dat cuique natura quod convenit et ne, dum
manere possunt, intereant, elaborat. Quid quod omnes velut in terras ore
demerso trahunt alimenta radicibus ac per medullas robur corticemque
diffundunt? Quid <span class="br"></span><span class="lineNumber">65</span><span class="br"></span> quod mollissimum quidque,
sicuti medulla est, interiore
</p></section><notes></notes></section>