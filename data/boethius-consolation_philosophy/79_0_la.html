<section class="div1 language" lang="la"><header><hgroup><h1>Boethius</h1></hgroup></header><section class="div2">
<p class="lineGroup">
<span class="line indent3">Hoc patens unum miseris asylum.</span><span class="linebreak"></span>
<span class="line indent3">Non quidquid Tagus aureis harenis</span><span class="linebreak"></span>
<span class="line indent3">Donat aut Hermus rutilante ripa</span><span class="linebreak"></span>
<span class="line indent3">Aut Indus calido propinquus orbi</span><span class="linebreak"></span>
<span class="line indent3"><span class="br"></span><span class="lineNumber">10</span><span class="br"></span>Candidis miscens virides lapillos,</span><span class="linebreak"></span>
<span class="line indent3">Inlustrent aciem magisque caecos</span><span class="linebreak"></span>
<span class="line indent3">In suas condunt animos tenebras.</span><span class="linebreak"></span>
<span class="line indent3">Hoc quidquid placet excitatque mentes,</span><span class="linebreak"></span>
<span class="line indent3">Infimis tellus aluit cavernis;</span><span class="linebreak"></span>
<span class="line indent3"><span class="br"></span><span class="lineNumber">15</span><span class="br"></span>Splendor quo regitur vigetque caelum,</span><span class="linebreak"></span>
<span class="line indent3">Vitat obscuras animae ruinas.</span><span class="linebreak"></span>
<span class="line indent3">Hanc quisquis poterit notare lucem,</span><span class="linebreak"></span>
<span class="line indent3">Candidos Phoebi radios negabit.〝</span><span class="linebreak"></span>
</p>
<h3>XI</h3>
<p>“Assentior,” inquam,” cuncta enim
firmissimis nexa rationibus constant.” Tum illa,
“Quanti,” inquit, “aestimabis, si bonum
ipsum quid sit agnoveris?” “Infinito,”
inquam, “si quidem mihi pariter deum <span class="br"></span><span class="lineNumber">5</span><span class="br"></span> quoque qui bonum est continget agnoscere.” “Atqui
hoc verissima,” inquit, “ratione patefaciam, maneant
modo quae paulo ante conclusa sunt.”
“Manebunt.” “Nonne,”
inquit,” monstravimus ea quae appetuntur pluribus idcirco vera
perfectaque bona non esse <span class="br"></span><span class="lineNumber">10</span><span class="br"></span> quoniam a se
invicem discreparent cumque alteri abesset alterum, plenum absolutumque
bonum afferre non posse? Tum autem verum bonum fieri cum in unam veluti
formam atque efficientiam colliguntur,


</p></section><notes></notes></section>