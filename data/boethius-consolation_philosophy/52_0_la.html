<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
mortalium cura
quam multiplicium studiorum labor exercet, diverso quidem calle procedit,
sed ad unum <span class="br"></span><span class="lineNumber">5</span><span class="br"></span> tamen beatitudinis finem nititur
pervenire. Id autem est bonum quo quis adepto nihil ulterius desiderare
queat. Quod quidem est omnium summum bonorum cunctaque intra se bona
continens, cui si quid aforet summum esse non posset, quoniam relinqueretur
<span class="br"></span><span class="lineNumber">10</span><span class="br"></span> extrinsecus quod posset optari. Liquet
igitur esse beatitudinem statum bonorum omnium congregatione perfectum.
Hunc, uti diximus, diverso tramite mortales omnes conantur adipisci. Est
enim mentibus hominum veri boni naturaliter inserta cupiditas, <span class="br"></span><span class="lineNumber">15</span><span class="br"></span> sed ad falsa devius error abducit. Quorum quidem
alii summum bonum esse nihilo indigere credentes ut divitiis affluant
elaborant; alii vero bonum quod sit dignissimum veneratione iudicantes
adeptis honoribus reverendi civibus suis esse nituntur. Sunt <span class="br"></span><span class="lineNumber">20</span><span class="br"></span> qui summum bonum in summa potentia esse
constituant; hi vel regnare ipsi volunt vel regnantibus adhaerere conantur.
At quibus optimum quiddam claritas videtur, hi vel belli vel pacis artibus
gloriosum nomen propagare festinant. Plurimi vero boni fructum <span class="br"></span><span class="lineNumber">25</span><span class="br"></span> gaudio laetitiaque metiuntur; hi felicissimum
putant voluptate diffluere. Sunt etiam qui horum fines causasque alterutro
permutent, ut qui divitias ob potentiam voluptatesque desiderant vel qui
potentiam seu pecuniae causa seu proferendi nominis <span class="br"></span><span class="lineNumber">30</span><span class="br"></span> appetunt. In his igitur ceterisque talibus humanorum
</p></section><notes></notes></section>