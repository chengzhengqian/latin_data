<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

ut quae sufficientia est, eadem sit potentia, reverentia, <span class="br"></span><span class="lineNumber">15</span><span class="br"></span> claritas atque iucunditas, nisi vero unum atque
idem omnia sint, nihil habere quo inter expetenda numerentur?”
“Demonstratum,” inquam “nec dubitari ullo
modo potest.” “Quae igitur cum discrepant minime bona
sunt, cum vero unum esse coeperint, <span class="br"></span><span class="lineNumber">20</span><span class="br"></span> bona
fiunt; nonne haec ut bona sint, unitatis fieri adeptione
contingit?” “Ita,” inquam,
“videtur.” “Sed omne quod bonum est boni
participatione bonum esse concedis an minime?” “Ita
est.” “Oportet igitur idem esse unum atque bonum
simili <span class="br"></span><span class="lineNumber">25</span><span class="br"></span> ratione concedas; eadem namque
substantia est eorum quorum naturaliter non est diversus
effectus.” “Negare,” inquam,
“nequeo.” “Nostine igitur,”
inquit, “omne quod est tam diu manere atque subsistere quam diu
sit unum, sed interire atque dissolvi <span class="br"></span><span class="lineNumber">30</span><span class="br"></span>
pariter atque unum destiterit?” “Quonam
modo?” “Ut in animalibus,” inquit,
“cum in unum coeunt ac permanent anima corpusque, id animal
vocatur; cum vero haec unitas utriusque separatione dissolvitur, interire
nec iam esse animal liquet. Ipsum <span class="br"></span><span class="lineNumber">35</span><span class="br"></span> quoque
corpus cum in una forma membrorum coniunctione permanet, humana visitur
species; at si distributae segregataeque partes corporis distraxerint
unitatem, desinit esse quod fuerat. Eoque modo
</p></section><notes></notes></section>