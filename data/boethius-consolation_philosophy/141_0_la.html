<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

novit ex ipsorum tantum vi atque natura cognosci
aestimat quae sciuntur; quod totum contra est. <span class="br"></span><span class="lineNumber">75</span><span class="br"></span> Omne enim quod cognoscitur non secundum sui vim sed secundum
cognoscentium potius comprehenditur facultatem. Nam ut hoc brevi liqueat
exemplo, eandem corporis rotunditatem aliter visus aliter tactus agnoscit.
Ille eminus manens totum simul <span class="br"></span><span class="lineNumber">80</span><span class="br"></span> iactis radiis
intuetur; hic vero cohaerens orbi atque coniunctus circa ipsum motus ambitum
rotunditatem partibus comprehendit. Ipsum quoque hominem aliter sensus,
aliter imaginatio, aliter ratio, aliter intellegentia contuetur. Sensus enim
figuram in <span class="br"></span><span class="lineNumber">85</span><span class="br"></span> subiecta materia constitutam,
imaginatio vero solam sine materia iudicat figuram. Ratio vero hanc quoque
transcendit speciemque ipsam quae singularibus inest universali
consideratione perpendit. Intellegentiae vero celsior oculus exsistit;
supergressa <span class="br"></span><span class="lineNumber">90</span><span class="br"></span> namque universitatis ambitum
ipsam illam simplicem formam pura mentis acie contuetur.</p>
<p>In quo illud maxime considerandum est: nam superior comprehendendi vis
amplectitur inferiorem, inferior vero ad superiorem nullo modo consurgit.
<span class="br"></span><span class="lineNumber">95</span><span class="br"></span> Neque enim sensus aliquid extra materiam
valet vel universales species imaginatio contuetur vel ratio capit simplicem
formam, sed intellegentia quasi desuper spectans concepta forma quae subsunt
etiam cuncta diiudicat, sed eo modo quo formam ipsam, quae nulli <span class="br"></span><span class="lineNumber">100</span><span class="br"></span> alii nota esse poterat, comprehendit. Nam et
rationis


</p></section><notes></notes></section>