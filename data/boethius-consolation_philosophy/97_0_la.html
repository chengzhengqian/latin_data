<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

illud officium minime administrare queat, alio vero modo quam naturae
convenit non quidem impleat <span class="br"></span><span class="lineNumber">50</span><span class="br"></span> propositum suum
sed imitetur implentem, quemnam horum valentiorem esse decernis?”
“Etsi coniecto,” inquam, “quid velis,
planius tamen audire desidero.”
“Ambulandi,” inquit, “motum secundum
naturam esse hominibus num negabis?”
“Minime,” inquam. <span class="br"></span><span class="lineNumber">55</span><span class="br"></span>
“Eiusque rei pedum officium esse naturale num
dubitas?” “Ne hoc quidem,” inquam.
“Si quis igitur pedibus incedere valens ambulet aliusque cui hoc
naturale pedum desit officium, manibus nitens ambulare conetur, quis horum
iure valentior existimari <span class="br"></span><span class="lineNumber">60</span><span class="br"></span>
potest?” “Contexe,” inquam,
“cetera; nam quin naturalis officii potens eo qui idem nequeat
valentior sit, nullus ambigat.” “Sed summum bonum,
quod aeque malis bonisque propositum, boni quidem naturali officio virtutum
petunt, mali vero variam <span class="br"></span><span class="lineNumber">65</span><span class="br"></span> per cupiditatem,
quod adipiscendi boni naturale officium non est, idem ipsum conantur
adipisci. An tu aliter existimas?”
“Minime,” inquam, “nam etiam quod est
consequens patet. Ex his enim quae concesserim, bonos quidem potentes, malos
vero esse <span class="br"></span><span class="lineNumber">70</span><span class="br"></span> necesse est
imbecillos.”</p>
<p>“Recte,” inquit, “praecurris idque, uti
medici sperare solent, indicium est erectae iam resistentisque naturae. Sed
quoniam te ad intellegendum
</p></section><notes></notes></section>