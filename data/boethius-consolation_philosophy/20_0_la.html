<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

ambigis, quibus etiam gubernaculis
regatur advertis? <span class="br"></span><span class="lineNumber">20</span><span class="br"></span>
“Vix,” inquam, “rogationis tuae sententiam
nosco, nedum ad inquisita respondere queam.” “Num
me,” inquit, “fefellit abesse aliquid, per quod, velut
hiante valli robore, in animum tuum perturbationum morbus inrepserit? Sed
die mihi, meministine, quis <span class="br"></span><span class="lineNumber">25</span><span class="br"></span> sit rerum finis,
quove totius naturae tendat intentio?”
“Audieram,” inquam, “sed memoriam maeror
hebetavit.” “Atqui scis unde cuncta
processerint?” “Novi,” inquam, deumque esse
respondi. “Et qui fieri potest, ut principio cognito quis sit
rerum finis <span class="br"></span><span class="lineNumber">30</span><span class="br"></span> ignores? Verum hi perturbationum
mores, ea valentia est, ut movere quidem loco hominem possint, convellere
autem sibique totum exstirpare non possint.</p>
<p>Sed hoc quoque respondeas velim, hominemne te essemeministi?”
“Quidni,” inquam, “meminerim?”
<span class="br"></span><span class="lineNumber">35</span><span class="br"></span> “Quid igitur homo sit,
poterisne proferre?” “Hocine interrogas an esse me
sciam rationale animal atque mortale? Scio et id me esse
confiteor.” Et illa: “Nihilne aliud te esse
novisti?” “Nihil.”</p>
<p>“Iam scio,” inquit, “morbi tui aliam vel
maximam <span class="br"></span><span class="lineNumber">40</span><span class="br"></span> causam; quid ipse sis, nosse
desisti. Quare plenissime vel aegritudinis tuae rationem vel aditum
reconciliandae sospitatis inveni. Nam quoniam tui oblivione confunderis, et
exsulem te et exspoliatum propriis bonis esse doluisti. Quoniam vero quis
sit rerum finis
</p></section><notes></notes></section>