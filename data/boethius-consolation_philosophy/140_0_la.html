<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
intuemur, ut ea
quae in quadrigis moderandis atque flectendis facere spectantur aurigae,
atque ad hunc <span class="br"></span><span class="lineNumber">50</span><span class="br"></span> modum cetera. Num igitur
quidquam illorum ita fieri necessitas ulla compellit?”
“Minime. Frustra enim esset artis effectus, si omnia coacta
moverentur.” “Quae igitur cum fiunt carent exsistendi
necessitate, eadem prius quam fiant sine necessitate futura sunt. <span class="br"></span><span class="lineNumber">55</span><span class="br"></span> Quare sunt quaedam eventura quorum exitus ab omni
necessitate sit absolutus. Nam illud quidem nullum arbitror esse dicturum,
quod quae nunc fiunt, prius quam fierent, eventura non fuerint. Haec igitur
etiam praecognita liberos habent eventus. <span class="br"></span><span class="lineNumber">60</span><span class="br"></span>
Nam sicut scientia praesentium rerum nihil his quae fiunt, ita praescientia
futurorum nihil his quae ventura sunt necessitatis importat. Sed hoc,
inquis, ipsum dubitatur, an earum rerum quae necessarios exitus non habent
ulla possit esse praenotio. Dissonare <span class="br"></span><span class="lineNumber">65</span><span class="br"></span> etenim
videntur putasque si praevideantur consequi necessitatem, si necessitas
desit minime praesciri nihilque scientia comprehendi posse nisi certum; quod
si quae incerti sunt exitus ea quasi certa providentur, opinionis id esse
caliginem non <span class="br"></span><span class="lineNumber">70</span><span class="br"></span> scientiae veritatem. Aliter
enim ac sese res habeat arbitrari ab integritate scientiae credis esse
diversum. Cuius erroris causa est, quod omnia quae quisque
</p></section><notes></notes></section>