<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

promptissimum esse conspicio, crebras coacervabo <span class="br"></span><span class="lineNumber">75</span><span class="br"></span> rationes. Vide enim quanta vitiosorum hominum pateat infirmitas
qui ne ad hoc quidem pervenire queunt ad quod eos naturalis ducit ac paene
compellit intentio. Et quid si hoc tam magno ac paene invicto praeeuntis
naturae desererentur auxilio? <span class="br"></span><span class="lineNumber">80</span><span class="br"></span> Considera vero
quanta sceleratos homines habeat impotentia. Neque enim levia aut ludicra
praemia petunt, quae consequi atque obtinere non possunt, sed circa ipsam
rerum summam verticemque deficiunt nec in eo miseris contingit effectus quod
solum <span class="br"></span><span class="lineNumber">85</span><span class="br"></span> dies noctesque moliuntur; in qua re
bonorum vires eminent. Sicut enim eum qui pedibus incedens ad eum locum
usque pervenire potuisset, quo nihil ulterius pervium iaceret incessui,
ambulandi potentissimum esse censeres, ita eum qui expetendorum <span class="br"></span><span class="lineNumber">90</span><span class="br"></span> finem quo nihil ultra est apprehendit,
potentissimum necesse est iudices. Ex quo fit quod huic obiacet, ut idem
scelesti, idem viribus omnibus videantur esse deserti. Cur enim relicta
virtute vitia sectantur? Inscitiane bonorum? Sed quid enervatius ignorantiae
<span class="br"></span><span class="lineNumber">95</span><span class="br"></span> caecitate? An sectanda noverunt, sed
transversos eos libido praecipitat? Sic quoque intemperantia fragiles qui
obluctari vitio nequeunt. An scientes volentesque bonum deserunt, ad vitia
deflectunt? Sed hoc modo non solum potentes esse sed omnino <span class="br"></span><span class="lineNumber">100</span><span class="br"></span> esse desinunt. Nam qui communem omnium quae


</p></section><notes></notes></section>