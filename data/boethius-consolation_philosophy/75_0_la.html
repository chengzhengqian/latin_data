<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

quasi habentis dei habitaeque beatitudinis
diversam cogites esse substantiam. Nam si extrinsecus acceptum putes,
praestantius id quod dederit ab eo quod acceperit existimare possis. Sed
hunc <span class="br"></span><span class="lineNumber">50</span><span class="br"></span> esse rerum omnium praecellentissimum
dignissime confitemur. Quod si natura quidem inest, sed est ratione
diversum, cum de rerum principe loquamur deo, fingat qui potest: quis haec
diversa coniunxerit? Postremo quod a qualibet re diversum est, id non
<span class="br"></span><span class="lineNumber">55</span><span class="br"></span> est illud a quo intellegitur esse
diversum. Quare quod a summo bono diversum est sui natura, id summum bonum
non est—quod nefas est de eo cogitare quo nihil constat esse
praestantius. Omnino enim nullius rei natura suo principio melior poterit
<span class="br"></span><span class="lineNumber">60</span><span class="br"></span> exsistere, quare quod omnium principium
sit, id etiam sui substantia summum esse bonum verissima ratione
concluserim.” “Rectissime,” inquam.
“Sed summum bonum beatitudinem esse concessum est.”
“Ita est,” inquam. “Igitur,”
inquit, “deum esse <span class="br"></span><span class="lineNumber">65</span><span class="br"></span> ipsam
beatitudinem necesse est confiteri.” “Nec
propositis,” inquam, “prioribus refragari queo et
illis hoc inlatum consequens esse perspicio.”</p>
<p>“Respice,” inquit, “an hinc quoque idem
firmius approbetur, quod duo summa bona quae a se diversa <span class="br"></span><span class="lineNumber">70</span><span class="br"></span> sint esse non possunt. Etenim quae discrepant bona,
non esse alterum quod sit alterum liquet; quare neutrum poterit esse
perfectum, cum alterutri
</p></section><notes></notes></section>