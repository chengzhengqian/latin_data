<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
insitus animum maeror praegravat.” Et illa: “Ita
<span class="br"></span><span class="lineNumber">10</span><span class="br"></span> est,” inquit.
“Haec enim nondum morbi tui remedia sed adhuc contumacis adversum
curationem doloris fomenta quaedam sunt. Nam quae in profundum sese
penetrent, cum tempestivum fuerit admovebo. Verumtamen ne te existimari
miserum velis, an <span class="br"></span><span class="lineNumber">15</span><span class="br"></span> numerum modumque tuae
felicitatis oblitus es?</p>
<p>Taceo quod desolatum parente summorum te virorum cura suscepit delectusque in
affinitatem principum civitatis, quod pretiosissimum propinquitatis genus
est, prius carus quam proximus esse coepisti. <span class="br"></span><span class="lineNumber">20</span><span class="br"></span> Quis non te felicissimum cum tanto splendore socerorum, cum coniugis
pudore, cum masculae quoque prolis opportunitate praedicavit? Praetereo,
libet enim praeterire communia, sumptas in adulescentia negatas senibus
dignitates; ad singularem felicitatis <span class="br"></span><span class="lineNumber">25</span><span class="br"></span> tuae
cumulum venire delectat. Si quis rerum mortalium fructus ullum beatitudinis
pondus habet, poteritne illius memoria lucis quantalibet ingruentium malorum
mole deleri, cum duos pariter consules liberos tuos domo provehi sub
frequentia patrum, sub plebis <span class="br"></span><span class="lineNumber">30</span><span class="br"></span> alacritate
vidisti, cum eisdem in curia curules insidentibus tu regiae laudis orator
ingenii gloriam facundiaeque meruisti, cum in circo duorum medius consulum
circumfusae multitudinis expectationem
</p></section><notes></notes></section>