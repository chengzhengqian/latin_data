<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

esse virtutem. Quae quam recte atque disposite et ex eorum bono quibus
accedere videntur fiant, nulla dubitatio est. Nam illud quoque, quod
improbis <span class="br"></span><span class="lineNumber">160</span><span class="br"></span> nunc tristia nunc optata
proveniunt, ex eisdem ducitur causis; ac de tristibus quidem nemo miratur,
quod eos male meritos omnes existimant. Quorum quidem supplicia tum ceteros
ab sceleribus deterrent, tum ipsos quibus invehuntur emendant; laeta vero
<span class="br"></span><span class="lineNumber">165</span><span class="br"></span> magnum bonis argumentum loquuntur, quid
de huiusmodi felicitate debeant iudicare quam famulari saepe improbis
cernant. In qua re illud etiam dispensari credo, quod est forsitan alicuius
tam praeceps atque inportuna natura ut eum in scelera potius <span class="br"></span><span class="lineNumber">170</span><span class="br"></span> exacerbare possit rei familiaris inopia; huius
morbo providentia collatae pecuniae remedio medetur. Hic foedatam probris
conscientiam exspectans et se cum fortuna sua comparans, forsitan
pertimescit ne cuius ei iucundus usus est, sit tristis amissio. <span class="br"></span><span class="lineNumber">175</span><span class="br"></span> Mutabit igitur mores ac dum fortunam metuit
amittere, nequitiam derelinquit. Alios in cladem meritam praecipitavit
indigne acta felicitas; quibusdam permissum puniendi ius, ut exercitii bonis
et malis esset causa supplicii. Nam ut probis atque <span class="br"></span><span class="lineNumber">180</span><span class="br"></span> improbis nullum foedus est, ita ipsi inter se improbi nequeunt
convenire. Quidni, cum a semet ipsis discerpentibus conscientiam vitiis
quisque dissentiat faciantque saepe, quae cum gesserint non fuisse
</p></section><notes></notes></section>