<section class="div1 language" lang="la"><header><hgroup><h1>Boethius</h1></hgroup></header><section class="div2">
<h3>III</h3>
<p>Vos quoque, o terrena animalia, tenui licet imagine vestrum tamen principium
somniatis verumque illum beatitudinis finem licet minime perspicaci
qualicumque tamen cogitatione prospicitis eoque vos et <span class="br"></span><span class="lineNumber">5</span><span class="br"></span> ad verum bonum naturalis ducit intentio et ab eodem
multiplex error abducit. Considera namque an per ea quibus se homines
adepturos beatitudinem putant ad destinatum finem valeant pervenire. Si enim
vel pecuniae vel honores ceteraque tale quid afferunt <span class="br"></span><span class="lineNumber">10</span><span class="br"></span> cui nihil bonorum abesse videatur, nos quoque fateamur fieri
aliquos horum adeptione felices. Quod si neque id valent efficere quod
promittunt bonisque pluribus carent, nonne liquido falsa in eis beatitudinis
species deprehenditur? Primum igitur <span class="br"></span><span class="lineNumber">15</span><span class="br"></span> te
ipsum qui paulo ante divitiis affluebas, interrogo: inter illas
abundantissimas opes numquamne animum tuum concepta ex qualibet iniuria
confudit anxietas?” “Atqui,” inquam,
“libero me fuisse animo quin aliquid semper angerer reminisci non
queo.” “Nonne <span class="br"></span><span class="lineNumber">20</span><span class="br"></span> quia vel
aberat quod abesse non velles vel aderat quod adesse noluisses?”
“Ita est,” inquam. “Illius igitur
praesentiam huius absentiam desiderabas?”
“Confiteor,” inquam. “Eget
vero,” inquit, “eo quod quisque desiderat?”
“Eget,” inquam. “Qui
</p></section><notes></notes></section>