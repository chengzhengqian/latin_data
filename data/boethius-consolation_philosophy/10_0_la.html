<section class="div1 language" lang="la"><header><hgroup><h1>Boethius</h1></hgroup></header><section class="div2">
<p>Quotiens ego Conigastum in inbecilli cuiusque <span class="br"></span><span class="lineNumber">35</span><span class="br"></span>
fortunas impetum facientem obvius excepi, quotiens Trigguillam regiae
praepositum domus ab incepta, perpetrata iam prorsus iniuria deieci,
quotiens miseros quos infinitis calumniis inpunita barbarorum semper
avaritia vexabat, obiecta periculis auctoritate <span class="br"></span><span class="lineNumber">40</span><span class="br"></span> protexi! Numquam me ab iure ad iniuriam quisquam detraxit.
Provincialium fortunas tum privatis rapinis tum publicis vectigalibus
pessumdari non aliter quam qui patiebantur indolui.</p>
<p>Cum acerbae famis tempore gravis atque inexplicabilis <span class="br"></span><span class="lineNumber">45</span><span class="br"></span> indicta coemptio profligatura inopia Campaniam provinciam
videretur, certamen adversum praefectum praetorii communis commodi ratione
suscepi, rege cognoscente contendi et ne coemptio exigeretur, evici.
Paulinum consularem virum cuius opes Palatinae <span class="br"></span><span class="lineNumber">50</span><span class="br"></span>
canes iam spe atque ambitione devorassent, ab ipsis hiantium faucibus
traxi. Ne Albinum consularem virum praeiudicatae accusationis poena
corriperet, odiis me Cypriani delatoris opposui. Satisne in me magnas videor
exacervasse discordias? Sed esse apud <span class="br"></span><span class="lineNumber">55</span><span class="br"></span>
ceteros tutior debui qui mihi amore iustitiae nihil





</p></section><notes></notes></section>