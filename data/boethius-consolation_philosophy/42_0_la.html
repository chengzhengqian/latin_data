<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

igitur eius hominis potentiam putas, qui quod ipse in alio potest, ne id in
se alter valeat efficere non possit? <span class="br"></span><span class="lineNumber">40</span><span class="br"></span> Ad haec
si ipsis dignitatibus ac potestatibus inesset aliquid naturalis ac proprii
boni, numquam pessimis provenirent. Neque enim sibi solent adversa sociari;
natura respuit ut contraria quaeque iungantur. Ita cum pessimos plerumque
dignitatibus fungi dubium <span class="br"></span><span class="lineNumber">45</span><span class="br"></span> non sit, illud
etiam liquet natura sui bona non esse quae se pessimis haerere patiantur.
Quod quidem de cunctis fortunae muneribus dignius existimari potest, quae ad
improbissimum quemque uberiora perveniunt. De quibus illud etiam
considerandum puto, <span class="br"></span><span class="lineNumber">50</span><span class="br"></span> quod nemo dubitat esse
fortem, cui fortitudinem inesse conspexerit, et cuicumque velocitas adest
manifestum est esse velocem. Sic musica quidem musicos, medicina medicos,
rhetorice rhetores facit. Agit enim cuiusque rei natura quod proprium est
nec <span class="br"></span><span class="lineNumber">55</span><span class="br"></span> contrariarum rerum miscetur effectibus
et ultro quae sunt aversa depellit. Atqui nec opes inexpletam restinguere
avaritiam queunt nec potestas sui compotem fecerit quem vitiosae libidines
insolubilibus adstrictum retinent catenis, et collata improbis <span class="br"></span><span class="lineNumber">60</span><span class="br"></span> dignitas non modo non efficit dignos, sed prodit
potius et ostentat indignos. Cur ita provenit? Gaudetis enim res sese aliter
habentes falsis compellare nominibus quae facile ipsarum rerum redarguuntur
effectu; itaque nec illae divitiae nec illa <span class="br"></span><span class="lineNumber">65</span><span class="br"></span>
potentia nec haec dignitas iure appellari potest. Postremo idem de tota
concludere fortuna licet in qua nihil expetendum, nihil nativae bonitatis
inesse
</p></section><notes></notes></section>