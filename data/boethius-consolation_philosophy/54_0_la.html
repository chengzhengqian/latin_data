<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">


quam copiosus bonorum omnium status nec alieni egens sed sibi ipse
sufficiens. Num vero labuntur hi qui quod sit optimum, id etiam reverentiae
cultu <span class="br"></span><span class="lineNumber">60</span><span class="br"></span> dignissimum putent? Minime. Neque enim
vile quiddam contemnendumque est quod adipisci omnium fere mortalium laborat
intentio. An in bonis non est numeranda potentia? Quid igitur? Num
imbecillum ac sine viribus aestimandum est, quod omnibus rebus <span class="br"></span><span class="lineNumber">65</span><span class="br"></span> constat esse praestantius? An claritudo nihili
pendenda est? Sed sequestrari nequit quin omne quod excellentissimum sit id
etiam videatur esse clarissimum. Nam non esse anxiam tristemque beatitudinem
nec doloribus molestiisque subiectam <span class="br"></span><span class="lineNumber">70</span><span class="br"></span> quid
attinet dicere, quando in minimis quoque rebus id appetitur quod habere
fruique delectet? Atqui haec sunt quae adipisci homines volunt eaque de
causa divitias, dignitates, regna, gloriam voluptatesque desiderant quod per
haec sibi sufficientiam, reverentiam, <span class="br"></span><span class="lineNumber">75</span><span class="br"></span>
potentiam, celebritatem, laetitiam credunt esse venturam. Bonum est igitur
quod tam diversis studiis homines petunt; in quo quanta sit naturae vis
facile monstratur, cum licet variae dissidentesque sententiae tamen in
diligendo boni fine consentiunt.</p>
<h3>II</h3>
<p class="lineGroup">
<span class="line indent4">Quantas rerum flectat habenas</span><span class="linebreak"></span>
<span class="line indent4">Natura potens, quibus immensum</span><span class="linebreak"></span>
<span class="line indent4">Legibus orbem provida servet</span><span class="linebreak"></span>
<span class="line indent4">Stringatque ligans inresoluto</span><span class="linebreak"></span>
<span class="line indent4"><span class="br"></span><span class="lineNumber">5</span><span class="br"></span>Singula nexu, placet arguto</span><span class="linebreak"></span>
<span class="line indent4">Fidibus lentis promere cantu.</span><span class="linebreak"></span>
</p>
</section><notes></notes></section>