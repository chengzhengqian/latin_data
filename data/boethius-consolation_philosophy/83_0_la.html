<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

voluntas. Adeo haec sui caritas non ex animali motione sed ex naturali
intentione procedit. Dedit enim providentia creatis a se rebus hanc vel
maximam manendi causam ut quoad possunt naturaliter manere <span class="br"></span><span class="lineNumber">100</span><span class="br"></span> desiderent; quare nihil est quod ullo modo queas
dubitare cuncta quae sunt appetere naturaliter constantiam permanendi,
devitare perniciem.”</p>
<p>“Confiteor,” inquam,” nunc me indubitato
cernere quae dudum incerta videbantur.” “Quod
autem,” <span class="br"></span><span class="lineNumber">105</span><span class="br"></span> inquit,
“subsistere ac permanere petit, id unum esse desiderat; hoc enim
sublato ne esse quidem cuiquam permanebit.” “Verum
est,” inquam. “Omnia igitur,” inquit,
“unum desiderant.” Consensi. “Sed unum id
ipsum monstravimus esse quod bonum.” <span class="br"></span><span class="lineNumber">110</span><span class="br"></span> “Ita quidem.” “Cuncta igitur
bonum petunt, quod quidem ita describas licet: ipsum bonum esse quod
desideretur ab omnibus.” “Nihil,” inquam,
“verius excogitari potest. Nam vel ad nihil unum cuncta
referuntur et uno veluti vertice destituta sine rectore <span class="br"></span><span class="lineNumber">115</span><span class="br"></span> fluitabunt, aut si quid est ad quod universa
festinent, id erit omnium summum bonorum.” Et illa:
“Nimium,” inquit, “o alumne laetor, ipsam
enim mediae veritatis notam mente fixisti. Sed in hoc patuit tibi quod
ignorare te paulo ante dicebas.” <span class="br"></span><span class="lineNumber">120</span><span class="br"></span>
“Quid?” inquam. “Quis esset,”
inquit, “rerum
</p></section><notes></notes></section>