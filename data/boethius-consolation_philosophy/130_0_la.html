<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
inveniat. Hoc igitur fortuito quidem creditur accidisse, verum non de nihilo
est; nam proprias causas habet quarum inprovisus inopinatusque concursus
<span class="br"></span><span class="lineNumber">45</span><span class="br"></span> casum videtur operatus. Nam nisi cultor
agri humum foderet, nisi eo loci pecuniam suam depositor obruisset, aurum
non esset inventum. Haec sunt igitur fortuiti causa compendii, quod ex
obviis sibi et confluentibus causis, non ex gerentis intentione <span class="br"></span><span class="lineNumber">50</span><span class="br"></span> provenit. Neque enim vel qui aurum obruit vel qui
agrum exercuit ut ea pecunia reperiretur intendit; sed uti dixi, quo ille
obruit hunc fodisse convenit atque concurrit. Licet igitur definire casum
esse inopinatum ex confluentibus causis in his <span class="br"></span><span class="lineNumber">55</span><span class="br"></span> quae ob aliquid geruntur eventum; concurrere vero atque confluere causas
facit ordo ille inevitabili conexione procedens, qui de providentiae fonte
descendens cuncta suis locis temporibusque disponit.</p>
<h3>I</h3>
<p class="lineGroup">
<span class="line">Rupis Achaemeniae scopulis ubi versa sequentum</span><span class="linebreak"></span>
<span class="line indent2">Pectoribus figit spicula pugna fugax,</span><span class="linebreak"></span>
<span class="line">Tigris et Euphrates uno se fonte resolvunt</span><span class="linebreak"></span>
<span class="line indent2">Et mox abiunctis dissociantur aquis.</span><span class="linebreak"></span>
</p>
</section><notes></notes></section>