<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
 exegimus. Ea est enim
divinae forma substantiae ut neque in externa dilabatur nec in se externum
aliquid ipsa suscipiat, sed, sicut de ea <span class="br"></span><span class="lineNumber">105</span><span class="br"></span>
Parmenides ait:</p>
<p class="lineGroup">
<span class="line">Πάντοθεν
εὐκύκλου
σϕαίρης
ἐναλίγκιον
ὄγκω,</span><span class="linebreak"></span>
</p>
<p>rerum orbem mobilem rotat, dum se immobilem ipsa conservat. Quod si rationes
quoque non extra petitas sed intra rei quam tractabamus ambitum <span class="br"></span><span class="lineNumber">110</span><span class="br"></span> collocatas agitavimus, nihil est quod admirere,
cum Platone sanciente didiceris cognatos de quibus loquuntur rebus oportere
esse sermones.</p>
<h3>XII</h3>
<p class="lineGroup">
<span class="line indent5">Felix qui potuit boni</span><span class="linebreak"></span>
<span class="line indent5">Fontem visere lucidum,</span><span class="linebreak"></span>
<span class="line indent5">Felix qui potuit gravis</span><span class="linebreak"></span>
<span class="line indent5">Terrae solvere vincula.</span><span class="linebreak"></span>
<span class="line indent5"><span class="br"></span><span class="lineNumber">5</span><span class="br"></span>Quondam funera coniugis</span><span class="linebreak"></span>
<span class="line indent5">Vates Threicius gemens</span><span class="linebreak"></span>
<span class="line indent5">Postquam flebilibus modis</span><span class="linebreak"></span>
<span class="line indent5">Silvas currere mobiles,</span><span class="linebreak"></span>
<span class="line indent5">Amnes stare coegerat,</span><span class="linebreak"></span>
<span class="line indent5"><span class="br"></span><span class="lineNumber">10</span><span class="br"></span>Iunxitque intrepidum latus</span><span class="linebreak"></span>
<span class="line indent5">Saevis cerva leonibus,</span><span class="linebreak"></span>
<span class="line indent5">Nec visum timuit lepus,</span><span class="linebreak"></span>
<span class="line indent5">Iam cantu placidum canem,</span><span class="linebreak"></span>
<span class="line indent5">Cum flagrantior intima</span><span class="linebreak"></span>
<span class="line indent5"><span class="br"></span><span class="lineNumber">15</span><span class="br"></span>Fervor pectoris ureret,</span><span class="linebreak"></span>
<span class="line indent5">Nec qui cuncta subegerant</span><span class="linebreak"></span>
<span class="line indent5">Mulcerent dominum modi,</span><span class="linebreak"></span>
</p>
</section><notes></notes></section>