<section class="div1 language" lang="la"><header><hgroup><h1>Boethius</h1></hgroup></header><section class="div2">
</section>
<section class="div2">
<h2><span class="ac">Anicii Manlii Severini Boethii<span class="linebreak"></span><span class="sc">v.c. et inl.
excons. ord. ex mag. off. patricii</span></span></h2>
<h2><span class="ac">Philosophiae Consolationis</span></h2>
<h3><span class="ac">Liber Quartus Explicit<span class="linebreak"></span>Incipit Liber V</span></h3>
<h3>I</h3>
<p>Dixerat orationisque cursum ad alia quaedam tractanda atque expedienda
vertebat. Tum ego: “Recta quidem,” inquam,
“exhortatio tuaque prorsus auctoritate dignissima, sed quod tu
dudum de providentia <span class="br"></span><span class="lineNumber">5</span><span class="br"></span> quaestionem pluribus
aliis implicitam esse dixisti, re experior. Quaero enim an esse aliquid
omnino et quidnam esse casum arbitrere.” Tum illa:
“Festino,” inquit, “debitum promissionis
absolvere viamque tibi qua patriam reveharis aperire. Haec autem etsi
<span class="br"></span><span class="lineNumber">10</span><span class="br"></span> perutilia cognitu tamen a propositi
nostri tramite paulisper aversa sunt, verendumque est ne deviis fatigatus ad
emetiendum rectum iter sufficere non possis.” “Ne
id,” inquam, “prorsus vereare. Nam quietus mihi loco
fuerit ea quibus maxime delector
</p></section><notes></notes></section>