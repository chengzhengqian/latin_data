<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

et calamitosos fugiens facit, quid est aliud fugax <span class="br"></span><span class="lineNumber">45</span><span class="br"></span> quam futurae quoddam calamitatis indicium? Neque enim quod ante
oculos situm est, suffecerit intueri; rerum exitus prudentia metitur
eademque in alterutro mutabilitas nec formidandas fortunae minas nec
exoptandas facit esse blanditias. Postremo aequo <span class="br"></span><span class="lineNumber">50</span><span class="br"></span> animo toleres oportet quidquid intra fortunae aream geritur,
cum semel iugo eius colla submiseris. Quod si manendi abeundique scribere
legem velis ei quam tu tibi dominam sponte legisti, nonne iniurius fueris et
inpatientia sortem exacerbes quam permutare non <span class="br"></span><span class="lineNumber">55</span><span class="br"></span> possis? Si ventis vela committeres, non quo voluntas peteret
sed quo flatus impellerent, promoveres; si arvis semina crederes, feraces
inter se annos sterilesque pensares. Fortunae te regendum dedisti; dominae
moribus oportet obtemperes. Tu vero <span class="br"></span><span class="lineNumber">60</span><span class="br"></span>
volventis rotae impetum retinere conaris? At, omnium mortalium stolidissime,
si manere incipit, fors esse desistit.</p>
<h3>I</h3>
<p class="lineGroup">
<span class="line indent2">Haec cum superba verterit vices dextra</span><span class="linebreak"></span>
<span class="line indent2">Et aestuantis more fertur Euripi,</span><span class="linebreak"></span>
<span class="line indent2">Dudum tremendos saeva proterit reges</span><span class="linebreak"></span>
<span class="line indent2">Humilemque victi sublevat fallax vultum</span><span class="linebreak"></span>
<span class="line indent2"><span class="br"></span><span class="lineNumber">5</span><span class="br"></span>Non illa miseros audit aut curat fletus</span><span class="linebreak"></span>
</p>
</section><notes></notes></section>