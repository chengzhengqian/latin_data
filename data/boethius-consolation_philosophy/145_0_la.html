<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
quoniam sibi notum sit plura sensibus et imaginationi esse subiecta, inanem
conceptionem esse rationis quae quod sensibile sit ac singulare quasi
quiddam universale <span class="br"></span><span class="lineNumber">30</span><span class="br"></span> consideret. Ad haec, si
ratio contra respondeat se quidem et quod sensibile et quod imaginable sit
in universitatis ratione conspicere, illa vero ad universitatis cognitionem
adspirare non posse, quoniam eorum notio corporales figuras non possit
excedere, de <span class="br"></span><span class="lineNumber">35</span><span class="br"></span> rerum vero cognitione firmiori
potius perfectiorique iudicio esse credendum, in huiusmodi igitur lite nos
quibus tam ratiocinandi quam imaginandi etiam sentiendique vis inest nonne
rationis potius causam probaremus? Simile est quod humana ratio divinam
<span class="br"></span><span class="lineNumber">40</span><span class="br"></span> intellegentiam futura, nisi ut ipsa
cognoscit, non putat intueri. Nam ita disseris: Si qua certos ac necessarios
habere non videantur eventus, ea certo eventura praesciri nequeunt. Harum
igitur rerum nulla est praescientia, quam si etiam in his esse <span class="br"></span><span class="lineNumber">45</span><span class="br"></span> credamus, nihil erit quod non ex necessitate
proveniat. Si igitur uti rationis participes sumus, ita divinae iudicium
mentis habere possemus, sicut imaginationem sensumque rationi cedere
oportere iudicavimus, sic divinae sese menti humanam submittere <span class="br"></span><span class="lineNumber">50</span><span class="br"></span> rationem iustissimum censeremus. Quare in illius
summae intellegentiae cacumen, si possumus, erigamur; illic enim ratio
videbit quod in se non potest intueri, id autem est, quonam modo etiam quae
certos exitus non habent, certa tamen videat
</p></section><notes></notes></section>