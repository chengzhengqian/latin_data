<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
<span class="br"></span><span class="lineNumber">45</span><span class="br"></span> ignoras, nequam homines atque nefarios potentes felicesque
arbitraris. Quoniam vero quibus gubernaculis mundus regatur oblitus es, has
fortunarum vices aestimas sine rectore fluitareâ€”magnae non ad
morbum modo verum ad interitum quoque causae. Sed sospitatis <span class="br"></span><span class="lineNumber">50</span><span class="br"></span> auctori grates, quod te nondum totum natura
destituit. Habemus maximum tuae fomitem salutis veram de mundi gubernatione
sententiam, quod eam non casuum temeritati sed divinae rationi subditam
credis. Nihil igitur pertimescas; iam tibi ex hac <span class="br"></span><span class="lineNumber">55</span><span class="br"></span> minima scintillula vitalis calor inluxerit. Sed quoniam
firmioribus remediis nondum tempus est et eam mentium constat esse naturam,
ut quotiens abiecerint veras falsis opinionibus induantur ex quibus orta
perturbationum caligo verum illum confundit intuitum, <span class="br"></span><span class="lineNumber">60</span><span class="br"></span> hanc paulisper lenibus mediocribusque fomentis attenuare
temptabo, ut dimotis fallacium affectionum tenebris splendorem verae lucis
possis agnoscere.</p>
<h3>VII</h3>
<p class="lineGroup">
<span class="line indent8">Nubibus atris</span><span class="linebreak"></span>
<span class="line indent8">Condita nullum</span><span class="linebreak"></span>
<span class="line indent8">Fundere possunt</span><span class="linebreak"></span>
<span class="line indent8">Sidera lumen.</span><span class="linebreak"></span>
<span class="line indent8"><span class="br"></span><span class="lineNumber">5</span><span class="br"></span>Si mare volvens</span><span class="linebreak"></span>
<span class="line indent8">Turbidus Auster</span><span class="linebreak"></span>
<span class="line indent8">Misceat aestum,</span><span class="linebreak"></span>
<span class="line indent8">Vitrea dudum</span><span class="linebreak"></span>
<span class="line indent8">Parque serenis</span><span class="linebreak"></span>
<span class="line indent8"><span class="br"></span><span class="lineNumber">10</span><span class="br"></span>Unda diebus</span><span class="linebreak"></span>
<span class="line indent8">Mox resoluto</span><span class="linebreak"></span>
<span class="line indent8">Sordida caeno</span><span class="linebreak"></span>
<span class="line indent8">Visibus obstat.</span><span class="linebreak"></span>
</p>
</section><notes></notes></section>