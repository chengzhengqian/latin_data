<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
in eis aliud quam probitas utentium placet? Ita fit ut non virtutibus ex
dignitate sed ex virtute dignitatibus honor accedat. Quae vero est ista
vestra expetibilis ac praeclara potentia? Nonne, o terrena <span class="br"></span><span class="lineNumber">15</span><span class="br"></span> animalia, consideratis quibus qui praesidere
videamini? Nunc si inter mures videres unum aliquem ius sibi ac potestatem
prae ceteris vindicantem, quanto movereris cachinno! Quid vero, si corpus
spectes, inbecillius homine reperire queas quos <span class="br"></span><span class="lineNumber">20</span><span class="br"></span> saepe muscularum quoque vel morsus vel in secreta quaeque
reptantium necat introitus? Quo vero quisquam ius aliquod in quempiam nisi
in solum corpus et quod infra corpus est, fortunam loquor, possit exserere?
Num quidquam libero imperabis <span class="br"></span><span class="lineNumber">25</span><span class="br"></span> animo? Num
mentem firma sibi ratione cohaerentem de statu propriae quietis amovebis?
Cum liberum quendam virum suppliciis se tyrannus adacturum putaret, ut
adversum se factae coniurationis conscios proderet, linguam ille momordit
atque abscidit et in <span class="br"></span><span class="lineNumber">30</span><span class="br"></span> os tyranni saevientis
abiecit; ita cruciatus, quos putabat tyrannus materiam crudelitatis, vir
sapiens fecit esse virtutis. Quid autem est quod in alium facere
quisquam<a class="footnoteLink" href="#note_LCL074_210_1" id="target_note_LCL074_210_1"><sup>1</sup></a> possit, quod sustinere ab alio ipse non
possit? Busiridem accipimus necare hospites solitum <span class="br"></span><span class="lineNumber">35</span><span class="br"></span> ab Hercule hospite fuisse mactatum. Regulus plures Poenorum
bello captos in vincla coniecerat, sed mox ipse victorum catenis manus
praebuit. Ullamne



</p></section><notes><section class="footnotes"><ul><li class="note" id="note_LCL074_210_1"><a class="footnoteCrossrefLink" href="#target_note_LCL074_210_1" title="Click to highlight in text"><sup class="lineRef">1</sup>quisque <span class="italic">the best <span class="sc">mss</span></span>.</a></li><script type="text/javascript">document.getElementById('note_LCL074_210_1').style.display = "none";</script></ul></section></notes></section>