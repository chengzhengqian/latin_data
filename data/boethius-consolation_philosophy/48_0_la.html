<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

fallax illa nihil,
bene mereatur, tum scilicet cum se aperit, cum frontem detegit moresque
profitetur. <span class="br"></span><span class="lineNumber">5</span><span class="br"></span> Nondum forte quid loquar
intellegis. Mirum est quod dicere gestio, eoque sententiam verbis explicare
vix queo. Etenim plus hominibus reor adversam quam prosperam prodesse
fortunam. Illa enim semper specie felicitatis cum videtur blanda, <span class="br"></span><span class="lineNumber">10</span><span class="br"></span> mentitur; haec semper vera est, cum se instabilem
mutatione demonstrat. Illa fallit, haec instruit, illa mendacium specie
bonorum mentes fruentium ligat, haec cognitione fragilis felicitatis
absolvit. Itaque illam videas ventosam, fluentem suique semper <span class="br"></span><span class="lineNumber">15</span><span class="br"></span> ignaram, hanc sobriam succinctamque et ipsius
adversitatis exercitatione prudentem. Postremo felix a vero bono devios
blanditiis trahit, adversa plerumque ad vera bona reduces unco retrahit. An
hoc inter minima aestimandum putas quod amicorum <span class="br"></span><span class="lineNumber">20</span><span class="br"></span> tibi fidelium mentes haec aspera, haec horribilis fortuna
detexit, haec tibi certos sodalium vultus ambiguosque secrevit, discedens
suos abstulit, tuos reliquit? Quanti hoc integer, ut videbaris tibi
fortunatus, emisses! Nunc et amissas opes querere; <span class="br"></span><span class="lineNumber">25</span><span class="br"></span> quod pretiosissimum divitiarum genus est amicos invenisti.</p>
</section><notes></notes></section>