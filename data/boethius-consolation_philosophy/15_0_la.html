<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
crimen affingitur, quae perferunt meruisse creduntur. Et ego quidem bonis
omnibus pulsus, dignitatibus <span class="br"></span><span class="lineNumber">165</span><span class="br"></span> exutus,
existimatione foedatus ob beneficium supplicium tuli.</p>
<p>Videre autem videor nefarias sceleratorum officinas gaudio laetitiaque
fluitantes, perditissimum quemque novis delationum fraudibus imminentem,
iacere bonos <span class="br"></span><span class="lineNumber">170</span><span class="br"></span> nostri discriminis terrore
prostratos, flagitiosum quemque ad audendum quidem facinus impunitate, ad
efficiendum vero praemiis incitari, insontes autem non modo securitate,
verum ipsa etiam defensione privates. Itaque libet exclamare:</p>
<h3>V</h3>
<p class="lineGroup">
<span class="line indent4">O stelliferi conditor orbis</span><span class="linebreak"></span>
<span class="line indent4">Qui perpetuo nixus solio</span><span class="linebreak"></span>
<span class="line indent4">Rapido caelum turbine versas</span><span class="linebreak"></span>
<span class="line indent4">Legemque pati sidera cogis,</span><span class="linebreak"></span>
<span class="line indent4"><span class="br"></span><span class="lineNumber">5</span><span class="br"></span>Ut nunc pleno lucida cornu</span><span class="linebreak"></span>
<span class="line indent4">Totis fratris obvia flammis</span><span class="linebreak"></span>
<span class="line indent4">Condat stellas luna minores,</span><span class="linebreak"></span>
<span class="line indent4">Nunc obscuro pallida cornu</span><span class="linebreak"></span>
<span class="line indent4">Phoebo propior lumina perdat,</span><span class="linebreak"></span>
<span class="line indent4"><span class="br"></span><span class="lineNumber">10</span><span class="br"></span>Et qui primae tempore noctis</span><span class="linebreak"></span>
<span class="line indent4">Agit algentes Hesperos ortus,</span><span class="linebreak"></span>
<span class="line indent4">Solitas iterum mutet habenas</span><span class="linebreak"></span>
<span class="line indent4">Phoebi pallens Lucifer ortu.</span><span class="linebreak"></span>
<span class="line indent4">Tu frondifluae frigore brumae</span><span class="linebreak"></span>
<span class="line indent4"><span class="br"></span><span class="lineNumber">15</span><span class="br"></span>Stringis lucem breviore mora:</span><span class="linebreak"></span>
<span class="line indent4">Tu, cum fervida venerit aestas,</span><span class="linebreak"></span>
<span class="line indent4">Agiles nocti dividis horas.</span><span class="linebreak"></span>
<span class="line indent4">Tua vis varium temperat annum</span><span class="linebreak"></span>
<span class="line indent4">Ut quas Boreae spiritus aufert</span><span class="linebreak"></span>
</p>
</section><notes></notes></section>