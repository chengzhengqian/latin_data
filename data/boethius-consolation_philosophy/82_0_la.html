<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
semper
sede reconditur, extra vero quadam ligni firmitate, ultimus autem cortex
adversum caeli intemperiem quasi mali patiens defensor opponitur? Iam vero
quanta est naturae diligentia, ut cuncta <span class="br"></span><span class="lineNumber">70</span><span class="br"></span>
semine multiplicato propagentur! Quae omnia non modo ad tempus manendi verum
generatim quoque quasi in perpetuum permanendi veluti quasdam machinas esse
quis nesciat? Ea etiam quae inanimata esse creduntur nonne quod suum est
quaeque <span class="br"></span><span class="lineNumber">75</span><span class="br"></span> simili ratione desiderant? Cur enim
flammas quidem sursum levitas vehit, terras vero deorsum pondus deprimit,
nisi quod haec singulis loca motionesque conveniunt? Porro autem quod cuique
consentaneum est, id unumquodque conservat, sicuti ea quae sunt <span class="br"></span><span class="lineNumber">80</span><span class="br"></span> inimica corrumpunt. Iam vero quae dura sunt ut
lapides, adhaerent tenacissime partibus suis et ne facile dissolvantur
resistunt. Quae vero liquentia ut aer atque aqua, facile quidem dividentibus
cedunt, sed cito in ea rursus a quibus sunt abscisa relabuntur, <span class="br"></span><span class="lineNumber">85</span><span class="br"></span> ignis vero omnem refugit sectionem. Neque nunc nos
de voluntariis animae cognoscentis motibus, sed de naturali intentione
tractamus, sicuti est quod acceptas escas sine cogitatione transigimus, quod
in somno spiritum ducimus nescientes; nam ne in <span class="br"></span><span class="lineNumber">90</span><span class="br"></span> animalibus quidem manendi amor ex animae voluntatibus, verum ex
naturae principiis venit. Nam saepe mortem cogentibus causis quam natura
reformidat voluntas amplectitur, contraque illud quo solo mortalium rerum
durat diuturnitas gignendi <span class="br"></span><span class="lineNumber">95</span><span class="br"></span> opus, quod natura
semper appetit, interdum coercet
</p></section><notes></notes></section>