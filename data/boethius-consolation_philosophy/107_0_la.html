<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

“Quidnam?” inquam.
“Feliciores,” inquit, “esse improbos
supplicia luentes quam si eos nulla iustitiae poena coerceat. Neque id nunc
molior quod cuivis <span class="br"></span><span class="lineNumber">45</span><span class="br"></span> veniat in mentem, corrigi
ultione pravos mores et ad rectum supplicii terrore deduci, ceteris quoque
exemplum esse culpanda fugiendi, sed alio quodam modo infeliciores esse
improbos arbitror impunitos, tametsi nulla ratio correctionis, nullus
respectus <span class="br"></span><span class="lineNumber">50</span><span class="br"></span> habeatur exempli.”
“Et quis erit,” inquam, “praeter hos alius
modus?” Et ilia: “Bonos,” inquit,
“esse felices, malos vero miseros nonne concessimus?”
“Ita est,” inquam. “Si igitur,”
inquit, “miseriae cuiuspiam bonum aliquid addatur, nonne felicior
est <span class="br"></span><span class="lineNumber">55</span><span class="br"></span> eo cuius pura ac solitaria sine
cuiusquam boni admixtione miseria est?”
“Sic,” inquam, “videtur.”
“Quid si eidem misero qui cunctis careat bonis, praeter ea quibus
miser est malum aliud fuerit adnexum, nonne multo infelicior eo censendus
est <span class="br"></span><span class="lineNumber">60</span><span class="br"></span> cuius infortunium boni participatione
relevatur?” “Quidni?” inquam.
“Sed puniri improbos iustum, impunitos vero elabi iniquum esse
manifestum est.” “Quis id neget?”
“Sed ne illud quidem,” ait, “quisquam
negabit bonum esse omne quod iustum <span class="br"></span><span class="lineNumber">65</span><span class="br"></span> est
contraque quod iniustum est malum.” Liquere,
</p></section><notes></notes></section>