<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
sidera lunam solemque
miramur. Num te horum <span class="br"></span><span class="lineNumber">35</span><span class="br"></span> aliquid attingit? Num
audes alicuius talium splendore gloriari? An vernis floribus ipse
distingueris aut tua in aestivos fructus intumescit ubertas? Quid inanibus
gaudiis raperis? Quid externa bona pro tuis amplexaris? Numquam tua faciet
esse fortuna quae <span class="br"></span><span class="lineNumber">40</span><span class="br"></span> a te natura rerum fecit
aliena. Terrarum quidem fructus animantium procul dubio debentur alimentis.
Sed si, quod naturae satis est, replere indigentiam velis, nihil est quod
fortunae affluentiam petas. Paucis enim minimisque natura contenta est,
cuius <span class="br"></span><span class="lineNumber">45</span><span class="br"></span> satietatem si superfluis urgere velis,
aut iniucundum quod infuderis fiet aut noxium. Iam vero pulchrum variis
fulgere vestibus putas, quarum si grata intuitu species est, aut materiae
naturam aut ingenium mirabor artificis. An vero te longus ordo famulorum
<span class="br"></span><span class="lineNumber">50</span><span class="br"></span> facit esse felicem? Qui si vitiosi
moribus sint, perniciosa domus sarcina et ipsi domino vehementer inimica;
sin vero probi, quonam modo in tuis opibus aliena probitas numerabitur? Ex
quibus omnibus nihil horum quae tu in tuis conputas bonis tuum esse
<span class="br"></span><span class="lineNumber">55</span><span class="br"></span> bonum liquido monstratur. Quibus si
nihil inest appetendae pulchritudinis, quid est quod vel amissis doleas vel
laeteris retentis? Quod si natura pulchra sunt, quid id tua refert? Nam haec
per se a tuis quoque opibus sequestrata placuissent. Neque enim <span class="br"></span><span class="lineNumber">60</span><span class="br"></span> idcirco sunt pretiosa quod in tuas venere divitias,
</p></section><notes></notes></section>