<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
in se retinet bonum, id expeti nullo modo potest. Contraque etiam quae natura
bona non sunt, tamen si esse videantur, quasi vere bona sint appetuntur. Quo
fit uti summa, cardo atque causa expetendorum <span class="br"></span><span class="lineNumber">130</span><span class="br"></span> omnium bonitas esse iure credatur. Cuius vero causa quid expetitur, id
maxime videtur optari, veluti si salutis causa quispiam velit equitare, non
tam equitandi motum desiderat quam salutis effectum. Cum igitur omnia boni
gratia petantur, non illa <span class="br"></span><span class="lineNumber">135</span><span class="br"></span> potius quam bonum
ipsum desideratur ab omnibus. Sed propter quod cetera optantur, beatitudinem
esse concessimus; quare sic quoque sola quaeritur beatitudo. Ex quo liquido
apparet ipsius boni et beatitudinis unam atque eandem esse
substantiam.” <span class="br"></span><span class="lineNumber">140</span><span class="br"></span> “Nihil
video cur dissentire quispiam possit.” “Sed deum
veramque beatitudinem unum atque idem esse monstravimus.”
“Ita,” inquam. “Securo igitur concludere
licet dei quoque in ipso bono nec usquam alio sitam esse substantiam.</p>
<h3>X</h3>
<p class="lineGroup">
<span class="line indent3">Huc omnes pariter venite capti</span><span class="linebreak"></span>
<span class="line indent3">Quos fallax ligat improbis catenis</span><span class="linebreak"></span>
<span class="line indent3">Terrenas habitans libido mentes,</span><span class="linebreak"></span>
<span class="line indent3">Haec erit vobis requies laborum,</span><span class="linebreak"></span>
<span class="line indent3">Hic portus placida manens quiete,</span><span class="linebreak"></span>
</p>
</section><notes></notes></section>