<section class="div1 language" lang="la"><header><hgroup><h1>Boethius</h1></hgroup></header><section class="div2">
<p class="lineGroup">
<span class="line indent3">Cedat inscitiae nubilus error,</span><span class="linebreak"></span>
<span class="line indent5">Cessent profecto mira videri.”</span><span class="linebreak"></span>
</p>
<h3>VI</h3>
<p>“Ita est,” inquam; “sed cum tui muneris sit
latentium rerum causas evolvere velatasque caligine explicare rationes,
quaeso uti quae hinc decernas, quoniam hoc me miraculum maxime perturbat,
<span class="br"></span><span class="lineNumber">5</span><span class="br"></span> edisseras.” Tum illa paulisper
arridens: “Ad rem me,” inquit, “omnium
quaesitu maximam vocas, cui vix exhausti quicquam satis sit. Talis namque
materia est ut una dubitatione succisa innumerabiles aliae velut hydrae
capita succrescant, nec ullus fuerit <span class="br"></span><span class="lineNumber">10</span><span class="br"></span> modus,
nisi quis eas vivacissimo mentis igne coerceat. In hac enim de providentiae
simplicitate, de fati serie, de repentinis casibus, de cognitione ac
praedestinatione divina, de arbitrii libertate quaeri solet, quae quanti
oneris sint ipse perpendis. Sed quoniam <span class="br"></span><span class="lineNumber">15</span><span class="br"></span> haec
quoque te nosse quaedam medicinae tuae portio est, quamquam angusto limite
temporis saepti tamen aliquid delibare<a class="footnoteLink" href="#note_LCL074_356_1" id="target_note_LCL074_356_1"><sup>1</sup></a> conabimur. Quod
si te musici carminis oblectamenta delectant, hanc oportet paulisper
differas voluptatem, dum nexas sibi ordine <span class="br"></span><span class="lineNumber">20</span><span class="br"></span>
contexo rationes.” “Ut libet,” inquam.</p>
<p>Tunc velut ab alio orsa principio ita disseruit: “Omnium generatio
rerum cunctusque mutabilium naturarum progressus et quidquid aliquo
movetur



</p></section><notes><section class="footnotes"><ul><li class="note" id="note_LCL074_356_1"><a class="footnoteCrossrefLink" href="#target_note_LCL074_356_1" title="Click to highlight in text"><sup class="lineRef">1</sup>deliberare <span class="italic">MSS</span>.; delibare <span class="italic">Pulman</span>.</a></li><script type="text/javascript">document.getElementById('note_LCL074_356_1').style.display = "none";</script></ul></section></notes></section>