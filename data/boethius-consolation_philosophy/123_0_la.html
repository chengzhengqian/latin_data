<section class="div1 language" lang="la"><header><hgroup><h1>Boethius</h1></hgroup></header><section class="div2">
<p class="lineGroup">
<span class="line indent4">Eadem rapiens condit et aufert</span><span class="linebreak"></span>
<span class="line indent4">Obitu mergens orta supremo.</span><span class="linebreak"></span>
<span class="line indent4">Sedet interea conditor altus</span><span class="linebreak"></span>
<span class="line indent4"><span class="br"></span><span class="lineNumber">35</span><span class="br"></span>Rerumque regens flectit habenas</span><span class="linebreak"></span>
<span class="line indent4">Rex et dominus fons et origo</span><span class="linebreak"></span>
<span class="line indent4">Lex et sapiens arbiter aequi</span><span class="linebreak"></span>
<span class="line indent4">Et quae motu concitat ire,</span><span class="linebreak"></span>
<span class="line indent4">Sistit retrahens ac vaga firmat.</span><span class="linebreak"></span>
<span class="line indent4"><span class="br"></span><span class="lineNumber">40</span><span class="br"></span>Nam nisi rectos revocans itus</span><span class="linebreak"></span>
<span class="line indent4">Flexos iterum cogat in orbes,</span><span class="linebreak"></span>
<span class="line indent4">Quae nunc stabilis continet ordo</span><span class="linebreak"></span>
<span class="line indent4">Dissaepta suo fonte fatiscant.</span><span class="linebreak"></span>
<span class="line indent4">Hic est cunctis communis amor</span><span class="linebreak"></span>
<span class="line indent4"><span class="br"></span><span class="lineNumber">45</span><span class="br"></span>Repetuntque boni fine teneri,</span><span class="linebreak"></span>
<span class="line indent4">Quia non aliter durare queant,</span><span class="linebreak"></span>
<span class="line indent4">Nisi converso rursus amore</span><span class="linebreak"></span>
<span class="line indent4">Refluant causae quae dedit esse.</span><span class="linebreak"></span>
</p>
<h3>VII</h3>
<p>Iamne igitur vides quid haec omnia quae diximus consequatur?”
“Quidnam?” inquam. “Omnem,”
inquit, “bonam prorsus esse fortunam.” “Et
qui id,” inquam, “fieri potest?”
“Attende,” inquit. “Cum <span class="br"></span><span class="lineNumber">5</span><span class="br"></span> omnis fortuna vel iucunda vel aspera tum remunerandi
exercendive bonos tum puniendi corrigendive improbos causa deferatur, omnis
bona quam vel iustam constat esse vel utilem.” “Nimis
quidem,” inquam, “vera ratio etsi quam paulo ante
docuisti providentiam</p>
</section><notes></notes></section>