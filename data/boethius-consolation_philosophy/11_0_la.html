<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">


apud aulicos quo magis essem tutior reservavi. Quibus autem deferentibus
perculsi sumus? Quorum Basilius olim regio ministerio depulsus in delationem
nostri nominis alieni aeris necessitate compulsus est. <span class="br"></span><span class="lineNumber">60</span><span class="br"></span> Opilionem vero atque Gaudentium cum ob innumeras
multiplicesque fraudes ire in exilium regia censura decrevisset cumque illi
parere nolentes sacrarum sese aedium defensione tuerentur compertumque id
regi foret, edixit: uti ni intra praescriptum diem Ravenna <span class="br"></span><span class="lineNumber">65</span><span class="br"></span> urbe decederent, notas insigniti frontibus
pellerentur. Quid huic severitati posse astrui videtur? Atqui in eo die
deferentibus eisdem nominis nostri delatio suscepta est. Quid igitur?
Nostraene artes ita meruerunt? An illos accusatores iustos fecit praemissa
<span class="br"></span><span class="lineNumber">70</span><span class="br"></span> damnatio? Itane nihil fortunam puduit si
minus accusatae innocentiae, at accusantium vilitatis?<a class="footnoteLink" href="#note_LCL074_150_1" id="target_note_LCL074_150_1"><sup>1</sup></a> At cuius criminis
arguimur summam quaeris? Senatum dicimur salvum esse voluisse. Modum
desideras? Delatorem ne documenta deferret quibus senatum <span class="br"></span><span class="lineNumber">75</span><span class="br"></span> maiestatis reum faceret impedisse criminamur.</p>
<p>Quid igitur o magistra censes? Infitiabimur crimen, ne tibi pudor simus? At
volui nec umquam velle desistam. Fatebimur? Sed impediendi delatoris opera
cessavit. An optasse illius ordinis salutem <span class="br"></span><span class="lineNumber">80</span><span class="br"></span>
nefas vocabo? Ille quidem suis de me decretis, uti hoc nefas esset,
effecerat. Sed sibi semper mentiens inprudentia rerum merita non potest
inmutare nec



</p></section><notes><section class="footnotes"><ul><li class="note" id="note_LCL074_150_1"><a class="footnoteCrossrefLink" href="#target_note_LCL074_150_1" title="Click to highlight in text"><sup class="lineRef">1</sup>vilitatis <span class="italic">Glareanus</span>; vilitas <span class="italic">
<span class="sc">mss</span>
</span>.</a></li><script type="text/javascript">document.getElementById('note_LCL074_150_1').style.display = "none";</script></ul></section></notes></section>