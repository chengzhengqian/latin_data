<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
universum et imaginationis figuram et materiale sensible cognoscit nec
ratione utens nec imaginatione nec sensibus, sed illo uno ictu mentis
formaliter, ut ita dicam, cuncta prospiciens. Ratio quoque cum quid
<span class="br"></span><span class="lineNumber">105</span><span class="br"></span> universale respicit, nec imaginatione
nec sensibus utens imaginabilia vel sensibilia comprehendit. Haec est enim
quae conceptionis suae universale ita definivit: homo est animal bipes
rationale. Quae cum universalis notio sit, tum imaginabilem sensibilemque
<span class="br"></span><span class="lineNumber">110</span><span class="br"></span> esse rem nullus ignorat, quod illa non
imaginatione vel sensu sed in rationali conceptione considerat. Imaginatio
quoque tametsi ex sensibus visendi formandique figuras sumpsit exordium,
sensu tamen absente sensibilia quaeque conlustrat non <span class="br"></span><span class="lineNumber">115</span><span class="br"></span> sensibili sed imaginaria ratione iudicandi. Videsne igitur ut
in cognoscendo cuncta sua potius facultate quam eorum quae cognoscuntur
utantur? Neque id iniuria; nam cum omne iudicium iudicantis actus exsistat,
necesse est ut suam quisque operam non ex <span class="br"></span><span class="lineNumber">120</span><span class="br"></span>
aliena sed ex propria potestate perficiat.</p>
<h3>IV</h3>
<p class="lineGroup">
<span class="line indent5">Quondam porticus attulit</span><span class="linebreak"></span>
<span class="line indent5">Obscuros nimium senes</span><span class="linebreak"></span>
<span class="line indent5">Qui sensus et imagines</span><span class="linebreak"></span>
<span class="line indent5">E corporibus extimis</span><span class="linebreak"></span>
<span class="line indent5"><span class="br"></span><span class="lineNumber">5</span><span class="br"></span>Credant mentibus imprimi,</span><span class="linebreak"></span>
<span class="line indent5">Ut quondam celeri stilo</span><span class="linebreak"></span>
<span class="line indent5">Mos est aequore paginae,</span><span class="linebreak"></span>
<span class="line indent5">Quae nullas habeat notas,</span><span class="linebreak"></span>
</p>
</section><notes></notes></section>