<section class="div1 language" lang="la"><header><hgroup><h1>Boethius</h1></hgroup></header><section class="div2">
<p class="lineGroup">
<span class="line indent6"><span class="br"></span><span class="lineNumber">15</span><span class="br"></span>Nova litora viderat hospes.</span><span class="linebreak"></span>
<span class="line indent6">Tunc classica saeva tacebant,</span><span class="linebreak"></span>
<span class="line indent6">Odiis neque fusus acerbis</span><span class="linebreak"></span>
<span class="line indent6">Cruor horrida tinxerat arva.</span><span class="linebreak"></span>
<span class="line indent6">Quid enim furor hosticus ulla</span><span class="linebreak"></span>
<span class="line indent6"><span class="br"></span><span class="lineNumber">20</span><span class="br"></span>Vellet prior arma movere,</span><span class="linebreak"></span>
<span class="line indent6">Cum vulnera saeva viderent</span><span class="linebreak"></span>
<span class="line indent6">Nec praemia sanguinis ulla?</span><span class="linebreak"></span>
<span class="line indent6">Utinam modo nostra redirent</span><span class="linebreak"></span>
<span class="line indent6">In mores tempora priscos!</span><span class="linebreak"></span>
<span class="line indent6"><span class="br"></span><span class="lineNumber">25</span><span class="br"></span>Sed saevior ignibus Aetnae</span><span class="linebreak"></span>
<span class="line indent6">Fervens amor ardet habendi.</span><span class="linebreak"></span>
<span class="line indent6">Heu primus quis fuit ille</span><span class="linebreak"></span>
<span class="line indent6">Auri qui pondera tecti</span><span class="linebreak"></span>
<span class="line indent6">Gemmasque latere volentes</span><span class="linebreak"></span>
<span class="line indent6"><span class="br"></span><span class="lineNumber">30</span><span class="br"></span>Pretiosa pericula fodit?</span><span class="linebreak"></span>
</p>
<h3>VI</h3>
<p>Quid autem de dignitatibus potentiaque disseram quae vos verae dignitatis ac
potestatis inscii caelo exaequatis? Quae si in improbissimum quemque
ceciderunt, quae flammis Aetnae eructantibus, quod <span class="br"></span><span class="lineNumber">5</span><span class="br"></span> diluvium tantas strages dederint? Certe, uti meminisse te
arbitror, consulare imperium, quod libertatis principium fuerat, ob
superbiam consulum vestri veteres abolere cupiverunt, qui ob eandem
superbiam prius regium de civitate nomen abstulerant. At si <span class="br"></span><span class="lineNumber">10</span><span class="br"></span> quando, quod perrarum est, probis deferantur,
quid


</p></section><notes></notes></section>