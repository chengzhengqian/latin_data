<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">


tacita consenesceret.” Et illa: “Atqui hoc unum
<span class="br"></span><span class="lineNumber">5</span><span class="br"></span> est quod praestantes quidem natura mentes
sed nondum ad extremam manum virtutum perfectione perductas allicere possit,
gloriae scilicet cupido et optimorum in rem publicam fama meritorum; quae
quam sit exilis et totius vacua ponderis, sic considera. <span class="br"></span><span class="lineNumber">10</span><span class="br"></span> Omnem terrae ambitum, sicuti astrologicis
demonstrationibus accepisti, ad caeli spatium puncti constat obtinere
rationem, id est ut, si ad caelestis globi magnitudinem conferatur, nihil
spatii prorsus habere iudicetur. Huius igitur tam exiguae in mundo
<span class="br"></span><span class="lineNumber">15</span><span class="br"></span> regionis quarta fere portio est, sicut
Ptolomaeo probante didicisti, quae nobis cognitis animantibus incolatur.
Huic quartae, si quantum maria paludesque premunt quantumque siti vasta
regio distenditur cogitatione subtraxeris, vix angustissima inhabitandi
<span class="br"></span><span class="lineNumber">20</span><span class="br"></span> hominibus area relinquetur. In hoc
igitur minimo puncti quodam puncto circumsaepti atque conclusi de
pervulganda fama, de proferendo nomine cogitatis? Aut quid habeat amplum
magnificumque gloria tam angustis exiguisque limitibus artata? Adde quod
<span class="br"></span><span class="lineNumber">25</span><span class="br"></span> hoc ipsum brevis habitaculi saeptum
plures incolunt nationes lingua, moribus, totius vitae ratione distantes, ad
quas tum difficultate itinerum tum loquendi diversitate tum commercii
insolentia non modo fama hominum singulorum sed ne urbium quidem
pervenire



</p></section><notes></notes></section>