<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
ut culpae morbos
supplicio resecarent. Quo pacto defensorum opera vel tota frigeret, vel si
prodesse <span class="br"></span><span class="lineNumber">140</span><span class="br"></span> hominibus mallet, in accusationis
habitum verteretur. Ipsi quoque improbi, si eis aliqua rimula virtutem
relictam fas esset aspicere vitiorumque sordes poenarum cruciatibus se
deposituros viderent, compensatione adipiscendae probitatis nec hos
cruciatus <span class="br"></span><span class="lineNumber">145</span><span class="br"></span> esse ducerent defensorumque
operam repudiarent ac se totos accusatoribus iudicibusque permitterent. Quo
fit ut apud sapientes nullus prorsus odio locus relinquatur. Nam bonos quis
nisi stultissimus oderit? Malos vero odisse ratione caret. Nam si,
<span class="br"></span><span class="lineNumber">150</span><span class="br"></span> uti corporum languor, ita vitiositas
quidam est quasi morbus animorum, cum aegros corpore minime dignos odio sed
potius miseratione iudicemus, multo magis non insequendi sed miserandi sunt
quorum mentes omni languore atrocior urget improbitas.</p>
<h3>IV</h3>
<p class="lineGroup">
<span class="line">Quid tantos iuvat excitare motus</span><span class="linebreak"></span>
<span class="line indent2">Et propria fatum sollicitare manu?</span><span class="linebreak"></span>
<span class="line">Si mortem petitis, propinquat ipsa</span><span class="linebreak"></span>
<span class="line indent2">Sponte sua volucres nec remoratur equos.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Quos serpens leo tigris ursus aper</span><span class="linebreak"></span>
<span class="line indent2">Dente petunt, idem se tamen ense petunt.</span><span class="linebreak"></span>
<span class="line">An distant quia dissidentque mores,</span><span class="linebreak"></span>
<span class="line indent2">Iniustas acies et fera bella movent</span><span class="linebreak"></span>
</p>
</section><notes></notes></section>