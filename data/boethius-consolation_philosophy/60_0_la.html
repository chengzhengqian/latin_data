<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
ilico, cum ad eos venerint qui dignitates eas esse non aestimant.</p>
<p>Sed hoc apud exteras nationes. Inter eos vero <span class="br"></span><span class="lineNumber">40</span><span class="br"></span>
apud quos ortae sunt, num perpetuo perdurant? Atqui praetura magna olim
potestas nunc inane nomen et senatorii census gravis sarcina; si quis populi
quondam curasset annonam, magnus habebatur, nunc ea praefectura quid
abiectius? Ut <span class="br"></span><span class="lineNumber">45</span><span class="br"></span> enim paulo ante diximus, quod
nihil habet proprii decoris, opinione utentium nunc splendorem accipit nunc
amittit. Si igitur reverendos facere nequeunt dignitates, si ultro
improborum contagione sordescunt, si mutatione temporum splendere desinunt,
si gentium <span class="br"></span><span class="lineNumber">50</span><span class="br"></span> aestimatione vilescunt, quid est
quod in se expetendae pulchritudinis habeant, nedum aliis praestent?</p>
<h3>IV</h3>
<p class="lineGroup">
<span class="line indent3">Quamvis se Tyrio superbus ostro</span><span class="linebreak"></span>
<span class="line indent4">Comeret et niveis lapillis,</span><span class="linebreak"></span>
<span class="line indent3">Invisus tamen omnibus vigebat</span><span class="linebreak"></span>
<span class="line indent4">Luxuriae Nero saevientis.</span><span class="linebreak"></span>
<span class="line indent3"><span class="br"></span><span class="lineNumber">5</span><span class="br"></span>Sed quondam dabat improbus verendis</span><span class="linebreak"></span>
<span class="line indent4">Patribus indecores curules.</span><span class="linebreak"></span>
<span class="line indent3">Quis illos igitur putet beatos</span><span class="linebreak"></span>
<span class="line indent4">Quos miseri tribuunt honores?</span><span class="linebreak"></span>
</p>
<h3>V</h3>
<p>An vero regna regumque familiaritas efficere potentem valet? Quidni, quando
eorum felicitas



</p></section><notes></notes></section>