<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
probos improbosve
censuerunt eos quoque uti existimant esse necesse sit? Atqui in hoc hominum
iudicia depugnant, et quos alii praemio alii supplicio dignos arbitrantur.
Sed concedamus ut aliquis possit bonos <span class="br"></span><span class="lineNumber">110</span><span class="br"></span>
malosque discernere; num igitur poterit intueri illam intimam temperiem,
velut in corporibus dici solet, animorum? Non enim dissimile est miraculum
nescienti cur sanis corporibus his quidem dulcia illis vero amara
conveniant, cur aegri etiam quidam lenibus <span class="br"></span><span class="lineNumber">115</span><span class="br"></span>
quidam vero acribus adiuventur. At hoc medicus, qui sanitatis ipsius atque
aegritudinis modum temperamentumque dinoscit, minime miratur. Quid vero
aliud animorum salus videtur esse quam probitas? Quid aegritudo quam vitia?
Quis autem alius <span class="br"></span><span class="lineNumber">120</span><span class="br"></span> vel servator bonorum vel
malorum depulsor quam rector ac medicator mentium deus? Qui cum ex alta
providentiae specula respexit, quid unicuique conveniat agnoscit et quod
convenire novit accommodat. Hic iam fit illud fatalis ordinis insigne
miraculum, <span class="br"></span><span class="lineNumber">125</span><span class="br"></span> cum ab sciente geritur quod
stupeant ignorantes. Nam ut pauca quae ratio valet humana de divina
profunditate perstringam, de hoc quem tu iustissimum et aequi servantissimum
putas omnia scienti providentiae diversum videtur; et victricem quidem
<span class="br"></span><span class="lineNumber">130</span><span class="br"></span> causam dis, victam vero Catoni
placuisse familiaris noster Lucanus admonuit. Hic igitur quidquid citra spem
videas geri, rebus quidem rectus ordo est,


</p></section><notes></notes></section>