<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
sceleratorum pedibus subiecta
calcatur et in locum facinorum supplicia luit. Quae fieri in regno scientis
omnia, potentis omnia sed bona tantummodo volentis dei nemo satis potest nec
admirari nec conqueri.”</p>
<p><span class="br"></span><span class="lineNumber">20</span><span class="br"></span> Tum illa: “Et esset,”
inquit, “infiniti stuporis omnibusque horribilius monstris, si,
uti tu aestimas, in tanti velut patrisfamilias dispositissima domo vilia
vasa colerentur, pretiosa sordescerent. Sed non ita est. Nam si ea quae
paulo ante conclusa sunt inconvulsa <span class="br"></span><span class="lineNumber">25</span><span class="br"></span>
servantur, ipso de cuius nunc regno loquimur auctore cognosces semper quidem
potentes esse bonos, malos vero abiectos semper atque inbecillos nec sine
poena umquam esse vitia nec sine praemio virtutes, bonis felicia, malis
semper infortunata contingere <span class="br"></span><span class="lineNumber">30</span><span class="br"></span> multaque id
genus quae sopitis querelis firma te soliditate corroborent. Et quoniam
verae formam beatitudinis me dudum monstrante vidisti, quo etiam sita sit
agnovisti, decursis omnibus quae praemittere necessarium puto, viam tibi
quae te domum revehat <span class="br"></span><span class="lineNumber">35</span><span class="br"></span> ostendam. Pennas etiam
tuae menti quibus se in altum tollere possit adfigam, ut perturbatione
depulsa sospes in patriam meo ductu, mea semita, meis etiam vehiculis
revertaris.</p>
<h3>I</h3>
<p class="lineGroup">
<span class="line">Sunt etenim pennae volucres mihi</span><span class="linebreak"></span>
<span class="line indent2">Quae celsa conscendant poli.</span><span class="linebreak"></span>
</p>
</section><notes></notes></section>