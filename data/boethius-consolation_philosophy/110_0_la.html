<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
inquam, “has ipsas audire rationes.”
“Omnem,” inquit, “improbum num supplicio
dignum negas?” “Minime.”
“Infelices vero esse qui sint improbi <span class="br"></span><span class="lineNumber">120</span><span class="br"></span> multipliciter liquet.” “Ita,”
inquam. “Qui igitur supplicio digni sunt miseros esse non
dubitas?” “Convenit,” inquam.
“Si igitur cognitor,” ait, “resideres, cui
supplicium inferendum putares, eine qui fecisset an qui pertulisset
iniuriam?” “Nec <span class="br"></span><span class="lineNumber">125</span><span class="br"></span>
ambigo,” inquam, “quin perpesso satisfacerem dolore
facientis.” “Miserior igitur tibi iniuriae inlator
quam acceptor esse videretur.”
“Consequitur,” inquam. “Hinc igitur aliis
de causis ea radice nitentibus, quod turpitudo suapte natura miseros
<span class="br"></span><span class="lineNumber">130</span><span class="br"></span> faciat, apparet inlatam cuilibet
iniuriam non accipientis sed inferentis esse miseriam.”
“Atqui nunc,” ait, “contra faciunt
oratores. Pro his enim qui grave quid acerbumque perpessi sunt miserationem
iudicum excitare conantur, cum magis admittentibus <span class="br"></span><span class="lineNumber">135</span><span class="br"></span> iustior miseratio debeatur; quos non ab iratis sed a propitiis
potius miserantibusque accusatoribus ad iudicium veluti aegros ad medicum
duci oportebat,
</p></section><notes></notes></section>