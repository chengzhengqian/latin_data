<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
recognoscentis omnia vulgi ore celebrentur. Increpuisti etiam vehementer
iniusti factum senatus. De nostra etiam criminatione doluisti, laesae quoque
opinionis damna flevisti. Postremus adversum fortunam <span class="br"></span><span class="lineNumber">35</span><span class="br"></span> dolor incanduit conquestusque non aequa meritis praemia
pensari, in extremo Musae saevientis, uti quae caelum terras quoque pax
regeret, vota posuisti. Sed quoniam plurimus tibi affectuum tumultus
incubuit diversumque te dolor, ira, maeror distrahunt, <span class="br"></span><span class="lineNumber">40</span><span class="br"></span> uti nunc mentis es, nondum te validiora remedia
contingunt. Itaque lenioribus paulisper utemur, ut quae in tumorem
perturbationibus influentibus induruerunt, ad acrioris vim medicaminis
recipiendum tactu blandiore mollescant.</p>
<h3>VI</h3>
<p class="lineGroup">
<span class="line indent4">Cum Phoebi radiis grave</span><span class="linebreak"></span>
<span class="line indent4">Cancri sidus inaestuat,</span><span class="linebreak"></span>
<span class="line indent4">Tum qui larga negantibus</span><span class="linebreak"></span>
<span class="line indent4">Sulcis semina credidit,</span><span class="linebreak"></span>
<span class="line indent4"><span class="br"></span><span class="lineNumber">5</span><span class="br"></span>Elusus Cereris fide</span><span class="linebreak"></span>
<span class="line indent4">Quernas pergat ad arbores.</span><span class="linebreak"></span>
<span class="line indent4">Numquam purpureum nemus</span><span class="linebreak"></span>
<span class="line indent4">Lecturus violas petas</span><span class="linebreak"></span>
<span class="line indent4">Cum saevis aquilonibus</span><span class="linebreak"></span>
<span class="line indent4"><span class="br"></span><span class="lineNumber">10</span><span class="br"></span>Stridens campus inhorruit,</span><span class="linebreak"></span>
<span class="line indent4">Nec quaeras avida manu</span><span class="linebreak"></span>
<span class="line indent4">Vernos stringere palmites,</span><span class="linebreak"></span>
<span class="line indent4">Uvis si libeat frui;</span><span class="linebreak"></span>
</p>
</section><notes></notes></section>