<section class="div1 language" lang="la"><header><hgroup><h1>Boethius</h1></hgroup></header><section class="div2">
<p><span class="br"></span><span class="lineNumber">10</span><span class="br"></span> “Atqui promptissima ratio est.
Quod enim simplex est indivisumque natura, id error humanus separat et a
vero atque perfecto ad falsum imperfectumque traducit. An tu arbitraris quod
nihilo indigeat egere potentia?” “Minime,”
inquam. “Recte tu <span class="br"></span><span class="lineNumber">15</span><span class="br"></span> quidem. Nam si
quid est quod in ulla re inbecillioris valentiae sit, in hac praesidio
necesse est egeat alieno.” “Ita est,”
inquam. “Igitur sufficientiae potentiaeque una est eademque
natura.” “Sic videtur.” “Quod
vero huiusmodi sit, spernendumne <span class="br"></span><span class="lineNumber">20</span><span class="br"></span> esse censes
an contra rerum omnium veneratione dignissimum?” “At
hoc,” inquam, “ne dubitari quidem potest.”
“Addamus igitur sufficientiae potentiaeque reverentiam, ut haec
tria unum esse iudicemus.” “Addamus, si quidem vera
volumus <span class="br"></span><span class="lineNumber">25</span><span class="br"></span> confiteri.”</p>
<p>“Quid vero,” inquit, “obscurumne hoc atque
ignobile censes esse an omni celebritate clarissimum? Considera vero, ne
quod nihilo indigere, quod potentissimum, quod honore dignissimum esse
concessum est, <span class="br"></span><span class="lineNumber">30</span><span class="br"></span> egere claritudine quam sibi
praestare non possit atque ob id aliqua ex parte videatur
abiectius.” “Non possum,” inquam,
“quin hoc uti est ita etiam celeberrimum esse
confitear.” “Consequens igitur est ut claritudinem
superioribus tribus nihil differre fateamur.” <span class="br"></span><span class="lineNumber">35</span><span class="br"></span> “Consequitur,” inquam.
“Quod igitur nullius
</p></section><notes></notes></section>