<section class="div1 language" lang="la"><header><hgroup><h1>Boethius</h1></hgroup></header><section class="div2">
</section>
<section class="div2">
<h2><span class="ac">Anicii Manlii Severini Boethii<span class="linebreak"></span><span class="sc">v.c. et inl.
excons. ord. patricii</span></span></h2>
<h2><span class="ac">Philosophiae Consolationis</span></h2>
<h2><span class="ac">Liber Primus Explicit<span class="linebreak"></span>Incipit Liber II</span></h2>
<h3>I</h3>
<p>Post haec paulisper obticuit atque ubi attentionem meam modesta taciturnitate
collegit, sic exorsa est: â€œSi penitus aegritudinis tuae causas
habitumque cognovi, fortunae prioris affectu desiderioque tabescis.
<span class="br"></span><span class="lineNumber">5</span><span class="br"></span> Ea tantum animi tui sicuti tu tibi fingis
mutata pervertit. Intellego multiformes illius prodigii fucos et eo usque
cum his quos eludere nititur blandissimam familiaritatem, dum intolerabili
dolore confundat quos insperata reliquerit. Cuius si naturam mores ac
<span class="br"></span><span class="lineNumber">10</span><span class="br"></span> meritum reminiscare, nec habuisse te in
ea pulchrum aliquid nec amisisse cognosces, sed ut arbitror haud multum tibi
haec in memoriam revocare laboraverim. Solebas enim praesentem quoque
blandientemque virilibus incessere verbis eamque de nostro adyto <span class="br"></span><span class="lineNumber">15</span><span class="br"></span> prolatis insectabare sententiis. Verum omnis subita
</p></section><notes></notes></section>