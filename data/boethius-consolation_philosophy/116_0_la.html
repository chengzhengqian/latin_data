<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">


stabiliterque facienda disponit, fato vero haec ipsa <span class="br"></span><span class="lineNumber">50</span><span class="br"></span> quae disposuit multipliciter ac temporaliter administrat. Sive
igitur famulantibus quibusdam providentiae divinis spiritibus fatum
exercetur seu anima seu tota inserviente natura seu caelestibus siderum
motibus seu angelica virtute seu daemonum varia <span class="br"></span><span class="lineNumber">55</span><span class="br"></span> sollertia seu aliquibus horum seu omnibus fatalis series
texitur, illud certe manifestum est immobilem simplicemque gerendarum formam
rerum esse providentiam, fatum vero eorum quae divina simplicitas gerenda
disposuit mobilem nexum atque ordinem <span class="br"></span><span class="lineNumber">60</span><span class="br"></span>
temporalem. Quo fit ut omnia quae fato subsunt providentiae quoque subiecta
sint cui ipsum etiam subiacet fatum, quaedam vero quae sub providentia
locata sunt fati seriem superent. Ea vero sunt quae primae propinqua
divinitati stabiliter fixa fatalis <span class="br"></span><span class="lineNumber">65</span><span class="br"></span> ordinem
mobilitatis execedunt. Nam ut orbium circa eundem cardinem sese vertentium
qui est intimus ad simplicitatem medietatis accedit ceterorumque extra
locatorum veluti cardo quidam circa quem versentur exsistit, extimus vero
maiore ambitu <span class="br"></span><span class="lineNumber">70</span><span class="br"></span> rotatus quanto a puncti media
individuitate discedit tanto amplioribus spatiis explicatur, si quid vero
illi se medio conectat et societ, in simplicitatem cogitur diffundique ac
diffluere cessat, simili ratione quod longius a prima mente discedit
maioribus fati nexibus <span class="br"></span><span class="lineNumber">75</span><span class="br"></span> implicatur ac tanto
aliquid fato liberum est quanto illum rerum cardinem vicinius petit. Quod si
supernae mentis haeserit firmitati, motu carens fati
</p></section><notes></notes></section>