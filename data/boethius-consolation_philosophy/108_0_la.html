<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

respondi.<a class="footnoteLink" href="#note_LCL074_344_1" id="target_note_LCL074_344_1"><sup>1</sup></a>
“Habent igitur improbi, cum puniuntur quidem boni aliquid adnexum
poenam ipsam scilicet quae ratione iustitiae bona est, idemque cum supplicio
carent, inest eis aliquid ulterius mali ipsa impunitas <span class="br"></span><span class="lineNumber">70</span><span class="br"></span> quam iniquitatis merito malum esse confessus
es.” “Negare non possum.” “Multo
igitur infeliciores improbi sunt iniusta impunitate donati quam iusta
ultione puniti.” Tum ego: “Ista quidem consequentia
sunt eis quae paulo ante conclusa sunt.</p>
<p><span class="br"></span><span class="lineNumber">75</span><span class="br"></span> Sed quaeso,” inquam,
“te, nullane animarum supplicia post defunctum morte corpus
relinquis?” “Et magna quidem,” inquit,
“quorum alia poenali acerbitate, alia vero purgatoria clementia
exerceri puto. Sed nunc de his disserere consilium non est. <span class="br"></span><span class="lineNumber">80</span><span class="br"></span> Id vero hactenus egimus, ut quae indignissima tibi
videbatur malorum potestas eam nullam esse cognosceres quosque impunitos
querebare, videres numquam improbitatis suae carere suppliciis, licentiam
quam cito finiri precabaris nec longam esse disceres <span class="br"></span><span class="lineNumber">85</span><span class="br"></span> infelicioremque fore, si diuturnior, infelicissimam vero, si
esset aeterna; post haec miseriores esse improbos iniusta impunitate
dimissos quam iusta ultione punitos. Cui sententiae consequens est ut tum
demum gravioribus suppliciis urgeantur, cum <span class="br"></span><span class="lineNumber">90</span><span class="br"></span>
impuniti esse creduntur.”</p>
</section><notes><section class="footnotes"><ul><li class="note" id="note_LCL074_344_1"><a class="footnoteCrossrefLink" href="#target_note_LCL074_344_1" title="Click to highlight in text"><sup class="lineRef">1</sup>Sed puniri . . . respondi, <span class="italic">which MSS. have after</span>
ultioni puniti <span class="italic">below, was transferred here by
Langen</span>.</a></li><script type="text/javascript">document.getElementById('note_LCL074_344_1').style.display = "none";</script></ul></section></notes></section>