<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
<span class="br"></span><span class="lineNumber">20</span><span class="br"></span> boni fragilis inperfecta felicitas,
esse aliquam solidam perfectamque non potest dubitari.”
“Firmissime,” inquam, “verissimeque
conclusum est.” “Quo vero,” inquit,
“habitet, ita considera. Deum rerum omnium principem bonum esse
communis humanorum conceptio <span class="br"></span><span class="lineNumber">25</span><span class="br"></span> probat
animorum. Nam cum nihil deo melius excogitari queat, id quo melius nihil est
bonum esse quis dubitet? Ita vero bonum esse deum ratio demonstrat, ut
perfectum quoque in eo bonum esse convincat. Nam ni tale sit, rerum omnium
<span class="br"></span><span class="lineNumber">30</span><span class="br"></span> princeps esse non poterit. Erit enim eo
praestantius aliquid perfectum possidens bonum, quod hoc prius atque
antiquius esse videatur; omnia namque perfecta minus integris priora esse
claruerunt. Quare ne in infinitum ratio prodeat, confitendum est summum
<span class="br"></span><span class="lineNumber">35</span><span class="br"></span> deum summi perfectique boni esse
plenissimum. Sed perfectum bonum veram esse beatitudinem constituimus; veram
igitur beatitudinem in summo deo sitam esse necesse est.”
“Accipio,” inquam, “nec est quod contradici
ullo modo queat.” “Sed <span class="br"></span><span class="lineNumber">40</span><span class="br"></span>
quaeso,” inquit, “te vide quam id sancte atque
inviolabiliter probes quod boni summi summum deum diximus esse
plenissimum.” “Quonam,” inquam,
“modo?” “Ne hunc rerum omnium patrem illud
summum bonum quo plenus esse perhibetur vel <span class="br"></span><span class="lineNumber">45</span><span class="br"></span>
extrinsecus accepisse vel ita naturaliter habere praesumas,
</p></section><notes></notes></section>