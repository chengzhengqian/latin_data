<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
quod a fortuitis casibus differre videatur?” “Nec
mirum,” inquit, “si quid ordinis ignorata ratione
temerarium confusumque credatur. Sed tu quamvis <span class="br"></span><span class="lineNumber">25</span><span class="br"></span> causam tantae dispositionis ignores, tamen quoniam bonus mundum
rector temperat, recte fieri cuncta ne dubites.</p>
<h3>V</h3>
<p class="lineGroup">
<span class="line indent3">Si quis Arcturi sidera nescit</span><span class="linebreak"></span>
<span class="line indent5">Propinqua summo cardine labi,</span><span class="linebreak"></span>
<span class="line indent3">Cur legat tardus plaustra Bootes</span><span class="linebreak"></span>
<span class="line indent5">Mergatque seras aequore flammas,</span><span class="linebreak"></span>
<span class="line indent3"><span class="br"></span><span class="lineNumber">5</span><span class="br"></span>Cum nimis celeres explicet ortus,</span><span class="linebreak"></span>
<span class="line indent5">Legem stupebit aetheris alti.</span><span class="linebreak"></span>
<span class="line indent3">Palleant plenae cornua lunae</span><span class="linebreak"></span>
<span class="line indent5">Infecta metis noctis opacae</span><span class="linebreak"></span>
<span class="line indent3">Quaeque fulgenti texerat ore</span><span class="linebreak"></span>
<span class="line indent5"><span class="br"></span><span class="lineNumber">10</span><span class="br"></span>Confusa Phoebe detegat astra,</span><span class="linebreak"></span>
<span class="line indent3">Commovet gentes publicus error</span><span class="linebreak"></span>
<span class="line indent5">Lassantque crebris pulsibus aera.</span><span class="linebreak"></span>
<span class="line indent3">Nemo miratur flamina Cori</span><span class="linebreak"></span>
<span class="line indent5">Litus frementi tundere fluctu</span><span class="linebreak"></span>
<span class="line indent3"><span class="br"></span><span class="lineNumber">15</span><span class="br"></span>Nec nivis duram frigore molem</span><span class="linebreak"></span>
<span class="line indent5">Fervente Phoebi solvier aestu.</span><span class="linebreak"></span>
<span class="line indent3">Hic enim causas cernere promptum est,</span><span class="linebreak"></span>
<span class="line indent5">Illic latentes pectora turbant.</span><span class="linebreak"></span>
<span class="line indent3">Cuncta quae rara provehit aetas</span><span class="linebreak"></span>
<span class="line indent5"><span class="br"></span><span class="lineNumber">20</span><span class="br"></span>Stupetque subitis mobile vulgus,</span><span class="linebreak"></span>
</p>
</section><notes></notes></section>