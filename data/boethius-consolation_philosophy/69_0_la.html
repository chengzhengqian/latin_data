<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
egeat
alieni, quod suis cuncta viribus possit, quod sit clarum atque reverendum,
nonne hoc etiam constat esse laetissimum?” “Sed unde
huic,” inquam, “tali maeror ullus obrepat ne cogitare
quidem possum; quare <span class="br"></span><span class="lineNumber">40</span><span class="br"></span> plenum esse laetitiae,
si quidem superiora manebunt, necesse est confiteri.”
“Atqui illud quoque per eadem necessarium est sufficientiae,
potentiae, claritudinis, reverentiae, iucunditatis nomina quidem esse
diversa, nullo modo vero discrepare substantiam.” <span class="br"></span><span class="lineNumber">45</span><span class="br"></span> “Necesse est,” inquam.
“Hoc igitur quod est unum simplexque natura, pravitas humana
dispertit et dum rei quae partibus caret partem conatur adipisci, nec
portionem quae nulla est nec ipsam quam minime affectat
assequitur.” “Quonam,” inquam,
“modo?” <span class="br"></span><span class="lineNumber">50</span><span class="br"></span>
“Qui divitias,” inquit, “petit penuriae
fuga, de potentia nihil laborat, vilis obscurusque esse mavult, multas etiam
sibi naturales quoque subtrahit voluptates, ne pecuniam quam paravit
amittat. Sed hoc modo ne sufficientia quidem contingit ei quem <span class="br"></span><span class="lineNumber">55</span><span class="br"></span> valentia deserit, quem molestia pungit, quem
vilitas abicit, quem recondit obscuritas. Qui vero solum posse desiderat,
profligat opes, despicit voluptates honoremque potentia carentem gloriam
quoque nihili pendit. Sed hunc quoque quam multa deficiant <span class="br"></span><span class="lineNumber">60</span><span class="br"></span> vides. Fit enim ut aliquando necessariis egeat, ut
anxietatibus mordeatur cumque haec depellere
</p></section><notes></notes></section>