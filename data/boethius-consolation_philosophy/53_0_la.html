<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
actuum votorumque versatur intentio, veluti nobilitas favorque popularis quae
videntur quandam claritudinem comparare, uxor ac liberi quae iucunditatis
gratia petuntur; amicorum vero quod sanctissimum quidem <span class="br"></span><span class="lineNumber">35</span><span class="br"></span> genus est, non in fortuna sed in virtute numeratur,
reliquum vero vel potentiae causa vel delectationis assumitur. Iam vero
corporis bona promptum est ut ad superiora referantur. Robur enim
magnitudoque videtur praestare valentiam, pulchritudo atque <span class="br"></span><span class="lineNumber">40</span><span class="br"></span> velocitas celebritatem, salubritas voluptatem;
quibus omnibus solam beatitudinem desiderari liquet. Nam quod quisque prae
ceteris petit, id summum esse iudicat bonum. Sed summum bonum beatitudinem
esse definivimus; quare beatum esse iudicat statum <span class="br"></span><span class="lineNumber">45</span><span class="br"></span> quem prae ceteris quisque desiderat.</p>
<p>Habes igitur ante oculos propositam fere formam felicitatis
humanaeâ€”opes, honores, potentiam, gloriam, voluptates. Quae
quidem sola considerans Epicurus consequenter sibi summum bonum voluptatem
<span class="br"></span><span class="lineNumber">50</span><span class="br"></span> esse constituit, quod cetera omnia
iucunditatem animo videantur afferre. Sed ad hominum studia revertor, quorum
animus etsi caligante memoria tamen bonum suum repetit, sed velut ebrius
domum quo tramite revertatur ignorat. Num enim videntur <span class="br"></span><span class="lineNumber">55</span><span class="br"></span> errare hi qui nihilo indigere nituntur? Atqui non
est aliud quod aeque perficere beatitudinem possit




</p></section><notes></notes></section>