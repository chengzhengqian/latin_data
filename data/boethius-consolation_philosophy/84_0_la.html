<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
omnium finis.
Is est enim profecto, quod desideratur ab omnibus, quod quia bonum esse
collegimus, oportet rerum omnium finem bonum esse fateamur.</p>
<h3>XI</h3>
<p class="lineGroup">
<span class="line indent2">Quisquis profunda mente vestigat verum</span><span class="linebreak"></span>
<span class="line indent2">Cupitque nullis ille deviis falli,</span><span class="linebreak"></span>
<span class="line indent2">In se revolvat intimi lucem visus</span><span class="linebreak"></span>
<span class="line indent2">Longosque in orbem cogat inflectens motus</span><span class="linebreak"></span>
<span class="line indent2"><span class="br"></span><span class="lineNumber">5</span><span class="br"></span>Animumque doceat quidquid extra molitur</span><span class="linebreak"></span>
<span class="line indent2">Suis retrusum possidere thesauris.</span><span class="linebreak"></span>
<span class="line indent2">Dudum quod atra texit erroris nubes</span><span class="linebreak"></span>
<span class="line indent2">Lucebit ipso perspicacius Phoebo.</span><span class="linebreak"></span>
<span class="line indent2">Non omne namque mente depulit lumen</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>Obliviosam corpus invehens molem.</span><span class="linebreak"></span>
<span class="line indent2">Haeret profecto semen introrsum veri</span><span class="linebreak"></span>
<span class="line indent2">Quod excitatur ventilante doctrina.</span><span class="linebreak"></span>
<span class="line indent2">Nam cur rogati sponte recta censetis,</span><span class="linebreak"></span>
<span class="line indent2">Ni mersus alto viveret fomes corde?</span><span class="linebreak"></span>
<span class="line indent2"><span class="br"></span><span class="lineNumber">15</span><span class="br"></span>Quod si Platonis musa personat verum,</span><span class="linebreak"></span>
<span class="line indent2">Quod quisque discit immemor recordatur.”</span><span class="linebreak"></span>
</p>
<h3>XII</h3>
<p>Tum ego: “Platoni,” inquam, “vehementer
assentior, nam me horum iam secundo commemoras, primum quod memoriam
corporea contagione, dehinc


</p></section><notes></notes></section>