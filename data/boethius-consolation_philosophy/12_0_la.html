<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
mihi Socratico decreto fas esse arbitror vel occuluisse veritatem vel
concessisse mendacium. Verum id <span class="br"></span><span class="lineNumber">85</span><span class="br"></span> quoquo modo
sit, tuo sapientiumque iudicio aestimandum relinquo. Cuius rei seriem atque
veritatem, ne latere posteros queat, stilo etiam memoriaeque mandavi.</p>
<p>Nam de compositis falso litteris quibus libertatem <span class="br"></span><span class="lineNumber">90</span><span class="br"></span> arguor sperasse Romanam quid attinet dicere? Quarum fraus
aperta patuisset, si nobis ipsorum confessione delatorum, quod in omnibus
negotiis maximas vires habet, uti licuisset. Nam quae sperari reliqua
libertas potest? Atque utinam posset ulla! Respondissem <span class="br"></span><span class="lineNumber">95</span><span class="br"></span> Canii verbo, qui cum a Gaio Caesare Germanici filio
conscius contra se factae coniurationis fuisse diceretur: ‘Si
ego,’ inquit, ‘scissem, tu nescisses.’ Qua
in re non ita sensus nostros maeror hebetavit ut impios scelerata contra
virtutem querar <span class="br"></span><span class="lineNumber">100</span><span class="br"></span> molitos, sed quae
speraverint effecisse vehementer admiror. Nam deteriora velle nostri fuerit
fortasse defectus, posse contra innocentiam, quae sceleratus quisque
conceperit inspectante deo, monstri simile est. Unde haud iniuria tuorum
quidam familiarium <span class="br"></span><span class="lineNumber">105</span><span class="br"></span> quaesivit:
‘Si quidem deus,’ inquit, ‘est, unde mala?
Bona vero unde, si non est?’ Sed fas fuerit



</p></section><notes></notes></section>